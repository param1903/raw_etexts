@i
bauddha-saMskRta-granthAvalI-20
##Buddhist Sanskrit Texts—No.20
@ii
Buddhist Sanskrit Texts—No. 20
DIVYAVADANA
Edited by 
DR. P.L. VAIDYA
PUBLISHED BY
THE MITHILA INSTITUTE
OF 
Post-Graduate Studies and Research in Sanskrit Learning
Darbhanga
1999##
@iii
bauddha-saMskRta-granthAvalI-20
|| divyAvadAnam ||
vaidyopAhvazrIparazurAmazarmaNA 
zlokasUcI-zabdasUcyAdibhi: saMskRtam |
mithilAvidyApIThena prakAzitam |
zakAbda: 1920
saMvat 2055
aizavIyAbda: 1999
@iv
##Copies of This Volume, postage paid, may be had from your usual Book-seller or from
The Director, Mithila Institute, Darbhanga, on pre-payment either in cash,
Postal Order or M.O. of Rs. 220.00
Printed by the Tara Printing Workes, Varanasi
and Published by Dr.S.Tripathi, Director,
Mithila Institute, Darbhanga, Bihar
The Government of Bihar established the Mithila
Institute of Post-Graduate Studies and Research in Sanskrit
Learning at Darbhanga in 1951 with the object, inter alia, to
promote advanced studies and research in Sanskrit Learning
to bring together the traditional Pandits with their profound
learning and the modern scholars with their technique of 
research and investigation and to publish works of permanent
value to scholars. This Institute is one of the six Research
Institutes being run by the Government of the Bihar as a
token of their homage to the tradition of learning and
scholarship for which Bihar was noted. The five others are :
(i) Research Institute of Prakrit, Jainology and Ahimsa at
Vaishali; (ii) Kashi Prasad Jayasawal Research Institute for
research in ancient, medieval and modern Indian History at
Patna ; (iii) Bihar Rastrabhasa Parishad for Research and
Advanced Studies in Hindi at Patna ; (iv) Nava Nalanda
Mahavihara for Research and Post-Graduate Studies in 
Buddhist Learning and Pali at Nalanda ; and (v) Institute of
Post-Graduate Studies and Research in Arabic and Persian
Learning at Patna.
As part of this programme of rehabilitating and
reorientating ancient learning and scholarship, the editing
and publication of this volume has been undertaken with
the co-operation of scholars of Bihar and outside. The
Government of Bihar hope to continue to sponsor such
projects and trust that this humble service to the world of 
scholarship and learning would bear fruit in the fullness of time.
@v
anukramaNikA
##INTRODUCTION IN ENGLISH AND HINDI
ABBREVIATIONS… … XIX##
1 koTikarNAvadAnam … … 1
2 pUrNAvadAnam … … 15
3 maitreyAvadAnam … … 34
4 brAhmaNadArikAvadAnam … 41
5 stutibrAhmaNAvadAnam … 45
6 indrabrAhmaNAvadAnam … 47
7 nagarAvalambikAvadAnam … 51
8 supriyAvadAnam … … 58
9 meNDhakagRhapativibhUtipariccheda: … 77
10 meNDhakAvadAnam … … 82
11 azokavarNAvadAnam … … 85
12 prAtihAryasUtram  … 89
13 svAgatAvadAnam … … 104
14 sUkarikAvadAnam … … 120
15 cakravartivyAkRtAvadAnam … 122
16 zukapotakAvadAnam … … 123
17 mAndhAtAvadAnam … … 125
18 dharmarucyavadAnam … … 142
19 jyotiSkAvadAnam… … 162
20 kanakavarNAvadAnam … … 180
21 sahasodgatAvadAnam … … 185
22 candraprabhabodhisattvacaryAvadAnam … 195
23 saMgharakSitAvadAnam … … 204
24 nAgakumArAvadAnam … … 213
25 saMgharakSitAvadAnasya zeSa: … 215
26 pAMzupradAnAvadAnam … … 216
27 kuNAlAvadAnam … … 242
28 vItazokAvadAnam … … 272
29 azokAvadAnam … … 279
@vi
30 sudhanakumArAvadAnam … 283
31 toyikAmahAvadAnam … 301
32 rUpAvatyavadAnam … … 307
33 zArdUlakarNAvadAnam … … 314
34 dAnAdhikAramahAyAnasUtram … 426
35 cUDApakSAvadAnam … … 427
36 mAkandikAvadAnam … … 446
37 rudrAyaNAvadAnam … … 465
38 maitrakanyakAvadAnam … … 493
zlokasUcI... … 513
viziSTanAmasUcI … … 523
zabdasUcI... … 531
##CRITICAL NOTES… … 545
@vii
INTRODUCTION
(1) THE EDITION 
THIS edition of the Divyavadana is more or less a reprint
in Devanagari script of the one edited in Roman script by E.B.
Cowell and R.A. Neil (C in marginal references), and issued by
the Cambridge University Press in 1886. It was issued by 
these editors at a time when Buddhist studies were in their
infancy. The language of Buddhist works could not be studied 
and its special features could not be codified for want of 
sufficient material. Professor J.S. Speyer in his introduction
to Avadana-Sataka (Text No. I9 in this Series already published)
has made a special reference to this fact when he stated
that he considered himself more fortunate in his editorial task
than the editors of the Divyavadana. The method of translitera-
tion current in those days has gone out of use. Mistakes in the
use of accented types such as a,i,u,s,s are responsible for a
number of wrong readings in the body of the text of Divyavadana,
and need of a new edition was keenly felt. The Sardulakarna-
vadana (No. 33) in this above edition was relegated to appendix,
and there too, only the narrative portion was retained and details
of Brahmanic lore known to that age were altogether dropped.
Recently a new edition of the full text of sardulakarnavadana,
based on materials available in Calcutta and Paris Mss. and Chi-
nese and Tibetan translations has come out from the Visvabaharati
by Sujitkumar Mukhopadhyaya (M in marginal references for this 
avadana). The present edition of the Divyavadana incorporates
this Sardulakarnavadana in full. The material available in the
full text of this avadana is very interesting in the light of similar
material contained in the recent publication, the Angavijja (Vol. I
of the Prakrit Society of India, Banaras, 1957), on problems
concerning comparative study of ancient Indian culture. It will
thus be seen that the present edition of Divyavadana contains the
entire text, made available for the first time in Devanagari script,
and I feel confident that the work may now be studied by
scholars with ease. It must be stated that I have not used any
fresh Ms. material as no such material has come to light, and
still I feel that the present edition makes a considerable advance
over the previous edition. I have added a number of useful
features such as the index of verses (not supplied in Cowell’s
edition) and a glossary of words mostly selected from older
@viii
edition, references to avadanas in other collections like Avadana-
Sataka, Avadana-Kalpalata, Vinaya-Vastu of Sarvastivada school as
preserved in the Gilgit Mss. Vol III, parts i-iii. With all these
improvements in the present edition, the world of scholars still
owes a deep debt of gratitude to the pioneering work of Cowell
and Neil and to Professor Sujitkumar Mukhopadhyaya of Visva-
Bharati. Although I have corrected a number of mistakes which
were clearly due to misreading of Mss. and scribal errors and 
also due to diacritical marks, it is just likely that I also might
have made a few new mistakes due to slips of types which seem
to be inevitable in three-lined Devanagari typography.
(2) MSS. USED BY COWELL AND NEIL
The first edition of the Divyavadana was based on three
Mss. A,B, C from Cambridge University Library and one D
from Asiatic Society of Paris. The editors also consulted two
more Mss, E, and F from Bibliotheque National, Paris, and
occasionally used the St. Petersburg Ms. All the above
Mss. except F were modern copies made from one
original. Bendall reports of one more Ms. which he found in
Nepal during his visit, and which according to him, belonged to 
17th century. The Mss. authorities thus go back to only one
source, and hence variants recorded by the editors are simply
results of the greater or less care on the part of respective scribes.
It is, however, possible to correct the text by comparison with
other narratives, now available, but where such sources fail to
give any help, we have to retain the text as Mss. give it. 
The Divyavadana, according to Cowell, is written generally
in fairly correct Sanskrit, barring of course the special features
in vocabulary, grammar and technical words, which are com-
monly shared by Buddhist works of the period. But we must 
make a special mention of the language and style of the Candra-
prabhavadana (No.22) and of the Maitrakanyakavadana (No.38),
particularly the latter, which are written in perfect classical style.
In my view, there are strong reasons to hold that No. 38 is most
probably written by Arya Sura, the author of the Jatakamala
(Volume No. 21 in the present Series, now nearly ready for pub-
lication) as the comparison of the style, method and manner of 
treating the narrative of this avadana and of the jatakamala
clearly shows. 
@ix
(3) TiTLE OF THE WORK
The title Divyavadana given to this work is found in only
two out of six Mss., viz., D and E, which invariably read## iti zrIdivyA-
vadAne ##at the end of an avadana. It is also found in Ms. F. Burnouf
invariably used this title, and so Cowell and Neil retained
it. Further, in one of the Mss. of the Virakusavadana in the 
Cambridge University Library, the colophon reads:## iti zrIdivyAvadAno-
ddhRta aSTamIvratamAhAtmyakuzAvadAnaM samAptam. ##But this Kusavadana is not found in
the present collection. The name Divyavadana, however, is cur-
rent in Nepal, and it may be that we have here an incomplete
collection of avadanas going under that name. There is another
reason for this assumption. We know from Speyer’s introduction
to his Avadana-Sataka that there are many other collections of 
avadanas such as Asokavadana-mala and Vicitrakarnikavadana-mala
Of these two collections, the latter contains 32 avadanas. Now,
out of these 32 avadanas some 9 were chosen by a Newari writer
from Nepal for rendering them into Newari language. This ren-
dering in Newari is edited and translated into English by Hans
Jorgensen and published as Vol. No. XXXI of the Oriental

Translation Fund, New Series, Royal Asiatic Society, London
(1931). The title chosen for this work by Jorgensen is## vicitrakarNikA-
vadAnoddhRta ##as only 9 out of 32 are found rendered in Newari. There
is thus a good reason to believe that the Divyavadana in the pre-
sent collection also might be incomplete, and that there may be
still a few more avadanas that have not reached the hands of 
scholars. Further, many of the avadanas included here are
found translated in Tibetan as independent works, and no trans-
lation bearing the title Divyavadana is found there (see Tohoku
Catalogue), whereas several stray avadanas are found translated,
e. g., No. 14 (Tohoku No. 345) No. 22 (Tohoku No. 348)
and No. 20 (Tohoku No. 350). Further, the present collection
seems to be after all a compilation differing in age as well as in
authorship as has been pointed out above, as some avadanas are
written in pure Buddhist Sanskrit on the model of Mahayanasutras
in pre-Gupta style, some in semi-classical style, and some parti-
cularly Nos. 22 and 38 in purely classical style. 
(4) THE CONTENTS AND DATE OF THE WORK
The number of sections or chapters in the Divyavadana in
the edition of Cowell and Neil is 38. I have retained the same
number of sections in the present edition. This does not mean
@x
that the collection contains 38 avadanas describing noble deeds
of as many persons. Far from it. Of these 38 sections, Nos. 12
and 34 are remnants of old Sutras belonging to the Mahayana
sect, the former describing miraculous powers of Buddha exhibit-
ted at Sravasti, and the latter his discourse on gifts. The titles
of both these works contains the word Sutra; Nos. 9 and 10 relate
to one and the same story, viz., that of Mendhaka; Nos. 23, 24
and 25 to Samgharaksita; Nos. 26, 27, 28 and 29 deal with stories
connected with the life of king Asoka. On the other hand,No.
6 may be split up into two avadanas, that of Indra and Toyika-
maha, and No. 26, that of upgupta and Asoka. The remaining
avadanas may be regarded as avadanas relating to the life of a
single individual, past, present and future.
The literary qualities of these avadanas vary considerably,
and contain elements of old tales in Purana style, tales from the
sacred literature, tales modeled on classical style with considera-
ble dramatic element as in No. 26, tales in semi-classical style as
in No. 22, and tales in purely classical style as in No. 38. Cowell
and Neil in their introduction (p.viii) say: “Many of our
legends belong to the Vinaya Pitaka as they continually bring in 
some reference to a point of discipline. They are not direct
translations of any Pali original, but seem to come from an inde-
pendent source. They are isolated fragments which alone
survive from what once was a large literature”. We may note
further that there is no frequent mention of Avalokitesvara or
Manjusri or of Vidyas and Dharanis except a Sadaksari Vidya
in No. 33. All this points to the fact that they belong to a
period of transition from Hinayana to Mahayana. It is now
proved beyond doubt that the Divyavadana is a work belonging
to the Sarvastivada School (see Dr. A.C. Banarjee: Sarvastivada
Literature).
Winternitz holds the view that various parts of the work
belong to different periods; that there are some passages which
must certainly have been written prior to 3rd century A.D. The
compiler of Divyavadana has made use of Vinaya Vastu of Mula-
sarvastivadins and of Kumaralata’s Kalpanamanditika. It is now
proved beyond doubt that many of the avadanas included in this
work are also found in the Vinaya Vastu as preserved in the
Gilgit Mss, in full or in parts. For instance, the Mandhatava-
dana, No. 17, is taken partly from Vinaya Vastu (pp. 92-98) and
@xi
partly from Madhyamagama as the remark:## vistareNa mAndhAtRsUtraM madhyamAgame
rAjasaMyuktakanipAte (P. 93) clearly proves. There are many avadanas
such as Sudhana (No. 30) and Stutibrahmana (No. 5) which
are found almost word for word in the Vinaya Vastu. As this
work is preserved in fragments, it is not possible for us to discuss
the question further. However, the collection as a whole, could
not have been in existence earlier than the 4th century A. D., for
not only are Asoka’s successors, the kings of the Sunga dynasty
down to Pusyamitra (circa 178 B.C.) are mentioned in the
work, but the Dinara occurs several times. We know that
Kumaralata, the author of Kalpanamanditika, lived considerable
time after Kaniska, and so there must be a further lapse of time
after Kumaralata for the compiler of the Divyavadana to make
extensive use of his work. All these facts collectively bring us
nearer to about 350 A. D. It is valuable to know, however,  that 
precisely one of the most interesting legends in the Divyavadana,
No. 33, at least in an abridged form, was translated into Chinese
in 265 A. D. It is, therefore, safe to hold that the Divyavadana,
in its present form, came into existence between 200 and 350 A.D.
(5) THE SOURCES OF DIVYAVADANA
The sacred literature in Sanskrit of the Buddhists corres-
ponding to Tripitaka in Pali, is, unlike Pali tradition which has
9 constituents, analysed into 12 constituent parts:##
sUtraM geyaM vyAkaraNaM gAthodAnAvadAnakam |
itivRttakaM nidAnaM vaipulyaM ca sajAtakam |
upadezAdbhutau dharmau dvAdazAGgamidaM vaca: ||
(Haribhadra’s Aloka, Baroda Edn. P. 35)
These twelve parts constituted the teaching of Budddha,
avadana being the sixth part. Cowell and Neil held the view
that avadana forms part of Vinaya. Levi, on the strength of some
fragments of Samgharakritavadana (Nos. 23, 25) found in Eastern
Turkestan, surmised that it formed part of Vinaya of the Mula-
sarvastivadins. The discovery and publication of the Vinaya-
Vastu, still incomplete and in fragments, of the Mulasaravasti-
vadins) Gilgit Mss. Vol. III, edited by dr. Nalinaksa Dutt) sets
the entire question at rest, and the conclusion to be drawn from
its study is that the avadana is an important constituent part of 
the twelve-fold teaching of the Buddha, whether it is Vinaya or
Sutra. Naturally, some stories will be found embodied in the
@xii
Vinaya and some in the sutra. I refer particularly to the story
of Mandhata (No. 17 in the present collection) which is narrated
in the Vinaya Vastu in brief, but the reader there is referred to
Madhyamagama:## vistareNa mAndhAtRsUtraM madhyamAgame rAjasaMyuktakanipAte. ##(See Gilgit
Mss., Vol III, part I, P. 93). Similarly the story of Mhasudar-
sana ( Not in DA) is referred to Dirghagama:## vistareNa mahAsudarzanasUtraM
dIrghAgame SaTsUtrikanipAte ##(P.97) and so on. It is not, therefore, right to
say that avadana is exclusively a part of Vinaya. It is one of
the constituent parts of Buddha’s teaching. The sources of the
Divyavadana therefore must be traced to the sacred literature of 
the Buddhists in Sanskrit in general, and not exclusively to 
Vinaya. Kumaralata also must have based his work, Kalpana-
manditika, on similar sources. I have already stated above that
the Maitrakanyakavadana is most likely from the pen of Arya
Sura, the author of jatakamala and other works.
The Divyavadana, thus, is one of the earliest collections of 
Avadanas in Buddhist Sanskrit literature. Perhaps Avadana-Sataka
may be slightly earlier than this work. These avadanas were
scattered over the sacred books of Buddhists, such as Vinaya,
Dirghagama, Madhyamagama, Samyuktagama etc., and seem
to have been extracted from these works and put together for 
ease and convenience of instruction to young monks. There are
a number of special features peculiar to this avadana literature.
One of them is a set of stereotyped passages which I have put
together in Appendix II to the Avadana-Sataka (No, 19 in the
present Series). These passages occur in full in every avadana
in that work, but in the Divyavadana they recur, sometimes in
full, sometimes expanded, and sometimes abridged with## yAvat.
It may be noted that such stereotyped passages do not figure at
all in Nos. 22 and 38.
poona 2 
1st October 1958} P.L. VAIDYA
@xiii-xviii
HINDI TEXT
@xix
ABBREVIATIONS
##AK## (a^ k^)—##Avadanakalpalata of Ksemendra, Bibliotheca
Indica edition; our edition in BST Nos. 22-23.
AS## (a^ za^)—##Avadana-Sataka ##by J.S. Speyer, Bibliotheca
Buddhica edition; our edition in BST No. 19.
AstA# (aSTa^)—##Astasahasrika Prajnaparamita, ed. by Rajendralal Mitra.
##BC—Buddhacarita of Asvaghosa, edns. by Cowell and Johnatone.
##BCA##—Bodhicaryavatara of Santideva, with Panjika of Prajna-
karamati, ed. by Poussin; bare text in Zapiski.
##BCP##—Bodhicaryavatarapanjika of Prajnakaramati, ed. by Poussin.
CP—Cariyapitaka,##PTS  edition, also by B. C. Low.
##CS##—Catuhstava of Nagarjuna (I. Nirupama, II. Lokatita,
III. Acintya, and IV. Paramartha)
DA## (divyA^) ##Divyavadana, our edition in BST No 20; also Cowell
and Neil’s edition.
DBh## (da^ bhU^)—##Dasabhumikasutra ed. by Rahder.
GM—Gilgit Mss. ed. by N. Dutt.
GV## (gaNDa^)—##Gandavyuhasutra, ed. by Suzuki and Idzumi, Kyoto,
Japan,1949.
J## (jA^)—##Jataka, ##ed. by Fausbol.
JM## (jA^ mA^) ##Jatakamala of Arya Sura, ed. by H. Kern, HOS.;
our edition in BST No. 21.
KV## (kAraNDa)—##Karandavyuha, BTS edition.
LA## (laGkA^)—##Lankavatarasutra, ed. by B. Nanjio, Kyoto, Japan,
1923; reprint 1956.
LV## (lalita^)—##Lalita Vistara, our edition in BST No. 1.
MS## (ma^ zA^)—##Madhyamakasastra of Nagarjuna, our edition in 
BST No. 10.
MV## (ma^ vR^)—##Madhyamakavrtti called Prasannapada of Candra-
kirti, our edition in BST No 10.
MVastU# ##(ma^ va^)—Mahavastu, ed. by E. Senart.
MVy## (ma^ vyu^)—##Mahavyutpatti ed. by I. P. Minayeff, Bibliotheca
Buddhica.##
@xx
RP## (rASTra^)—##Rastrapalapariprccha, ed. by L. Feer, Bibliotheca 
Buddhica.
SS## (zikSA^)—##Siksasamuccaya of Santideva, ed. by Bendall in 
Bibliotheca Buddhica; our edition in BST No 11.
SA## (sUtrA^)—##Sutralamkara of Asanga, ed. by S. Levi.
SN—Saundarananda of Asvaghosa, edns. by H. P. Shastri and 
Johnstone.
SR## (samAdhi^)—##Samadhirajasutra ed. by N. Dutt, in GM; our
edition in BST No 2.
SDP## (saddharma^)—##Saddharmapundarikasutra, ed. by N. Dutt ; also by
Kern and Nanjio.
SP## (suvarNa^)—##Suvarnaprabhasasutra, ed. by B. Nanjio and H.
Idzumi, Kyoto, Japan, 1931 ; also by Nobel.
SV## (sukhA^)—##Sukhavativyuha ed. by Max Muller.
T—Tibetan translation.
T—(followed by number)—Tohaku Catalogue.
TG## (tathA^)—##Tathagataguhyasutra or Guhyasamaja, GOS edn.
TS## (tattvasaM^)—##Tattvasamgraha of Santaraksita, GOS edition.
VCh## (vajra^)—##Vajracchedika, ed. by Max Muller.
(N.B.—Most of the works mentioned above are planned to be 
included in the BUDDHIST SANSKRIT TEXTS Series).
The list will be found at the end of the volume.##)
@001
|| divyAvadAnam ||
oM^ nama: zrIsarvabuddhabodhisattvebhya: |
1 koTikarNAvadAnam |
buddho bhagavAn zrAvastyAM viharati sma jetavane’nAthapiNDadasyArAme | asmAt parA-
ntake vAsavagrAme balaseno nAma gRhapati: prativasati ADhyo mahAdhano mahAbhogo vistIrNa-
vizAlaparigraho vaizravaNadhanapratispardhI | tena sadRzAt kulAt kalatramAnItam | sa tayA sArdhaM 
krIDati ramate paricArayati | so’putra: putrAbhinandI zivavaruNakuberazakrabrahmAdInAyAcate
ArAmadevatAM vanadevatAM zRGgATakadevatAM balipratigrAhikAM devatAm | sahajAM sahadharmikAM
nityAnubaddhAmapi devatAmAyAcate | asti caiSa loke pravAdo yadAyAcanaheto: putrA 
jAyante duhitarazceti | tacca naivam | yadyevamabhaviSyat, ekaikasya putrasahasramabhaviSyat 
tadyathA rAjJazcakravartina: | api tu trayANAM sthAnAnAM saMmukhIbhAvAt putrA jAyante
duhitarazca | katameSAM trayANAm ? mAtApitarau raktau bhavata: saMnipatitau, mAtA kalyA
bhavati RtumatI, gandharva: pratyupasthito bhavati | eSAM trayANAM sthAnAnAM saMmukhIbhAvAt 
putrA jAyante duhitarazca | sa caivamAyAcanaparastiSThati ||
anyatamazca sattvazcaramabhavikazca hitaiSI gRhItamokSamArgAntonmukho na nirvANe bahirmukha: 
saMsArAdanarthika: sarvabhavagativyupapattiparAGmukho’ntimadehadhArI anyatamAt sattvanikAyAccyutvA
tasya prajApatyA: kukSimavakrAnta: | paJcAveNikA dharmA ekatye paNDitajAtIye mAtRgrAme | katame
paJca ? raktaM puruSaM jAnAti, viraktaM jAnAti | kAlaM jAnAti, RtuM jAnAti | garbhamavakrAntaM
jAnAti | yasya sakAzAd garbhamavakrAmati taM jAnAti | dArakaM jAnAti dArikAM jAnAti |
saceddArako bhavati, dakSiNaM kukSiM nizritya tiSThati | saceddArikA bhavati, vAmaM kukSiM nizritya
tiSThati | sA AttamanAttamanA: svAmina Arocayati—diSTyA Aryaputra vardhasva | ApannasattvAsmi
saMvRttA | yathA ca me dakSiNaM kukSiM nizritya tiSThati, niyataM dArako bhaviSyati | so’pi
AttamanAttamanA udAnaM udAnayati—apyevAhaM cirakAlAbhilaSitaM putramukhaM pazyeyam | jAto
me syAnnAvajAta: | kRtyAni me kurvIta | bhRta: pratibibhRyAt | dAyAdyaM pratipadyeta | kulavaMzo
me cirasthitiko bhaviSyati | asmAkaM cApyatItakAlagatAnAmalpaM vA prabhUtaM vA dAnAni
dattvA puNyAni kRtvA dakSiNAmAdezayiSyati—idaM tayoryatratatropapannayorgacchatoranugacchatviti |
ApannasattvAM ca tAM viditvA upariprAsAdatalagatAmayantritAM dhArayati zIte zItopakaraNai-
ruSNa uSNopakaraNairvaidyaprajJaptairAhArairnAtitiktairnAtyamlairnAtilavaNairnAtimadhurairnAtikaTukairnAti-
kaSAyaistiktAmlalavaNamadhurakaTukaSAyavivarjitairAhaura:, hArArdhahAravibhUSitagAtrIM apsarasa-
miva nandanavanavicAriNIM maJcAnmaJcaM pIThAtpIThama[na]vatarantImupa[madha?]rimAM bhUmim | na
@002
cAsyA amanojJazabdazravaNaM yAvadeva garbhasya paripAkAya | sA aSTAnAM vA navAnAM vA
mAsAnAmatyayAt prasUtA | dArako jAta: | abhirUpo darzanIya: prAsAdiko gaura: kanaka-
varNazchatrAkArazirA: pralambabAhurvistIrNavizAlalalATa: saMgatabhrUruttuGganAso ratnapratyuptikayA
karNikayA AmuktayAlaMkRta: | balasenena gRhapatinA ratnaparIkSakA AhUyoktA: | bhavanta:,
ratnAnAM mUlyaM kuruta iti | na zakyate ratnAnAM mUlyaM kartumiti | dharmatA yasya na
zakyate mUlyaM kartuM tasya koTimUlyaM kriyate | te kathayanti—gRhapate, asya ratnasya koTi-
rmUlyamiti | tasya jJAtaya: saMgamya samAgamya trINi saptakAni ekaviMzatidivasAni
vistareNa jAtasya jAtimahaM kRtvA nAmadheyaM vyavasthApayanti—kiM bhavatu dArakasya nAmeti |
ayaM dAraka: koTimUlyayA ratnapratyuptikayA AmuktayA jAta:, zravaNeSu ca nakSatreSu | bhavatu
dArakasya zroNa: koTikarNa iti nAma | yasminneva divase zroNa: koTikarNo jAta:, tasminneva
divase balasenasya gRhapaterdvau preSyadArakau jAtau | tenaikasya dAsaka iti nAmadheyaM vyava-
sthApitam, aparasya pAlaka iti | zroNa: koTikarNo’STAbhyo dhAtrIbhyo’nupradatto dvAbhyAmaMsa-
dhAtrIbhyAM dvAbhyAM krIDanikAbhyAM dvAbhyAM maladhAtrIbhyAM dvAbhyAM kSIradhAtrIbhyAm | so’STAbhi-
rdhAtrIbhirunnIyate vardhyate kSIreNa dadhnA navanItena sarpiSA sarpimaNDenAnyaizcottaptottaptairupa-
karaNavizeSai: | Azu vardhate hradasthamiva paGkajam ||
sa yadA mahAn saMvRttastadA lipyAM upanyasta:, saMkhyAyAM gaNanAyAM mudrAyAmuddhAre nyAse
nikSepe vastuparIkSAyAM ratnaparIkSAyAm | so’STAsu parIkSAsUddhaTako vAcaka: paNDita: paTupracAra:
saMvRtta: | tasya pitrA trINi vAsagRhANi mApitAni haimantikaM graiSmikaM vArSikam | trINi
udyAnAni mApitAni haimantikaM graiSmikaM vArSikam | trINi anta:purANi pratyupa-
sthApitAni jyeSThakaM madhyamaM kanIyasam | sa upariprAsAdatalagato niSpuruSeNa tUryeNa krIDati 
ramate paricArayati | balaseno gRhapatirnityameva kRSikarmAnte udyukta: | sa koTikarNastaM
pitaraM pazyati nityaM kRSikarmAnte udyuktam | sa kathayati—tAta, kasyArthe tvaM nityameva
kRSikarmAnte udyukta: ? sa kathayati—putra, yathA tvamupariprAsAdatalagato niSpuruSeNa tUryeNa
krIDasi ramasi paricArayasi, yadyahamapi evameva krIDeyaM rameyaM paricArayeyam, nacirA-
devAsmAkaM bhogAstanutvaM parikSayaM paryAdAyaM gaccheyu: | sa saMlakSayati—mamaivArthaM codanA
kriyate | sa kathayati—tAta yadyevam, gacchAmi, mahAsamudramavatarAmi | pitA kathayati-
putra tAvantaM me ratnajAtamasti | yadi tvaM tilataNDulakolakulatthanyAyena ratnAni paribhokSyase,
tathApi me ratnAnAM parikSayo na syAt | sa kathayati-tAta anujAnIhi mAm, paNyamAdAya
mahAsamudramavatarAmIti | balasenena tasyAvazyaM nirbandhaM jJAtvAnujJAta: | balasenena gRhapatinA
vAsavagrAmake ghaNTAvaghoSaNaM kRtam—yo yuSmAkamutsahate zroNena koTikarNena sArthavAhena
sArdhamazulkenAtarapaNyena mahAsamudramavatartum, sa mahAsamudragamanIyaM paNyaM samudAnayatu | paJca-
bhirvaNikzatairmahAsamudragamanIyaM paNyaM samudAnItam | balaseno nAma gRhapati: saMlakSayati-
@003
kIdRzena yAnena zroNa: koTikarNo yAsyati ? sa saMlakSayati—saced hastibhi:, hastina: 
sukumArA durbharAzca, azvA api sukumArA durbharAzca, gardabhA: smRtimanta: sukumArAzca |
gardabhayAnena gacchatviti | sa pitrA AhUyokta:--putra na tvayA sArthasya purastAd gantavyam,
nApi pRSThata: | yadi balavAMzcauro bhavati, sArthasya purastAnnipatati | durbalo bhavati,
pRSThato nipatati | tvayA sArthasya madhye gantavyam | na ca te sArthavAhe hate sArtho vaktavya: |
dAsakapAlakAvapi uktau—putrau, yuvAbhyAM na kenacit prakAreNa zroNa: koTikarNo
moktavya iti ||
athApareNa samayena zroNa: koTikarNa: kRtakautukamaGgalasvastyayano mAtu: sakAza-
mupasaMkramya pAdayornipatya kathayati—amba gacchAmi, avalokitA bhava, mahAsamudramava-
tarAmi | sA ruditumArabdhA | sa kathayati—amba kasmAd rodasi | mAtA sAzrudurdinavadanA
kathayati—putra, kadAcidahaM putrakaM punarapi jIvantaM drakSyAmIti | sa saMlakSayati—ahaM
maGgalai: saMprasthita: | iyamIdRzamamaGgalamabhidhatte | sa ruSita: kathayati—amba, ahaM kRtakautU-
halamaGgalasvastyayano mahAsamudraM saMprasthita: | tvaM cedRzAnyamaGgalAni karoSi | apAyAn kiM
na pazyasIti | sA kathayati—putra, kharaM te vAkkarma nizcAritam | atyayamatyayato dezaya |
apyevaitat karma tanutvaM parikSayaM paryAdAnaM gacchet | sA tenAtyayamatyayato kSamApitA | atha
zroNa: koTikarNa: kRtakautUhalamaGgalasvastyayana: zakaTairbhArairmoTai: piTakairuSTrairgobhirgardabhai: prabhUtaM
samudragamanIyaM paNyamAropya mahAsamudraM saMprasthita: | so’nupUrveNa grAmanagaranigamapallipattaneSu
caJcUryamANo mahAsamudrataTamanuprApta: | nipuNata: sAmudraM yAnapAtraM pratipAdya mahAsamudramavatIrNo
dhanahAraka: | so’nuguNena vAyunA ratnadvIpamanuprApta: | tena tatropaparIkSyopaparIkSya ratnAnAM tad
vahanaM pUritam tadyathA tilataNDulakolakulatthAnAm | so’nuguNena vAyunA saMsiddhayAnapAtro
jambudvIpamanuprApta: | sa sArthastasminneva samudratIre AvAsita: | asau zroNa: koTikarNo’pi
sArthavAho dAsakapAlakAvAdAya sArthamadhyAdekAnte’pakramya AyaM vyayaM ca tulayitumArabdha: |
pazcAt tenAsau dAsako’bhihita:-dAsaka, pazya sArtha: kiM karotIti | sa gata: | yAvat pazyati
sthorAM lardayantaM sArtham | so’pi sthorAM lardayitumArabdha: | dAsaka: saMlakSayati—pAlaka:
sArthavAhaM zabdApayiSyati | pAlako’pi saMlakSayati—dAsaka: sArthavAhaM zabdApayiSyatIti |
sa sArtha: sarAtrimeva sthorAM lardayitvA saMprasthita: | so’pi gADhanidrAvaSTabdha: zayita: |
sa sArthastAvad gato yAvatprabhAtam | te kathayanti—bhavanta:, kva sArthavAha: ? purastAd gacchati |
purastAd gatvA pRcchanti-kva sArthavAha: ? pRSThata Agacchati | pRSThato gatvA pRcchanti-kva
sArthavAha: ? madhye gacchati | madhye gatvA pRcchanti | yAvat tatrApi nAsti | dAsaka:
kathayati—mama buddhirutpannA-pAlaka: sArthavAhaM zabdApayiSyati | pAlako’pi kathayati-mama
buddhirutpannA-dAsaka: sArthavAhaM zabdApayiSyati | bhavanta:, na zobhanaM kRtaM yadasmAbhi:
sArthavAhazchorita: | Agacchata, nivartAma: | te kathayanti—bhavanta:, yadi vayaM nivartiSyAma:,
@004
sarva evAnayena vyasanamApatsyAma: | Agacchata, kriyAkAraM tAvat kurma:-tAvanna kenaci-
cchroNasya koTikarNasya mAtApitRbhyAmArocayitavyaM yAvad bhANDaM pratizAmitaM bhavati | te
kriyAkAraM kRtvA gatA: | zroNasya koTikarNasya mAtApitRbhyAM zrutam—zroNa: koTikarNo’bhyAgata
iti | tau pratyudgatau | kva sArthavAha: ? madhye Agacchati | madhye gatvA pRcchata:-kva sArthavAha
iti | te kathayanti—pRSThata Agacchati | pRSThato gatvA pRcchata:-kva sArthavAha: ? purastAd
gacchatIti | taistAvadAkulIkRtau yAvad bhANDaM pratizAmitam | pazcAt te kathayanti—amba
vismRto’smAbhi: sArthavAha iti | tAbhyAmeka Agatya kathayati—ayaM zroNa: koTikarNo-
‘bhyAgata iti | tasya tAvabhisAraM dattvA pratyudgatau na pazyata: | apara Agatya kathayati-amba,
diSTyA vardhasva, ayaM zroNa: koTikarNo’bhyAgata iti | tasya tAvabhisAraM dattvA pratyudgatau
na pazyata: | tau na kasyacit punarapi zraddadhAtumArabdhau | tAbhyAmudyAneSu svakasabhAdevakuleSu
chatrANi vyajanAni kalazAni upAnahAni cAkSarANi abhilikhitAni dattAni sthApitAni—
yadi tAvacchroNa: koTikarNo jIvati, laghu Agamaya, kSipramAgamaya | atha cyuta: kAlagata: 
tasyaiva gatyupapattisthAnAt sthAnAntaravizeSatAyai | tau zokena rudantAvandhIbhUtau ||
zroNa: koTikarNa: sArthavAho’pi sUryAMzubhi: spRSTa AtApita: prativibuddho yAvat
sArthaM na pazyati nAnyatra gardabhayAnameva | sa taM gardabhayAnamabhiruhya saMprasthita: |
rAtrau ca vAtena pravAyatA vAlukayA mArgo vyapoDha: pithita: | te ca gardabhA: smRtimanto
gandhamAghrAyAghrAya zanairmandamandaM saMprasthitA: | sArthavAha: saMlakSayati—kasmAdete zanairmanda-
mandaM gacchantIti kRtvA pratodayaSTyA tADitA: | te saMbhrAntA AkulIbhUtA: smRtibhraSTA
unmArgeNa saMprasthitA:, yAvadanyatamAzATavIM praviSTA: | te tRSArtA vihvalavadanA jihvAM
nirnAmayya gacchanti | tAn dRSTvA tasya kAruNyamutpannam | sa saMlakSayati—yadi etAn
notsrakSyAmi, anayena vyasanamApatsye | ko’sau nirghRNahRdayastyaktaparalokazca ya eSA
pratodayaSTiM kAye nipAtayiSyati ? tena ta utsRSTA:-adyAgreNa acchinnAgrANi tRNAni
bhakSayata anavamarditAni, pAnIyAni pibata anAvilAni, caturdizaM ca zItalA vAyavo
vAntviti | sa tAnutsRjya padbhyAM saMprasthita: | yAvat pazyati AyasaM nagaramuccaM  ca
pragRhItaM ca | tatra dvAre puruSastiSThati kAlo raudrazcaNDo lohitAkSa udviddhapiNDo loha-
laguDavyagrahasta: | sa tasya sakAzamupasaMkrAnta: | upasaMkramya taM puruSaM pRcchati—asti atra
bho: puruSa pAnIyamiti | sa tUSNIM vyavasthita: | bhUyastena pRSTa:-astyatra nagare pAnIya-
miti | bhUyo’pi sa tUSNIM vyavasthita: | tena sArthavAhena tatra pravizya pAnIyaM pAnIyam 
iti zabdo nizcArita: | yAvat paJcamAtrai: pretasahasrairdagdhasthUNAsadRzairasthiyantravaducchritai:
svakezaromapraticchannai: parvatodarasaMnibhai: sUcIchidropamamukhairanuparivArita: zroNa: koTikarNa: |
te kathayanti-sArthavAha kAruNikastvam | asmAkaM tRSArtAnAM pAnIyamanuprayaccha | sa
kathayati—bhavanta:, ahamapi pAnIyameva mRgayAmi | kuto’haM yuSmAkaM pAnIyamanuprayacchAmIti ?
@005
te kathayanti—sArthavAha, pretanagaramidam, kuto’tra pAnIyam ? adyAsmAbhirdvAdazabhirvarSai-
stvatsakAzAtpAnIyaM pAnIyamiti zabda: zruta: | sa kathayati—ke yUyaM bhavanta:, kena vA
karmaNA ihopapannA: ? zroNa duSkuhakA jAmbUdvIpakA manuSyA: | nAbhizraddadhAsyasi | ahaM
bhavanta: pratyakSadarzI, kasmAnnAbhizraddadhAsye ? te gAthAM bhASante—
AkrozakA roSakA vayaM matsariNa: kuTukuJcakA vayam |
dAnaM ca na dattamaNvapi yena vayaM pitRlokamAgatA: ||1||
zroNa gaccha, puNyamahezAkhyastvam | asti kazcit tvayA dRSTa: pretanagaraM praviSTa:
svastikSemAbhyAM nirgacchan ? sa saMprasthita: yAvat tenAsau puruSo dRSTa: | tenokta:-bhadramukha,
aho bata tvayA mamArocitaM syAt yathedaM pretanagaramiti, nAhamatra praviSTa: syAm | sa
tenokta:-zroNa gaccha, puNyamahezAkhyastvam, yena tvaM pretanagaraM pravizya svastikSemAbhyAM
nirgata: | sa saMprasthita: | yAvadaparaM pazyati AyasaM nagaramuccaM ca pragRhItaM ca | tatrApi
dvAre puruSastiSThati kAlazcaNDo lohitAkSa udviddhapiNDo lohalaguDavyagrahasta: | sa tasya
sakAzamupasaMkrAnta: | upasaMkramyaivamAha-bho: puruSa, asti atra nagare pAnIyam ? sa tUSNIM
vyavasthita: | bhUyastena pRSTa:-bho: puruSa, asti atra nagare pAnIyam ? sa tUSNIM vyavasthita: |
tena tatra pravizya pAnIyaM pAnIyam iti zabda: kRta: | anekai: pretasahasrairdagdhasthUNAkRtibhi-
rasthiyantravaducchritai: svakezaromapraticchannai: parvatodarasaMnibhai: sUcIchidropamamukhairanuparivArita: |
zroNa kAruNikastvam | asmAkaM tRSArtAnAM pAnIyamanuprayaccha | sa kathayati—ahamapi
bhavanta: pAnIyameva mRgayAmi | kuto’haM yuSmAkaM pAnIyaM dadAmIti ? te kathayanti—zroNa,
pretanagaramidam | kuto’tra pAnIyam ? adyAsmAbhirdvAdazabhirvarSaistvatsakAzAt pAnIyaM pAnIya-
miti zabda: zruta: | sa cAha—ke yUyaM bhavanta:, kena vA karmaNA ihopapannA: ? ta Ucu:-
zroNa, duSkuhakA jAmbudvIpakA manuSyA: | nAbhizraddadhAsyasi | sa cAha—ahaM bhavanta: pratyakSa-
darzI | kasmAnnAbhizraddadhAsye ? te gAthAM bhASante—
Arogyamadena mattakA ye dhanabhogamadena mattakA: |
dAnaM ca na dattamaNvapi yena vayaM pitRlokamAgatA: ||2||
zroNa gaccha, puNyakarmA tvam | asti kazcit tvayA dRSTa: zruta: sa pretanagaraM pravizya
svastikSemAbhyAM jIvannirgacchan ? sa saMprasthita: | yAvat tenAsau puruSo dRSTa: | sa tenokta:--
bhadramukha, aho bata yadi tvayA mamArocitaM syAd yathedaM pretanagaramiti, naivAhamatra praviSTa:
syAm | sa kathayati—zroNa gaccha, puNyamahezAkhyastvam | asti kazcit tvayA dRSTa: zruto
vA pretanagaraM pravizya svastikSemAbhyAM jIvan nirgacchan ? sa saMprasthita: | yAvat pazyati
sUryasyAstagamanakAle vimAnam, catasro’psarasa: abhirUpA: prAsAdikA darzanIyA: | eka:
puruSo’bhirUpo darzanIya: prAsAdika: aGgadakuNDalavicitramAlyAbharaNAnulepanastAbhi: sArdhaM
krIDati ramate paricArayati | sa tairdUrata eva dRSTa: | te taM pratyavabhASitumArabdhA: | svAgataM
@006
zroNa, mAsi tRSito bubhukSito vA ? sa saMlakSayati-nUnaM devo’yaM vA nAgo vA yakSo vA
bhaviSyati | Aha ca-Arya tRSito’smi, bubhukSito’smi | sa tai: snApito bhojita: | sa
tasmin vimAne tAvat sthito yAvat sUryasyAbhyudgamanakAlasamaya: | sa tenokta:--zroNa ava-
tarasva, AdInavo’tra bhaviSyati | so’vatIrya ekAnte vyavasthita: | tata: pazcAt sUryasyAbhyu-
dgamanakAlasamaye tadvimAnamantarhitam | tA api apsaraso'ntarhitAzca | catvAra: zyAmazabalA:
kurkurA: prAdurbhUtA: | taistaM puruSamavamUrdhakaM pAtayitvA tAvat pRSThavaMzAnutpAThyotpAThya bhakSito
yAvat sUryasyAstagamanakAlasamaya: | tata: pazcAt punarapi tadvimAnaM prAdurbhUtam, tA apsa-
rasa: prAdurbhUtA: | sa ca puruSastAbhi: sArdhaM krIDati ramate paricArayati | sa teSAM sakAza-
mupasaMkramya kathayati—ke yUyam, kena ca karmaNA ihopapannA: ? te procu:-zroNa duSkuhakA
jAmbUdvIpakA manuSyA: | nAbhizraddadhAsyasi | sa cAha—ahaM pratyakSadarzI, kathaM nAbhizradda-
dhAsye ? zroNa, ahaM vAsavagrAmake aurabhraka AsIt | urabhrAn praghAtya praghAtya mAMsaM vikrIya
jIvikAM kalpayAmi | Aryazca mahAkAtyAyano mamAnukampayA Agatya kathayati—bhadramukha,
aniSTo’sya karmaNa: phalavipAka: | virama tvamasmAt pApakAdasaddharmAt | nAhaM tasya vacanena
viramAmi | bhUyo bhUya: sa mAM vicchandayati—bhadramukha, aniSTo’sya karmaNo phalavipAka: |
virama tvamasmAt pApakAdasaddharmAt | tathApi ahaM na prativiramAmi | sa mAM pRcchati—bhadramukha,
kiM tvametAnurabhrAn divA praghAtayasi AhosvidU rAtrau ? mayokta:-Arya divA, praghAtayA-
mIti | sa kathayati—bhadramukha, rAtrau zIlasamAdAnaM kiM na gRhNAsi | mayA tasyAntikAd
rAtrau zIlasamAdAnaM gRhItam | yattad rAtrau zIlasamAdAnaM gRhItam, tasya karmaNo vipAkena
rAtrAvevaMvidhaM divyaM sukhaM pratyanubhavAmi | yanmayA divA urabhrA: praghAtitA:, tasya karmaNo
vipAkena divA evaMvidhaM du:khaM pratyanubhavAmi | gAthAM ca bhASate-
divasaM paraprANapIDako rAtrau zIlaguNai: samanvita: |
tasyaitatkarmaNa: phalaM hyanubhavAmi kalyANapApakam ||3||
zroNa, gamiSyasi tvaM vAsavagrAmakam ? gamiSyAmi | tatra mama putra: prativasati | sa
urabhrAn praghAtya praghAtya jIvikAM kalpayati | sa tvayA vaktavya:-dRSTaste mayA pitA |
kathayati—aniSTo’sya karmaNa: phalavipAka: | viramAsmAt pApakAdasaddharmAt | bho: puruSa,
tvamevaM kathayasi—duSkuhakA jAmbudvIpakA manuSyA iti | nAbhizraddadhAsyati | zroNa, yadi na
zraddadhAsyati, vaktavyastava pitA kathayati—asti sUnAdhastAt suvarNasya kalaza: pUrayitvA
sthApita: | tamuddhRtyAtmAnaM samyaksukhena prINaya | AryaM ca mahAkAtyAyanaM kAlena kAlaM
piNDakena pratipAdaya, asmAkaM ca nAmnA dakSiNAmAdezaya | apyevaitat karma tanutvaM pari-
kSayaM paryAdAnaM gacchet | sa saMpreasthita: | yAvat sUryasytAbhyudgamanakAlasamaye pazyati aparaM
vimAnam | tatra ekA apsarA abhirUpA darzanIyA prAsdAdikA, ekazca puruSa abhirUpo
darzanIya: prAsAdika: aGgadakuNDlavicitramAlyAbharaNAnulepanastayA sArdhaM krIDati ramate 
@007
paricArayati | sa taM dUrata eva dRSTvA pratyavabhASitumArabdha: | svAgataM zroNa, mA tRSito’si,
mA bubhukSito’si vA ? sa saMlakSayati—nUnamayaM devo vA yakSo vA bhaviSyati |
sa kathayati—tRSito’smi bubhukSitazca | sa tena snApito bhojita: | sa tasmin vimAne
tAvat sthita: yAvat sUryasyAstaMgamanakAlasamaya: | sa tenokta:-avatarasva, AdInavo’tra
bhaviSyati | sa dRSTAdInavo’vatIrya ekAnte’vasthita: | tata: pazcAt sUryasyAstagamanakAla-
samaye tadvimAnamantarhitam | sApi apsarA antarhitA | mahatI zatapadI prAdurbhUtA | tayA
tasya puruSasya kAyena kAyaM saptakRtvo veSTayitvA tAvaduparimastiSkaM bhakSayantI sthitA,
yAvat sa eva sUryasyAbhyudgamanakAlasamaya: | tata: pazcAt punarapi tadvimAnaM prAdurbhUtam |
sApi apsarA: prAdurbhUtA | sa ca puruSo’bhirUpo darzanIya: prAsAdikastayA sArdhaM krIDati
ramate paricArayati | sa tamupasaMkramya pRcchati—ko bhavAn, kena karmaNA ihopapanna: ? sa
evamAha—zroNa, duSkuhakA jAmbUdvIpakA manuSyA:, nAbhizraddadhAsyasi | sa kathayati-ahaM
pratyakSadarzI, kasmAnnAbhizraddadhAsye ? sa kathayati—yadi evam, ahaM vAsavagrAmake brAhmaNa
AsIt pAradArika: | Aryazca mahAkAtyAyano mamAnukampayA Agatya kathayati—bhadramukha,
aniSTo’sya karmaNa: phalavipAka: | virama tvamasmAt pApakAdasaddharmAt | tasya vacanAdahaM
na prativiramAmi | bhUyo bhUya: sa mAM vicchandayati | tathaivAhaM tasmAt pApakAdasaddharmAnna
prativiramAmi | sa mAM pRcchati—bhadramukha, parade#rAn kiM tvaM divA gacchasi, Ahosvid
rAtrau ? sa mayAbhihita:-Arya rAtrau | sa kathayati—bhadramukha, divA kiM na zIlasamAdAnaM
gRhNAsi ? mayA tasyAntike divA zIlasamAdAnaM gRhItam | yattanmayA Aryasya kAtyA-
yanasyAntikAd divA zIlasamAdAnaM gRhItam, tasya karmaNo vipAkena divA evaMvidhaM divya-
sukhaM pratyanubhavAmi | yattadrAtrau paradArAbhigamanaM kRtam, tasya karmaNo vipAkena rAtrAvevaMvidhaM
du:khaM pratyanubhavAmi | gAthAM ca bhASate—
rAtrau parade#ramUrcchito divasaM zIlaguNai: samanvita: |
tasyaitat karmaNa: phalaM hyanubhavAmi kalyANapApakam ||
zroNa, gamiSyasi tvaM vAsavagrAmakam | tatra mama putro brAhmaNa: pAradArika: | sa vaktavya:-
dRSTaste mayA pitA | sa kathayati—aniSTo’sya karmaNa: phalavipAka: | viramAsmAt pApakA-
dasaddharmAt | bho: puruSa, tvamevaM kathayasi—duSkuhakA jAmbudvIpakA manuSyA iti | etanme ka:
zraddadhAsyati ? zroNa yanna zraddadhAsyati, vaktavya:-tava pitrA agniSTomasyAdhastAt suvarNakalaza:
pUrayitvA sthApita: | tamuddhRtyAtmAnaM samyaksukhena prINaya | AryaM ca mahAkAtyAyanaM kAlena
kAlaM piNDakena pratipAdaya | asmAkaM ca nAmnA dakSiNAM dezaya | apyevaitat karma
tanutvaM parikSayaM paryAdAnaM gacchet | sa saMprasthita: | yAvat pazyati vimAnam | tatraikA strI 
abhirUpA darzanIyA prAsAdikA aGgadakuNDalavicitramAlyAbharaNAnulepanA | tasyAzcaturSu
paryaGkapAdakeSu catvAra: pretA baddhAstiShanti | sA taM dUrata eva dRSTvA pratyavabhASitumArabdhA-
@008
zroNa, svAgatam | mA tRSito’si mA bubhukSito’si vA ? sa saMlakSayati—nUnaM devIyaM vA
nAgI vA yakSI vA bhaviSyati | sa kathayati-Arye, tRSito’smi bubhukSito’smi | tayAsA-
budvartita: snApita AhAro datta: | uktaM ca—zroNa, yadi ete kiMcinmRgayanti, mA dAsya-
sIti uktavA teSAM sattvAnAM karmasvakaTAM pratyakSIkartukAmA vimAnaM pravizyAvasthitA | te
mRgayitumArabdhA:-zroNa kAruNikastvam | bubhukSitA vayam | asmAkamanuprayaccha | tenai-
kasya kSiptam—busaplAvI prAdurbhUtA | aparasya kSiptam—ayoguDaM bhakSayitumArabdha: | aparasya
kSiptam—svamAMsaM bhakSayitumArabdha:-aparasya kSiptam—pUyazoNitaM prAdurbhUtam | sA visragandhena
nirgatA | zroNa nivAritastvaM mayA | kasmAt tvayaiSAM dattam ? kiM mama kAruNikayA ? tvameva
kAruNikatara: | sa kathayati—bhagini, tavaite ke bhavanti ? sA kathayati—ayaM me svAmI, ayaM
me putra:, iyaM me snuSA, iyaM me dAsI | sa Aha—ke yUyam, kena vA karmaNA ihopapanna: ?
tayoktam—zroNa, duSkuhakA jAmbudvIpakA manuSyA iti nAbhizraddadhAsyasi | ahaM pratyakSadarzI
kasmAnnAbhizraddadhAsye ? sA kathayati—ahaM vAsavagrAmake brAhmaNI AsIt | mayA nakSatrarAtryAM
pratyupasthitAyAM praNItamAhAraM sajjIkRtam | AryamahAkAtyAyano mamAnukampayA vAsavagrAmake
piNDAya prAvikSat | sa mayA dRSTa: kAyaprAsAdikazcittaprAsAdika: | cittamabhiprasannaM dRSTvA sa
mayA prasAdajAtayA piNDakena pratipAdita: | tasyA mama buddhirutpannA-svAminamanumodayAmi,
prAmodyamutpAdayiSyatIti | sa snAtvA Agata: | mayoktam—Aryaputra, anumodasva, mayAryo
mahAkAtyAyana: piNDakena pratipAdita: | sa ruSito yAvad brAhmaNAnAM na dIyate, jJAtInAM vA
jJAtipUjA na kriyate, tAvattvayA tasmai muNDakAya zramaNakAyAgrapiNDakaM dattam ? so’marSajAta:
kathayati—kasmAt sa muNDaka: zramaNako busaplAvIM na bhakSayatIti ? tasya karmaNo vipAkenAyaM
busaplAvIM bhakSayati | mama buddhirutpannA-putramapi anumodayAmi, prAmodyamutpAdayiSyatIti |
so’pi mayokta:-putra, anumodasva, mayAryo mahAkAtyAyana: piNDakena pratipAdita: | so’pi
ruSito yAvad brAhmaNAnAM na dIyate, jJAtInAM vA jJAtipUjA na kriyate, tAvattvayA tasmai
muNDakAya zramaNakAyAgrapiNDaM dattam ? so’pi amarSajAta: kathayati—kasmAt sa muNDaka:
zramaNako’yoguDaM na bhakSayatIti ? tasya karmaNo vipAkenAyamayoguDaM bhakSayati | nakSatrarAtryAM
pratyupasthitAyAM mama jJAtaya: praheNakAni preSayanti | tAni ahaM snuSAyA: samarpayAmi | sA
praNItAni praheNakAni bhakSayitvA mama lUhAni upanAmayati | ahaM teSAM jJAtInAM saMdizAmi—
kiM nu yUyaM durbhikSe yathA lUhAni praheNakAni preSayata ? te mama saMdizanti—na vayaM lUhAni
preSayAma:, api tu praNItAnyeva praheNakAni preSayAma: | mayA snuSAbhihitA-vadhUke, mA
tvaM praNItAni praheNakAni bhakSayitvAsmAkaM lUhAni upanAmayasi ? sA kathayati—kiM svamAMsaM
na bhakSayati yA tvadIyAni praheNakAni bhakSayatIti ? iyaM tasya karmaNo vipAkena svamAMsAni
bhakSayati | nakSatrarAtryAM pratyupasthitAyAM praNItAni praheNakAni dattvA jJAtInAM preSayAmi |
sA dArikA tAni praNItAni praheNakAni mArge’ntarbhakSayitvA teSAM lUhAni upanAmayati |
@009
te mama saMdizanti—kiM nu tvaM durbhikSe yathA lUhAni asmAkaM praheNakAni preSayasi ? ahaM
teSAM saMdizAmi—nAhaM lUhAni preSayAmi, api tu praNItAnyevAhaM preSyAmIti | mayA
dArikAbhihitA-dArike, mA tvaM praNItAni praheNakAni bhakSayitvA teSAM lUhAni upanAma-
yasi | sA kathayati—kiM nu pUyazoNitaM na bhakSayati, yA tvadIyAni praheNakAni bhakSa-
yatIti ? tasya karmaNo vipAkeneyaM pUyazoNitaM bhakSayati | mama buddhirutpannA-tatra pratisaMdhiM
gRhNIyAM yatraitAn sarvAn svakaM svakaM karmaphalaM paribhuJjAnAn pazyeyamiti | yayA mayArya-
mahAkAtyAyanaM piNDakena pratipAdya praNIte trAyastriMze devanikAye upapattavyam, sAhaM
mithyApraNidhAnavazAt pretamaharddhikA saMvRttA | zroNa, gamiSyasi tvaM vAsavagrAmakam ? tatra
mama duhitA vezyaM vAhayati | sA tvayA vaktavyA-dRSTAste mayA pitA mAtA bhrAtA bhrAturjAyA
dAsI | te kathayanti—aniSTo’sya karmaNa: phalavipAka: | viramAsmAdasaddharmAt | bhagini,
tvameva kathayasi—duSkuhakA jAmbudvIpakA manuSyA:, nAbhizraddadhAsyanti | zroNa, yadi na
zraddadhAsyati, vaktavyA-tava paurANe paitRke vAsagRhe catvAro lohasaMghATA: suvarNasya pUrNA-
stiSThanti, madhye ca sauvarNadaNDakamaNDalu: | te kathayanti—tamuddhRtyAtmAnaM samyaksukhena prINaya,
AryaM ca mahAkAtyAyanaM kAlena kAlaM piNDakena pratipAdaya, asmAkaM ca nAmnA dakSiNA-
mAdezaya | apyevaitat karma tanutvaM parikSayaM paryAdAnaM gacchet | tena tasyA: pratijJAtam |
evaM tasya paribhramato dvAdaza varSA atikrAntA: ||
tayokta:--zroNa, gamiSyasi tvaM vAsavagrAmakam ? bhagini, gamiSyAmi | sa tasminneva
vimAne uSita: | tayA teSAmeva pretAnAmAjJA dattA-bhavanto gacchata, zroNaM koTikarNaM
suptameva vAsavagrAmake paitRke udyAne sthApayitvA Agacchata | sa tairvAsavagrAmake paitRke
udyAne sthApita: | sa prativibuddho yAvat pazyati ghaNTAchatrANi vyajanAni, akSarANi
likhitAni—yadi tAvacchroNa: koTikarNo jIvati, laghvAgamanAya, kSipramAgamanAya, cyuta:
kAlagato gatyupapattisthAnAt sthAnAntaravizeSatAyai | sa saMlakSayati—yadi ahaM mAtA-
pitRbhyAM mRta eva gRhIta:, kasmAdbhUyo’haM gRhaM pravizAmi ? gacchAmi, Arya mahAkAtyAyana-
syAntikAt pravrajAmIti | atha zroNa: koTikarNo yenAyuSmAn mahAkAtyAyanastenopa-
saMkrAnta: | adrAkSIdAyuSmAn mahAkAtyAyana: zroNaM koTikarNaM dUrAdeva | dRSTvA ca puna:
zroNaM koTikarNamidamavocat—ehi zroNa, svAgataM te | dRSTaste zroNa ayaM loka: parazca
loka: ? sa kathayati—dRSTo bhadanta mahAkAtyAyana | labheyAhaM bhadanta mahAkAtyAyana svAkhyAte
dharmavinaye pravrajyAmupasaMpadaM bhikSubhAvam | careyamahaM bhavato’ntike brahmacaryam | sa AryeNokta:--
zroNa, tAM tAvat pUrvikAM pratijJAM paripUraya | yathAgRhItAn saMdezAn samarpayeti | sa tasyau-
rabhrikasya sakAzamupasaMkrAnta: | bhadramukha, dRSTaste pitA mayA | sa kathayati—aniSTo’sya karmaNa:
phalavipAka: | viramAsmAdasaddharmAt | bho: puruSa, adya mama piturdvAdazavarSANi kAlagatasya |
asti kazcid dRSTa: paralokAt punarAgacchan ? bhadramukha, eSo’hamAgata: | nAsau zraddadhAti |
bhadramukha, yadi na zraddadhAsi, sa tava pitA kathayati—asti sUnAdhastAt suvarNasya kalaza: |
@010
pUrNastiSThati | tamuddhRtyAtmAnaM samyaksukhena prINaya | AryaM ca mahAkAtyAyanaM kAlena kAlaM
piNDakena pratipAdaya, asmAkaM ca nAmnA dakSiNAmAdezaya | apyevaitat karma tanutvaM parikSayaM
paryAdAnaM gacchet | sa saMlakSayati—na kadAcidevaM mayA zrutapUrvam | pazyAmi, saced bhUtaM
bhaviSyati, sarvametat satyam | tena gatvA khanitam | yAvat tat sarvaM tat tathaiva | tenAbhi-
zraddadhAtam | tata: pazcAt sa pAradArikasya sakAzamupasaMkrAnta: | upasaMkramya kathayati-bhadramukha,
dRSTaste mayA pitA | sa kathayati—aniSTo’sya karmaNa: phalavipAka: | viramAsmAt pApakA-
dasaddharmAt | sa kathayati—bho: puruSa, adya mama piturdvAdaza varSANi kAlaM gatasya | asti 
kazcit tvayA dRSTa: paralokaM gatvA punarAgacchan ? bhadramukha, eSo’hamAgata: | nAsau zraddadhAti |
sa cAha—bhadramukha, sacennAbhizraddadhAsi, tava pitrA agniSTomasyAdhastAt suvarNasya kalaza:
pUrayitvA sthApita: | sa kathayati—tamuddhRtyAtmAnaM samyaksukhena prINaya, AryaM ca mahAkAtyA-
yanaM kAlena kAlaM piNDakena pratipAdaya, asmAkaM ca nAmnA dakSiNAmAdezaya | apyevaitat
karma tanutvaM parikSayaM paryAdAnaM gacchet | sa saMlakSayati—na kadAcidetanmayA zrutapUrvam |
pazyAmi, saced bhUtaM bhaviSyati, sarvametat satyam | tena gatvA khanitam | yAvat tatsarvaM
tattathaiva | tenAbhizraddadhAtam | sa tasyA vezyAyA: sakAzamupasaMkrAnta: | upasaMkramya kathayati—
bhagini, dRSTAste mayA mAtA pitA bhrAtA bhrAturjAyA dAsI | te kathayanti—aniSTo’sya
karmaNa: phalavipAka: | viramAsmAt pApakAdasaddharmAt | sA kathayati—bho: puruSa, mama
mAtApitrordvAdaza varSANi kAlagatayo: | asti kazcit tvayA dRSTa: paralokaM gatvA punarA-
gacchan ? sa kathayati—eSo’hamAgata: | sA na zraddadhAti | sa kathayati—bhagini, sacennAbhi-
zraddadhAsi, tava paurANe paitRke vAsagRhe catasra: lohasaMghATA: suvarNapUrNAstiSThanti, madhye ca
sauvarNadaNDakamaNDalu: | te kathayanti—tamuddhRtyAtmAnaM samyaksukhena prINaya, AryaM ca mahA-
kAtyAyanaM kAlena kAlaM piNDakena pratipAdaya, asmAkaM ca nAmnA dakSiNAmAdezaya |
apyevaitat karma tanutvaM parikSayaM paryAdAnaM gacchet | sA saMlakSayati—na kadAcinmayA zruta-
pUrvam | pazyAmi, saced bhUtaM bhaviSyati, sarvametat satyam | tayA gatvA khanitam | yAvat
tat sarvaM tattathaiva | tayAbhizraddadhAtam | zroNa: koTikarNa: saMlakSayati—sarvo’yaM loka:
suvarNasya zraddadhAti, na tu kazcinmama zraddhayA gacchatIti | tena vaipuSpitam | zizutve suva-
rNena dazanA baddhA: | tayAsau pratyabhijJAta: | syAdArya: zroNa: koTikarNa eva te bhaginI-
jana: saMjAnate(?) | tayA gatvA tasya mAtApitRbhyAmArocitam | amba tAta koTikarNo’bhyA-
gata iti | anekaisteSAmArocitam | te na kasyacit zraddhayA gacchanti | te kathayanti-
putrid tvamapyasmAkamutprAsayasi | yAvadasau svayameva gata: | tena dvArakoSThake sthitvo- 
tkAzanazabda: kRta: | hiraNyasvaro’sau mahAtmA | tasya zabdena sarvaM gRhamApUritam | sa tai:
svareNa pratyabhijJAta: | te kaNThe pariSvajya ruditumArabdhau | teSAM bASpeNa paTalAni sphuTi-
tAni | draSTumArabdhau | sa kathayati—amba tAta anujAnIdhvam | pravrajiSyAmi samyageva zraddhayA
@011
agArAdanagArikAm | tau kathayata:-putra AvAM tvadIyena zokena rudantAvandhIbhUtau | idAnIM
tvAmevAgamya cakSu: pratilabdham | yAvadAvAM jIvAma:, tAvanna pravrajitavyam | yadA kAlaM
kariSyAma:, tadA pravrajiSyasi | tenAyuSmato mahAkAtyAyanasyAntikAddharmaM zrutvA srotApatti-
phalaM sAkSAtkRtam, mAtApitarau ca zaraNagamanazikSApadeSu pratiSThApitau | AgamacatuSTaya-
madhItam, sakRdAgAmiphalaM sAkSAtkRtam | mAtApitarau satyeSu pratiSThApitau ||
apareNa samayena tasya mAtApitarau kAlagatau | sa taM dhanajAtaM dInAnAthakRpaNebhyo
dattvA daridrAnadaridrAn kRtvA yenAyuSmAn mahAkAtyAyanastenopasaMkrAnta: | upasaMkramyAyuSmato
mahAkAtyAyanasya pAdau zirasA vanditvA ekAnte’sthAt | ekAnte sthita: zroNa: koTikarNa
AyuSmantaM mahAkAtyAyanamidamavocat—labheyAhamAryamahAkAtyAyana svAkhyAte dharmavinaye
pravrajyAm, yAvaccareyAhaM bhagavato’ntike brahmacaryam | sa AyuSmatA mahAkAtyAyanena pravrajita: |
tena pravrajya mAtRkAdhItA, anAgAmiphalaM sAkSAtkRtam | asmAt parAntakeSu janapadeSvalpa-
bhikSukam | kRcchreNa dezavargo gaNa: paripUryate | sa traimAsIM zrAmaNero dhArita: | dharmatA khalu yathA 
buddhAnAM bhagavatAM zrAvakANAM dvau saMnipAtau bhavata: | yaccASADhyAM varSopanAyikAyAM yacca kArtikyAM
pUrNamAsyAm | tatra ye ASADhyAM varSopanAyikAyAM saMnipatanti, te tAMstAnuddezayogamanasikArA-
nudgRhya paryavApya tAsu tAsu grAmanagaranigamarASTrarAjadhAnISu varSAmupagacchanti | ye kArtikyAM
paurNamAsyAM saMnipatanti, te yathAdhigatamArocayanti, uttare ca paripRcchanti sUtrasya vinayasya
mAtRkAyA: | evameva mahAzrAvakANAmapi | atha ye AyuSmato mahAkAtyAyanasya sArdhaMvihA-
ryantevAsikA bhikSava: tAMstAnuddezayogamanasikAravizeSAn gRhya paryavApya tAsu tAsu grAma-
nagaranigamarASTrarAjadhAnISu varSAmupagatA:, te trayANAM vArSikANAM mAsAnAmatyayAt kRta-
cIvarA niSThitacIvarA: samAdAya pAtracIvaraM yenAyuSmAn mahAkAtyAyanastenopasaMkrAntA: |
upasaMkramyAyuSmato mahAkAtyAyanasya pAdau zirasA vanditvaikAnte niSaNNA: | ekAnte niSadya
yathAdhigatamArocayanti, uttare ca paripRcchanti | dezavargo gaNa: paripUrNa: | sa tenopasaM-
pAdita: | tena tRtIyapiTakamadhItam | sarvaklezaprahANAdarhattvaM sAkSAtkRtam | arhan saMvRtta:
traidhAtukavItarAgo yAvad abhivAdyazca saMvRtta: ||
athAyuSmato mahAkAtyAyanasya sArdhavihAryantevAsikA AyuSmantaM mahAkAtyAyanaM
yAvattAvat paryupAsyAyuSmantaM mahAkAtyAyanamidavamocan—dRSTo’smAbhirupAdhyAya: paryupAsitazca |
gacchAmo vayam, bhagavantaM paryupAsiSyAmahe | sa cAha—vatsA evaM kurudhvam | draSTavyA eva paryupA-
sitavyA eva hi tathAgatA arhanta: samyaksaMbuddhA: | tena khalu puna: samayena zroNa: koTikarNa-
stasyAmeva parSadi saMniSaNNo’bhUt saMnipatita: | athAyuSmAn zroNa: koTikarNa utthAyAsanAd
ekAMsamuttarAsaGgaM kRtvA dakSiNaM jAnumaNDalaM pRthivyAM pratiSThApya yenAyuSmAn mahAkAtyAyanastenA-
JjaliM kRtvA praNamyAyuSmantaM mahAkAtyAyanamidamavocat—dRSTo mayopAdhyAyAnubhAvena sa bhagavAn
dharmakAyena, no tu rUpakAyena | gacchAmi upAdhyAya, rUpakAyenApi taM bhagavantaM drakSyAmi | sa
@012
Aha—evaM vatsa kuruSva | durlabhadarzanA hi vatsa tathAgatA arhanta: samyaksaMbuddhA: tadyathA
audumbarapuSpam | asmAkaM ca vacanena bhagavata: pAdau zirasA vandasva, alpAbAdhatAM ca yAvat
sukhasparzavihAratAM ca | paJca praznAMzca pRccha—asmAt parAntakeSu bhadanta janapadeSu alpa-
bhikSukam | kRcchreNa dazavargagaNa: paripUryate | tatrAsmAbhi: kathaM pratipattavyam ? kharA bhUmI
gokaNTakA dhAnA: | asmAkamaparAntakeSu janapadeSu idamevaMrUpamAstaraNaM pratyAstaraNaM tadyathA
avicarma gocarma cchAgacarma | tadanyeSu janapadeSu idamevaMrUpamAstaraNaM pratyAstaraNaM tadyathA
erako merako jandurako manduraka: | evamevAsmAt parAntakeSu janapadeSvidamevaMrUpamAstaraNaM
pratyAstaraNaM tadyathA avicarma pUrvavat | udakastabdhikA manuSyA: snAtopavicArA: | bhikSu-
rbhikSozcIvarakAni preSayati itazcyutAni tatrAsaMprAptAni kasyaitAni nai:sargikAni | adhi-
vAsayati AyuSmAJchroNa: koTikarNa AyuSmato mahAkAtyAyanasya tUSNIbhAvena | athAyuSmA-
JchroNa: koTikarNa: tasyA eva rAtreratyayAt pUrvAhNe nivAsya pAtracIvaramAdAya vAsavagrAmakaM
piNDAya prAvikSat | yAvadanupUrveNa zrAvastImanuprApta: | athAyuSmAJchroNa: koTikarNa: 
pAtracIvaraM pratisAmayya pAdau prakSAlya yena bhagavAMstenopasaMkrAnta: | upasaMkramyaikAnte
niSNNa: | tatra bhagavAnAyuSmantamAnandamAmantrayate sma-gaccha Ananda tathAgatasya zroNasya ca
koTikarNasyaikavihAre maJcaM prajJApaya | evaM bhadanteti AyuSmAnAnandastathAgatasya zroNasya
ca koTikarNasya yAvat prajJApya yena bhagavAMstenopasaMkrAnta: | upasaMkramya bhagavantamidamavocat—
prajJapto bhadanta tathAgatasya zroNasya ca koTikarNasyaikavihAre maJco yasyedAnIM bhagavAn kAlaM
manyate | atha bhagavAn yena zroNasya koTikarNasya vihArastenopasaMkrAnta:, yAvadvihAraM pravizya
niSaNNa: | yAvat pazyati smRtiM pratimukhamupasthApya | athAyuSmAnapi zroNa: koTikarNo
bahirvihArasya pAdau prakSAlya vihAraM pravizya niSaNNa: paryaGkamAbhujya yAvat pratimukhaM smRti-
mupasthApya | tAM khalu rAtriM bhagavAn AyuSmAMzca zroNa: koTikarNa AryeNa tUSNIbhAvenAdhi-
vAsitavAn | atha bhagavAn rAtryA: pratyUSasamaye AyUSmantaM zroNaM koTikarNamAmantrayate sma-
pratibhAtu te zroNa dharmo yo mayA svayamabhijJAyAbhisaMbudhyAkhyAta: | athAyuSmAn zroNo
bhagavatA kRtAvakAza: asmAt parAntikayA guptikayA udAnAt pArAyaNAt satyadRSTa:
zailagAthA munigAthA arthavargIyANi ca sUtrANi vistareNa svareNa svAdhyAyaM karoti | atha
bhagavAJchroNasya koTikarNasya kathAparyavasAnaM viditvA AyuSmantaM zroNaM koTikarNamida-
mavocat—sAdhu sAdhu zroNa, madhuraste dharmo bhASita: praNItazca, yo mayA svayamabhijJAyAbhi-
saMbudhyAkhyAta: | athAyuSmata: zroNasya koTikarNasyaitadabhavat—ayaM me kAlo bhagavata
upAdhyAyasya vacasArocayitumiti viditvotthAyAsanAd yAvad bhagavantaM praNamyedamavocat-
asmAt parAntakeSu janapadeSu vAsavagrAmake bhadantamahAkAtyAyana: prativasati, yo me 
upAdhyAya: | sa bhagavata: pAdau zirasA vandate alpAbAdhatAM ca pRcchati yAvat sparzavihAratAM
ca | paJca ca praznAn pRcchati vistareNoccArayitavyAni | atha bhagavAJcchroNaM koTikarNa-
@013
midamavocat—akAlaM te zroNa praznavyAkaraNAya | saMghamelaka: tatra kAlo bhaviSyati praznasya
vyAkaraNAya | atha bhagavAn kAlyamevotthAya purastAdbhikSusaMghasya prajJapta evAsane niSaNNa: |
athAyuSmAJcchroNa: koTikarNo yena bhagavAMstenopasaMkramya bhagavata: pAdau zirasA vanditvai-
kAnte’sthAt | ekAntasthito bhagavantamidamavocat—asmAt parAntakeSu janapadeSu vAsava-
grAmake bhadantamahAkAtyAyana: prativasati, yo me upAdhyAya: | sa bhagavata: pAdau zirasA
vandate alpAbAdhatAM ca pRcchati yAvat sparzavihAratAM ca | paJca ca praznAni vistareNoccAra-
yitavyAni yathApUrvamuktAni yAvat kasya nai:sargikAni | bhagavAnAha—tasmAdanujAnAmi |
pratyantimeSu janapadeSu vinayadharapaJcamenopasaMpadA, sadA snAta:, ekapalAzike upAnahe dhAra-
yitavye na dvipuTAM na tripuTAm | sA cet kSayadharmiNI bhavati, tAM tyaktavA punarnavA grahI-
tavyA | bhikSurbhikSozcIvarakAni preSayati itazcyutAni tatrAsaMprAptAni na kasyacinnai:sargi-
kANi | AyuSmAn upAlI buddhaM bhagavantaM pRcchati—yaduktaM bhadanta bhagavatA pratyantimeSu
janapadeSu vinayadharapaJcamenopasaMpadam, tatra katamo’nta: katama: pratyanta: ? pUrveNopAli puNDa-
vardhanaM nAma nagaram, tasya pUrveNa puNDakakSo nAma parvata:, tata: pareNa pratyanta: | dakSiNena
zarAvatI nAma nagarI, tasyA: pareNa sarAvatI nAma nadI, so’nta:, tata: pareNa pratyanta: |
pazcimena sthUNopasthUNakau brAhmaNagrAmakau, so’nta:, tata: pareNa pratyanta: | uttareNa uzIra-
giri: so’nta:, tata: pareNa pratyanta: ||
kiM bhadanta AyuSmatA zroNena koTikarNena karma kRtamiti vistara: | bhagavAnAha—
bhUtapUrvaM yAvat kAzyapo nAma tathAgator’han samyaksaMbuddho bhagavAn zAstA loka utpanna: |
tena khalu samayena vArANasyAM dvau jAyApatikau | tAbhyAM kAzyapasya samyaksaMbuddhasyAntike
zaraNagamanazikSApadAni udgRhItAni | yadA kAzyapa: samyaksaMbuddha: sakalaM buddhakAryaM kRtvA
nirupadhizeSe nirvANadhAtau parinirvRta:, tasya rAjJA kRkinA catUratnamayaM caityaM kAritaM
samantAdyojanamuccatvena | tena tatra khaNDasphuTapratisaMskaraNAya ye pUrvanagaradvAre karapratyAyA
uttiSThante, te tasmin stUpe’nupradattA: | yadA kRkI rAjA kAlagata:, tasya putra:
sujAto nAmnA sa rAjye pratiSThApita: | tasyAmAtyai: stokA: karapratyAyA upanAmitA: |
so’mAtyAnAmantrayate—kiMkAraNamasmAkaM bhavadbhi: stokakarapratyAyA upanAmitA: ? ki-
masmAkaM vijite karapratyAyA nottiSThante ? te kathayanti-deva, kuta: karapratyAyA uttiSThante ?
ye deva pUrvadvAre karapratyAyAste vRddharAjJA stUpe khaNDasphuTapratisaMskArakaraNAya prajJApitA: |
yadi devo’nujAnIyAt, te vayaM tAn karapratyAyAn samucchindAma: | sa kathayati—bhavanta:,
yanmama pitrA kRtam, devakRtaM na tu brahmakRtaM tat | te saMlakSayanti—yadi devo’nujAnIte,
vayaM tathA kariSyAmo yathA svayameva te karapratyAyA notthAsyanti | tai: sa dvAre baddhvA
sthApita: | na bhUya: karapratyAyA uttiSThante | tasmin stUpe caTitakAni prAdurbhUtAni |
tau jAyApatI vRddhIbhUtau tatraiva stUpe parikarma kurvANau tiSThata: | uttarApathAt sArthavAha:
@014
paNyamAdAya vArANasImanuprApta: | tenAsau dRSTa: stUpa: | caTitasphuTitaka: prAdurbhUta: | sa
dRSTvA pRcchati—amba tAta kasyaiSa stUpa iti | tau kathayata:-kAzyapasya samyaksaMbuddhasya |
kena kArita: ? kRkinA rAjJA | na tena rAjJAsmin stUpe khaNDasphuTapratisaMskArakaraNAya
kiMcit prajJAptam ? tau kathayata:-prajJAptam | ye pUrvanagaradvAre karapratyAyAste’smin stUpe
khaNDasphuTapratisaMskaraNAya niryAtitA: | kRkI rAjA kAlagata: | tasya putra: sujAto nAma,
sa rAjye pratiSThita: | tena te karapratyAyA: samucchinnA: | tenAsmin stUpe caTitasphuTita-
kAni prAdurbhUtAni | tasya ratnakarNikA karNe AmuktikA | tena sA ratnakarNikAvatArya tayo-
rdattA | amba tAta anayA karNikayAsmin stUpe khaNDasphuTapratisaMskAraM kurutamiti | yAva-
dahaM paNyaM visarjayitvA AgacchAmi | tata: pazcAd bhUyo’pi dAsyAmi | taistAM vikrIya
tasmin stUpe khaNDasphuTitapratisaMskAra: kRta: | aparamutsarpitam | athApareNa samayena sArtha-
vAha: paNyaM visarjayitvA Agata: | tena sa dRSTa: stUpo’secanakadarzana: | dRSTvA ca
bhUyasyA mAtrayAbhiprasanna: | sa prasAdajAtai: pRcchati—amba tAta yuSmAbhi: kiMciduddhAri-
kRtam | tau kathayata:-putra nAsmAbhi: kiMciduddhArikRtam | kiM tvaparamutsarpitaM tiSThati |
tena prasAdajAtena yattatrAvaziSTam aparaM ca dattvA mahatIM pUjAM kRtvA praNidhAnaM ca kRtam-
anenAhaM kuzalamUlenADhye mahAdhane mahAbhoge kule jAyeyam | evaMvidhAnAM ca dharmANAM lAbhI
syAm | evaMvidhameva zAstAramArAgayeyaM mA virAgayeyamiti | kiM manyadhve bhikSava: yo’sau
sArthavAha:, eSa evAsau zroNa: koTikarNa: | yadanena kAzyapasya samyaksaMbuddhasya stUpe kArAM
kRtvA praNidhAnaM kRtam, tasya karmaNo vipAkenADhye mahAdhane mahAbhoge kule jAta: | mama
zAsane pravrajya sarvaklezaprahANAdarhattvaM sAkSAtkRtam | ahamanena kAzyapena samyaksaMbuddhena
sArdhaM samajava: samabala: samadhura: samasAmAnyaprApta: zAstA ArAgito na virAgita: | iti
bhikSava ekAntakRSNAnAmekAntakRSNo vipAka:, ekAntazuklAnAM dharmANAmekAntazuklo vipAka:,
vyatimizrANAM vyatimizra: | tasmAttarhi bhikSava ekAntakRSNAni karmANyapAsya vyatimizrANi
ca, ekAntazukleSveva karmasvAbhoga: karaNIya: | ityevaM vo bhikSava: zikSitavyam ||
bhikSava Ucu:-kiM bhadanta AyuSmatA zroNena koTikarNena karma kRtaM yasya karmaNo
vipAkena dRSTa eva dharma apAyA dRSTA: ? bhagavAnAha—yadanena mAturantike kharavAkkarma nizcA-
ritam, tasya karmaNo vipAkena dRSTa eva dharma apAyA dRSTA iti ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne koTikarNAvadAnaM prathamam ||
@015
2 pUrNAvadAnam |
bhagavAn zrAvastyAM viharati sma jetavane’nAthapiNDadasyArAme | tena khalu samayena
sUrpArake nagare bhavo nAma gRhapati: prativasati ADhyo mahAdhano mahAbhogo vistIrNavizAla-
parigraho vaizravaNadhanasamudito vaizravaNadhanapratispardhI | tena sadRzAt kulAt kulatramAnItam |
sa tayA sArdhaM krIDati ramate paricArayati | tasya krIDato ramamANasya paricArayata: kAlAntareNa
patnI ApannasattvA saMvRttA | sA aSTAnAM navAnAM vA mAsAnAmatyayAt prasUtA | dArako
jAta: | tasya trINi saptakAni ekaviMzatidivasAni vistareNa jAtasya jAtamahaM kRtvA nAma-
dheyaM vyavasthApyate—kiM bhavatu dArakasya nAmeti | jJAtaya Ucu:-ayaM dArako bhavasya gRha-
pate: putra:, tasmAdbhavatu bhavileti nAmadheyaM vyavasthApitam | bhUyo’pyasya krIDato ramamANasya
paricArayata: putro jAta: | tasya bhavatrAteti nAmadheyaM vyavasthApitam | punarapyasya putro
jAta: | tasya bhavanandIti nAmadheyaM vyavasthApitam | yAvadapareNa samayena bhavo gRhapati:
glAna: saMvRtta: | so’tyarthaM paruSavacanasamudAcArI yata:, patnyA putraizcApyupekSita: | tasya
preSyadArikA | sA saMlakSayati—mama svAminA anekairupAyazatairbhogA: samudAnItA: |
sedAnIM glAna: saMvRtta: | saiSa patnyA putraizcApyupekSita: | na mama pratirUpaM syAd yadahaM
svAminamadhyupekSeyamiti | sA vaidyasakAzaM gatvA kathayati-Arya jAnISe tvaM bhavaM gRhapatim ?
jAne, kiM tasya ? tasyaivaMvidhaM glAnyaM samupajAtam | sa patnyA putraizcApyupekSita: | tasya
bhaviSajyaM (bhaiSajyaM) vyapadizeti | sa kathayati—dArike tvameva kathayasi—sa patnyA
putraizcApyupekSita iti | atha kastasyopasthAnaM karoti ? sA kathayati—ahamasyopasthAnaM karomi |
kiM tvalpamUlyAni bhaiSajyAni vyapadizeti | tena vyapadiSTam-idaM tasya bhaiSajyamiti | tatastayA
kiMcit svabhaktAttasmAdeva gRhAdapahRtyopasthAnaM kRtam | sa svasthIbhUta: saMlakSayati—ahaM
patnyA putraizcAdhyupekSita: | yadahaM jIvita:, tadasyA dArikAyA: prabhAvAt | tadasyA: pratyupa-
pakAra: kartavya iti | sA tenoktA--dArike, ahaM patnyA putraizcApyupekSita: | yat kiMcidahaM
jIvita:, sarvaM tava prabhAvAt | ahaM te varamanuprayacchAmIti | sA kathayati—svAmin, yadi me
parituSTo’si, bhavatu me tvayA sArdhaM samAgama iti | sa kathayati—kiM te mayA sArdhaM samAgamena ?
paJca kArSApaNazatAnyanuprayachAmi, adAsIM cotsRjAmIti | sA kathayati—Aryaputra, dUrmapi
paramapi gatvA dAsyevAham, yadi tu AryaputreNa sArdhaM samAgamo bhavati, evamadAsI bhavAmIti |
tenAvazyaM nirbandhaM jJAtvA abhihitA-yadA saMvRttA RtumatI tadA mamArocayiSyasIti | sA
apareNa samayena kalyA saMvRttA RtumatI | tayA tasyArocitam | tato bhavena gRhapatinA
tayA sArdhaM paricAritam | sA ApannasattvA saMvRttA | yameva divasamApannasattvA saMvRttA tameva
divasamupAdAya bhavasya gRhapate: sarvArthA: sarvakarmAntAzca paripUrNA: | sA tvaSTAnAM vA
navAnAM mAsAnAmatyayAt prasUtA | dArako jAto’bhirUpo darzanIya: prAsAdiko gaura:
kanakavarNazchatrAkArazIrSa: pralambabAhurvistIrNalalATa: saMgatabhrUstuGganAsa: | yasminneva divase
@016
dArako jAta:, tasminneva divase bhavasya gRhapaterbhUyasyA mAtrayA sarvArthA: sarvakarmAntA:
paripUrNA: | tasya jJAtaya: saMgamya samAgamya trINi saptakAnyekaviMzatidivasAni vistareNa jAtasya
jAtamahaM kRtvA pUrvavat yAvatpUrNeti nAmadheyaM vyavasthApitam | pUrNo dArako’STAbhyo dhAtrIbhyo
dvAbhyAmaMsadhAtrIbhyAM datto vistareNa yAvadAzu vardhate hradasthamiva paGkajam | yadA mahAn
saMvRtta:, tadA lipyAmupanyasta: saMkhyAyAM gaNanAyAM mudrAyAmuddhAre nyAse nikSepe vastuparIkSAyAM
ratnaparIkSAyAM hastiparIkSAyAmazvaparIkSAyAM kumAraparIkSAyAM kumArikAparIkSAyAm | aSTAsu
parIkSAsUddhaTako vAcaka: paNDita: paTupracAra: saMvRtta: | tato bhavena gRhapatinA bhavilAdInAM
putrANAM yathAnupUrvyA nivezA: kRtA: | te patnIbhi: sArdhamatIva saMraktA nivRttA maNDanaparamA
vyavasthitA: | tato bhavo gRhapati: kare kapolaM dattvA cintAparo vyavasthita: | sa putrairdRSTa: 
pRSTazca—tAta, kasmAttvaM kare kapolaM dattvA cintAparo vyavasthita iti | sa kathayati—putrakA:,
na tAvanmayA niveza: kRto yAvatsuvarNalakSa: samudAnIta iti | te yUyaM nirastavyApArA: patnISvatyarthaM
saMraktA maNDanaparamA vyavasthitA: | mamAtyayAt gRhaM zocanIyaM bhaviSyati | kathaM na cintAparo
bhaviSyAmIti ? bhavilena ratnakarNikA pinaddhA | sa tAmavatArya dArukarNikAM pinahya pratijJAmArUDha:-
na tAvat ratnakarNikAM pinahyAmi yAvat suvarNalakSa: samupArjita iti | apareNa stavakarNikA |
apareNa trapukarNikA | teSAM yAstA: saMjJA bhavilo bhavatrAto bhavanandIti tA antarhitA: |
dArukarNI stavakarNI trapukarNIti prAdurbhUtA: | te paNyamAdAya mahAsamudraM saMprasthitA: | pUrNa: katha-
yati—tAta, ahamapi mahAsamudraM gacchAmIti | sa kathayati—putra bAlastvam | atraiva tiSTha, AvAryAM
vyApAraM kuru | sa tatraivAvasthita: | te’pi saMsiddhayAnapAtrA AgatA: | mArgazramaM prativinodya
kathayanti—tAta kalyatAmasmadIyaM paNyamiti | tena kalitam—ekaikasya suvarNalakSA: saMvRttA: |
pUrNenApi tatraiva dharmeNa nyAyena vyavahAritA: sAtirekA: suvarNalakSA: samudAnItA: | pUrNo’pi
pitu: pAdayornipatya kathayati—tAta, mamApi kalyatAmAvArIsamutthitaM dravyamiti | sa katha-
yati—putra tvamatraivAvasthita: | kiM tava kalyate ? sa kathayati—tAta kalyatAm | tathApi jJAtaM
bhaviSyatIti | kalitaM yAvannyAyopArjitasya suvarNasya mUlyaM varjayitvA sAtiriktA lakSA: 
saMvRttA: | bhavo gRhapati: prItisaumanasyajAta: saMlakSayati—puNyamahezAkhyo’yaM sattvo yenehaiva
sthiteneyatsuvarNaM samupArjitamiti | yAvadapareNa samayena bhavo gRhapatirglAna: saMvRtta: | sa
saMlakSayati—mamAtyayAdete bhedaM gamiSyanti | upAyasaMvidhAnaM kartavyamiti | tena te’bhihitA:-
putrakA:, kASThAni samudAnayateti | tai: kASThAni samudAnItAni | sa kathayati—agniM prajvA-
layateti | tairagni: prajvAlita: | bhavo gRhapati: kathayati—ekaikamalAtamapanayateti |
tairapanItam | so’gnirnirvANa: | sa kathayati—putrakA:, dRSTo va: ? tAta dRSTa: | sa gAthAM bhASate—
jvalanti sahitAGgArA bhrAtara: sahitAstathA |
pravibhaktA nizAmyanti yathAGgArAstathA narA: ||1||
@017
putrakA:, nay uSmAbhirmamAtyayAt strINAM zrotavyam |
kuTumbaM bhidyate strIbhirvAgbhirbhidyanti kAtarA: |
durnyasto bhidyate mantra: prItirbhidyati lobhata: ||2|| iti ||
te niSkrAntA: | bhavilastatraivAvasthita: | sa tenokta:-putra, na kadAcit tvayA
pUrNo moktavya: | puNyamahezAkhyo’yaM sattva: | ityuktvA-
sarve kSayAntA nicayA: patanAntA: samucchrayA: |
saMyogA viprayogAntA maraNAntaM ca jIvitam ||3||
iti kAladharmeNa saMyukta: | tairnIlapItalohitAvadAtairvastrai: zibikAmalaMkRtya mahatA saMskAreNa
zmazAnaM nItvA dhmApita: | tataste zokavinodanaM kRtvA kathayanti—yadA asmAkaM pitA
jIvati, tadA tadadhInA: prANA: | yadidAnIM nirastavyApArAstiSThAma:, gRhamavasAdaM gamiSyati |
na zobhanaM bhaviSyati | yannu vayaM paNyamAdAya dezAntaraM gacchAma iti | pUrNa: kathayati—
yadyevamahamapi gacchAmIti | te kathayanti—tvamatraivAvAryAM vyApAraM kuru, vayameva gacchAma
iti | te paNyamAdAya dezAntaraM gatA: | pUrNo nyastasarvakAryastatraivAvasthita: ||
dharmatA khalu IzvaragRheSu divasaparivyayo dIyate | tAsteSAM patnayo dArikA: parivyaya-
nimittaM preSayanti | pUrNo’pi dhanibhi: zreSThibhi: sArthavAhairanyaizcAjIvibhi: parivRto’vatiSThate |
tAstvavakAzaM na labhante | yadA te upasthAya prakAntA bhavanti, tadA tAsAM divasaparivyayaM
dadAti | tA dArikAzciracirAdAgacchantItyupAlabhyante | tA evamarthaM vistareNArocayanti |
tA: kathayanti—evaM hi teSAM bhavati, yeSAM dAsIputrA: kuleSvaizvaryaM vaze vartayantIti |
bhavilapatnyA dArikA abhihitA-tvayA kAlaM jJAtvA gantavyamiti | sA kAlaM jJAtvA gacchati,
zIghraM labhate | anyAzcirayanti | tAbhi: sA pRSTA-tayA samAkhyAtam | tA api tayA
sArdhaM gantumArabdhA: | tA api zIghraM pratilabhante | tA: svAminIbhiruktA:-kimatra kAraNa-
midAnIM zIghramAgacchatheti | tA: kathayanti—ArogyaM jyeSThabhavikAyA bhavatu | yadA tasyA
dArikA gatA bhavati, tadA labhyate | vayaM tayA sArdhaM gacchAma iti | tA: saMjAtAmarSA:
kathayanti—evaM hi teSAM bhavati yeSAM dAsIputrA: kuleSvaizvaryaM vaze vartayantIti | yAvadapareNa
samayena bhavilo bhavatrAto bhavanandI ca sahitA: samagrA: saMmodamAnA mahAsamudrAt saMsiddha-
yAnapAtrA AgatA: | bhavilena patnI pRSTA-bhadre, zobhanaM pUrNena pratipAlitA tvamiti ? sA 
kathayati—yathA bhrAtrA putreNa veti | te anye’pi svAmibhyAM pRSTe kathayata:-evaM hi teSAM
bhavati, yeSAM dAsIputrA: kuleSvaizvaryaM vaze vartayantIti | tau saMlakSayata:-suhRdbhedakA: striyo
bhavantIti | yAvadapareNa samayena kAzikavastrAvArI uddhATitA | tatsamanantaraM bhavilasya
putro gata: | sa pUrNena kAzikavastrayugenAcchAdita: | anyAbhyAM dRSTvA svaputrA: preSitA
yAvat kAzikavastrAvArI ghaTTitA, phuTTakavastrAvArI uddhATitA | te ca daivayogAt saMprAptA: | te
pUrNena phuTTakiarvastrairAcchAditA: | te dRSTvA svAmino: kathayata:-dRSTaM yuvAbhyAmapareSAM kAzika-
@018
vastrANi dIyante, pareSAM phuTTakAnIti | tAbhyAmanusaMjJaptirdattA | kimetadeva bhaviSyati ? nUnaM
kAzikavastrAvArI ghaTTitA, phuTTakavastrAvArI uddhATiteti | yAvadapareNa samayena zarkarAvArI
uddhaTitA | bhavilasya ca putro gata: | tena zarkarAkho[mo]dako labdha: | taM dRSTvA anyAbhyAM
svaputrA: preSitA: | te daivayogAd guDAvAryAmuddhATitAyAM gatA: | tairguDo labdha: | tAbhistaM
dRSTvA svAminau tathA tathA bhagnau yathA gRhavibhAgaM kartumArabdhau | tau parasparaM saMjalpaM kuruta:-
sarvathA vinaSTA vayam, gRhaM bhAjayAmeti | eka: kathayati—jyeSThataraM zabdayAma: | eka:
kathayati—vicArayAmastAvat kathaM bhAjayAmeti | tau svabuddhyA vicArayata: | ekasya
gRhagataM kSetragataM ca, ekasyAvArIgataM dezAntaragataM ca, ekasya pUrNaka: | yadi jyeSThataro
gRhagataM kSetragataM ca grahISyati, zaknumo vayamAvArIgatena dezAntaragatena cAtmAnaM
saMdhArayitum | athAvArIgataM dezAntaragataM ca grahISyati, tathApi vayaM zaknumo gRhagatena
kSetragatena cAtmAnaM saMdhArayitum, pUrNakasya ca maryAdAbandhaM kartumiti | tAvevaM saMjalpaM
kRtvA bhavilasya sakAzaM gatau | bhrAta:, vinaSTA vayaM bhAjayAmo gRhamiti | sa kathayati—
suparIkSitaM kartavyam, gRhabhedikA: striyo bhavantIti | tau kathayata:-pratyakSIkRtamasmAbhi:,
bhAjayAbheti | sa kathayati—yadyevam, AhUyantAM kulAnIti | tau kathayata:-pUrvamevAsmAbhi-
rbhAjitam | ekasya gRhagataM kSetragataM ca, ekasyAvArIgataM dezAntaragataM ca, ekasya pUrNaka: |
sa kathayati—pUrNasya pratyaMzaM nAnuprayacchatha ? tau kathayata:-dAsIputra: sa: | kastasya pratyaMzaM
dadyAt ? api tu sa evAsmAbhirbhAjita: | yadi tavAbhipretaM tameva gRhANeti | sa saMlakSayati—
ahaM pitrA abhihita:-sarvasvamapi te parityajya pUrNo grahItavya iti | gRhNAmi pUrNamiti
viditvA kathayati—evaM bhavatu mama pUrNaketi | yasya gRhagataM kSetragataM ca, sa tvaramANo
gRhaM gatvA kathayati—jyeSThabhavike nirgaccha | sA nirgatA | mA bhUya: pravekSyasi |
kasyArthAya ? asmAbhirbhAjitaM gRham | yasyAvArIgataM dezAntaragataM ca, so’pi tvaramANa
AvArIM gatvA kathayati—pUrNaka avatareti | so’vatIrNa: | mA bhUyo’bhirokSyasi | kiM
kAraNam ? asmAbhirbhAjitam | yAvat bhavilapatnI pUrNakena sArdhaM jJAtigRhaM saMprasthitA |
dArakA bubhukSitA roditumArabdhA: | sA kathayati—pUrNa, dArakANAM pUrvabhakSikAmanuprayaccheti |
sa kathayati—kArSApaNaM prayaccha | sA kathayati—tvayA iyatIbhi: suvarNalakSAbhirvyavahRtam,
dArakANAM pUrvabhakSikApi nAsti ? pUrNa: kathayati—kimahaM jAne yuSmAkaM gRhe IdRzIyamavasthA
bhaviSyatIti | yadi mayA jJAtamabhaviSyat, mayA anekA: suvarNalakSA: saMhAritA abhaviSyan |
dharmataiSA striya ArakUTAkArSApaNAn vastrAnte badhnanti | tayArakUTamASako datta:--pUrvabhakSikA-
mAnayeti | sa tamAdAya vIthIM saMprasthita: | anyatamazca puruSa: samudravelApreritAnAM kASThAnAM
bhAramAdAya zItenAbhidruto vepamAna Agacchati | sa tena dRSTa: pRSTazca—bho: puruSa, kasmAdevaM
vepase ? sa kathayati—ahamapi na jAne | mayA cAyaM bhAraka utkSipto bhavati, mama cedRzI
samavasthA | sa dAruparIkSAyAM kRtAvI | sa tat kASThaM nirIkSitumArabdha: | pazyati tatra
@019
gozIrSacandanam | sa tenAbhihita:-bho puruSa, kiyatA mUlyena dIyate ? paJcabhi: kArSApaNazatai: |
tena taM kASThabhAraM gRhItvA tadgozIrSacandanamapanIya vIthIM gatvA karapatrikayA catasra: khaNDikA:
kRtA: | taccUrNakasyArthaM kArpApaNasahasreNa vikrItaM vartate | tatastasya puruSasya paJcakArSApaNa-
zatAni dattAni | uktaM ca—enaM kASThabhArakamamuSmin gRhe bhavilapatnI tiSThati tatra naya,
vaktavyA pUrNena preSiteti | tenAsau nIto yathAvRttaM cArocitam | sA urasi prahAraM dattvA
kathayati—yadyasAvarthAtparibhraSTa:, kiM prajJayApi paribhraSTa: ? pakvamAnayeti pAcanaM preSitam |
tadeva nAsti yat paktavyamiti | pUrNena zeSakatipayakArSApaNairdAsadAsIgomahiSIvastrANi
jIvitopakaraNAni pakvamAdAyAgatya dampatyorupanAmitavAn | tena kuTumbaM saMtoSitam ||
atrAntare saurpArakIyo rAjA dAhajvareNa viklavIbhUta: | tasya vaidyairgozIrSacandanamupA
diSTam | tato’mAtyA gozIrSacandanaM samanveSayitumArabdhA: | tairvIthyAM pAraparyeNa zrutam | te pUrNasya
sakAzaM gatvA kathayanti—tavAsti gozIrSacandanam ? sa Aha—asti | te Ucu:--kiyatA mUlyena
dIyate ? sa Aha—kArSApaNasahasreNa | tai: kArSApaNasahasreNa gRhItvA rAjJa: pralepo datta:,
svasthIbhUta: | rAjA saMlakSayati—kIdRzo’sau yasya gRhe gozIrSacandanaM nAsti | rAjA
pRcchati—kuta etat? deva pUrNAt | AhUyatAM pUrNaka: | sa dUtena gatvA ukta:-pUrNa, devastvAM
zabdApayatIti | sa vicArayitumArabdha:-kimarthaM mAM rAjA zabdApayati ? sa saMlakSayati-
gozIrSacandanenAsau rAjA svasthIbhUta: | tadarthaM mAM zabdAyati | sarvathA gozIrSacandanamAdAya
gantavyam | sa gozIrSacandanasya tistro gaNDikA vastreNa pidhAyaikaM pANinA gRhItvA rAjJa:
sakAzaM gata: | rAjJA pRSTa:-pUrNa, asti kiMcid gozIrSacandanam | sa kathayati—deva ida-
masti | kimasya mUlyam ? deva suvarNalakSA: | aparamasti ? deva asti | tena tAstisro
gaNDikA darzitA: | rAjJAmAtyAnAmAjJA dattA-pUrNasya catasra: suvarNalakSA: prayacchateti |
pUrNa: kathayati—deva, tisro dIyantAm | ekagaNDikA devasya prAbhRtamiti | tatastasya tisro
dattA: | rAjA kathayati—pUrNa, parituSTo’ham | vada kiM te varamanuprayacchAmIti | pUrNa: kathayati—
yadi me deva: parituSTo devasya vijate’paribhUto vaseyamiti | rAjJA amAtyAnAmAjJA dattA-
bhavanta:, adyAgreNa kumArANAmAjJA deyA na tvevaM pUrNasyeti | yAvanmahAsamudrAt paJcamAtrANi
vaNikzatAni saMsiddhayAnapAtrANi sUrpArakaM nagaramanuprAptAni | vaNiggrAmeNa kriyAkAra:
kRta:-na kenacidasmAkaM samastAnAM nirgatyaikAkinA vaNijAM sakAzamupasaMkramitavyam | gaNa
eva saMbhUya bhANDaM grahISyatIti | apare kathayanti—pUrNamapi zabdApayAma: | anye kathayanti—
kiM tasya kRpaNasyAsti ya: zabdAyata iti | tena khalu samayena pUrNo bahirnirgata: | tena
zrutaM mahAsamudrAt paJca vaNikchatAni saMsiddhayAnapAtrANi sUrpArakaM nagaramanuprAptAnIti |
so’pravizyaiva nagaraM teSAM sakAzamupasaMkrAnta: | pRcchati—bhavanta:, kimidaM dravyamiti ? te
kathayanti—idaM cedaM ceti | kiM mUlyam ? te kathayanti—sArthavAha, dUramapi paramapi gatvA tvameva
praSTavya: | yadyapyevaM tathApi ucyatAM mUlyam | tairaSTAdaza suvarNalakSA mUlyamupadiSTam | sa
@020
kathayati—bhavantastisro lakSA avadraMgaM gRhNIta, mamaitat | paNyamavaziSTaM dAsyAmi | tathA bhavatu |
tena tisro lakSA AnAyya dattA: | svamudrAlakSitaM ca kRtvA prakrAnta: | tato vaNiggrAmeNAva-
carakA: puruSA: preSitA:-pazyata kiM dravyamiti | tairgatvA pRSTA:-kiM dravyam ? idaM cedaM
ca | asmAkamapi pUrNAni kozakoSThAgArANi tiSThanti | pUrNAni vA bhavantu mA vA | api
vikrItam | kasyAntike ? pUrNasya | prabhUtamAsAdayiSyatha pUrNasyAntikAd vikrIya | te katha-
yanti—yattenAvadraGge dattaM tad yUyaM mUlye’pi na dAsyatha | kiM tenAvadraGge dattam ? tisra:
suvarNalakSA: | sumuSitAstena bhrAtara: kRtA: | tairAgatya vaNiggrAmasyArocitam | tatpaNyaM
vikrItam | kasyAntike ? pUrNasya | prabhUtamAsAdayiSyanti pUrNasyAntike vikrIya | yattenA-
vadraGge dattaM tadyUyaM mUlye’pi na dAsyatha | kiM tenAvadraGge dattam ? tisra: suvarNalakSA: |
sumuSitAstena te bhrAtara: kRtA: | sa tairAhUyokta:-pUrNa vaNiggrAmeNa kriyAkAra: kRta:--na
kenacidekAkinA grahItavyam | vaNiggrAma eva grahISyatItyeva | kasmAtte gRhItam ? sa kathayati—
bhavanta:, yadA yuSmAbhi: kriyAkAra: kRtastadA kimahaM na zabdito mama bhrAtA vA ? yuSmA-
bhireva kriyAkAra: kRto yUyameva pAlayata | tato vaNiggrAmeNa saMjAtAmarSeNa SaSTe: kArSApaNA-
nAmarthAyAtape dhArita: | rAjJa: pauruSeyairdRSTa: | tai rAjJe Arocitam | rAjA kathayati—bhavanta:,
zabdayataitAn | tai: zabditA: | kathayati rAjA-bhavanta:, kasyArthe yuSmAbhi: pUrNa Atape
vidhArita: ? te kathayanti—deva vaNiggrAmeNa kriyAkAra: kRto na kenacidekAkinA paNyaM
grahItavyamiti | tadanenaikAkinA gRhItam | pUrNa: kathayati—deva, samanuyujyantAM yadaibhi:
kriyAkAra: kRtastadA kimahamebhi: zabdito mama bhrAtA vA ? te kathayanti—deva neti |
rAjA kathayati—bhavanta:, zobhanaM pUrNa: kathayati—sa tairvrIDitairmukta: | yAvadapareNa samayena
rAjJastena dravyeNa prayojanamutpannam | tena vaNiggrAma AhUyokta:-bhavanta:, mamAmukena dravyeNa
prayojanam | anuprayacchateti | te kathayanti—deva pUrNasyAsti | rAjA kathayati—bhavanta:, nAhaM
tasyAjJAM dadAmi | yUyameva tasyAntikAt krItvAnuprayacchata | tai: pUrNasya dUta: preSita:-
vaNiggrAma: zabdayatIti | sa kathayati—nAhamAgacchAmi | te vaNiggrAmA: sarva eva saMbhUya
tasya nivezanaM gatvA dvAri sthitvA tairdUta: preSita: | pUrNa, nirgaccha vaNiggrAmo dvAri tiSTha-
tIti | sa sAhaMkAra: kAmakAramadattvA nirgata: | vaNiggrAma: kathayati—sArthavAha yathAkrItakaM
paNyamanuprayaccha | sa kathayati—ativANijako’haM yadi yathAkRtaM paNyamanuprayacchAmIti | te
kathayanti—sArthavAha, dviguNamUlyena dattam | paJcadaza lakSANi teSAM vaNijyaM dattamavaziSTaM
svagRhaM pravezitam | sa saMlakSayati—kiM zakyamavazyAyabindunA kumbhaM pUrayitum ? mahA-
samudramavatarAmIti | tena sUrpArake nagare ghaNTAvaghoSaNaM kAritam—zRNvantu bhavanta: saurpAra-
kIyA vaNija: | pUrNa: sArthavAho mahAsamudramavatarati | yo yuSmAkamutsahate pUrNena sArthavAhena
sArdhamazulkenAgulmenAtarapaNyena mahAsamudramavatartuM sa mahAsamudragamanIyaM paNyaM samudanayattviti |
paJcamAtairvaNikzatiarmahAsamudragamanIyaM paNyaM samudAnItam | tata:pUrNa: sArthavAha: kRtakutUhala-
@021
maGgalasvastyayana: paJcavaNikzataparivAro mahAsamudramavatIrNa: | sa saMsiddhayAnapAtrazca
pratyAgata: | evaM yAvat SaTkRtva: | sAmantakena zabdo vizruta: | pUrNa: SaTkRtvo mahAsamudra-
mavatIrNa: saMsiddhayAnapAtrazca pratyAgata iti | zrAvasteyA vaNija: paNyamAdAya sUrpArakaM
nagaraM gatA: | te mArgazramaM prativinodya yena pUrNa: sArthavAhastenopasaMkrAntA: | upasaMkramya
kathayanti—sArthavAha mahAsamudramavatarAmeti | sa kathayati—bhavanta:, asti kazcidyuSmAbhirdRSTa:
zruto vA SaTkRtvo mahAsamudrAtsaMsiddhayAnapAtrAgata: saptamaM vAramavataran ? te kathayanti—
pUrNa, vayaM tvAmuddizya dUrAdAgatA: | yadi nAvatarasi, tvameva pramANamiti | sa saMlakSayati—
kiM cApyahaM dhanenAnarthI tathApyeSAmarthAyAvatarAmIti | sa tai: sArdhaM mahAsamudraM saMprasthita: |
te rAtryA: pratyUSasamaye udAnAt pArAyaNAt satyadRza: sthaviragAthA: zailagAthA munigAthA
arthavargIyANi ca sUtrANi vistareNa svareNa svAdhyAyaM kurvanti | ten ate zrutA: | sa kathayati—
bhavanta:, zobhanAni gItAni gAyatha | te kathayanti—sArthavAha, naitAni ? kiMtu khalvetadbhuddha-
vacanam | sa buddha ityazrutapUrvaM zabdaM zrutvA sarvaromakUpAni AhRSTAni | sa AdarajAta:
pRcchati—bhavanta:, ko’yaM buddhanAmeti | te kathayanti—asti zramaNo gautama: zAkyaputra:
zAkyakulAtkezazmazrUNyavatArya kASAyANi vastrANi AcchAdya samyageva zraddhayA agArAdana-
gArikAM pravrajita: | so’nuttarAM samyaksaMbodhimabhisaMbuddha: | sa eSa sArthavAha buddho nAma |
kutra bhavanta: sa bhagavAnetarhi viharati ? sArthavAha, zrAvastyAM jetavane’nAthapiNDadasyArAme |
sa taM hRdi kRtvA tai: sArdhaM mahAsamudramavatIrNa: saMsiddhayAnapAtrazca pratyAgata: | bhrAtAsya
bhavila: saMlakSayati—parikhinno’yaM mahAsamudragamanena, nivezo’sya kartavya iti | sa tenokta:-
bhrAta:, kathaya katarasya dhanina: sArthavAhasya vA tavArthAya duhitaraM prArthayAmIti | sa kathayati—
nAhaM kAmairarthI | yadyanujAnAsi, pravrajAmIti | sa kathayati—yadAsmAkaM gRhe vArtA nAsti, tadA 
na pravrajita: | idAnIM kAmArthaM pravrajasi | pUrNa: kathayati—bhrAta:, tadAnIM na zobhate, idAnIM tu
yuktam | sa tenAvazyaM nirbandhaM jJAtvAnujJAta: | sa kathayati—bhrAta:, mahAsamudro bahvAdInavo’lpA-
svAda: | bahavo’vataranti, alpA vyuttiSThanti | sarvathA na tvayA mahAsamudramavatartavyam | nyAyopA-
rjitaM te prabhUtaM dhanamasti, eSAM tu tava bhrAtR#NAmanyAyopArjitam | yadyete kathayanti ekadhye vasA-
meti, na vastavyam | ityuktavopasthAyakamAdAya zrAvastIM saMprasthita: | anupUrveNa zrAvastImanuprApta: ||
zrAvastyAmudyAne sthitena anAthapiNDadasya gRhapaterdUto’nupreSita: | tena gatvA
anAthapiNDadasya gRhapaterArocitam—gRhapate, pUrNa: sArthavAha udyAne tiSThati gRhapatiM
draSTukAma iti | anAthapiNDada: gRhapati: saMlakSayati—nUnaM jalayAnena khinna idAnIM
sthalayAnenAgata: | tata: pRcchati—bho: puruSa, kiyatprabhUtaM paNyamAnItam | sa kathayati—
kuto’sya paNyam ? upasthAyakadvitIya: | sa cAhaM ca | anAthapiNDada: saMlakSayati—
na mama pratirUpaM yadahaM pradhAnapuruSamasatkAreNa pravezayeyamiti | sa tena mahatA satkAreNa
pravezita udvartita: snApito bhojita: | svairAlApeNAvasthitayoranAthapiNDada: pRcchati—
@022
sArthavAha, kimAgamanaprayojanam ? apUrveNa gRhapate icchAmi svAkhyAte dharmavinaye pravrajyA-
mupasaMpadaM bhikSubhAvamiti | tato’nAthapiNDado gRhapati: pUrvaM kAyamabhyunnamayya dakSiNaM bAhuM
prasAryodAnamudAnayati—aho buddha: | aho dharma: | aho saMghasya svAkhyAtatA | yatredAnI-
mIdRzA: pradhAnapuruSA vistIrNasvajanabandhuvargamapahAya sphItAni ca kozakoSThAgArANi
AkAGkSanti svAkhyAte dharmavinaye pravrajyAmupasaMpadaM bhikSubhAvamiti | tato’nAthapiNDado
gRhapati: pUrNaM sArthavAhamAdAya yena bhagavAMstenopasaMkrAnta: | tena khalu samayena bhagavAnaneka-
zatAyA bhikSupariSada: purastAnniSaNNo dharmaM dezayati | adrAkSId bhagavAnanAthapiNDadaM
gRhapatiM saprAbhRtamAgacchantam | dRSTvA ca punarbhikSUnAmantrayate sma-eSa bhikSavo’nAthapiNDado
gRhapati: saprAbhRta Agacchati | nAsti tathAgatasyaivaMvidha: prAbhRto yathA vaineyaprAbhRta iti |
tato’nAthapiNDado gRhapatirbhagavata: pAdAbhivandanaM kRtvA pUrNena sArthavAhena sArdhamekAnte
niSaNNa: | ekAntaniSaNNo’nAthapiNDado gRhapatirbhagavantamidamavocat—ayaM bhadanta pUrNa:
sArthavAha AkAGkSati svAkhyAte dharmavinaye pravrajyAmupasaMpadaM bhikSubhAvam | taM bhagavAn pravrAjayatu
upasaMpAdayedanukampAmupAdAyeti | adhivAsayati bhagavAnanAthapiNDadasya gRhapatestUSNI-
bhAvena | tato bhagavAn pUrNaM sArthavAhamAmantrayate—ehi bhikSo cara brahmacaryamiti | sa
bhagavato vAcAvasAne muNDa: saMvRtta: saMghATiprAvRta: pAtrakarakavyagrahasta: saptAhAvaropita-
kezazmazrurvarSazatopasaMpannasya bhikSorIryApathenAvasthita: |
ehIti cokta: sa tathAgatena
muNDazca saMghATiparItadeha: |
sadya: prazAntendriya eva tasthau
evaM sthito buddhamanorathena ||4||
athApareNa samayenAyuSmAn pUrNo yena bhagavAMstenopasaMkrAnta: | upasaMkramya bhagavata:
pAdau zirasA vanditvaikAnte’sthAt | ekAnte sthita AyuSmAn pUrNo bhagavantamidamavocat—
sAdhu me bhagavAMstathA saMkSiptena dharmaM dezayatu yathAhaM bhagavato’ntikAt saMkSiptena dharmaM zrutvaiko
vyapakRSTo’pramatta AtApI prahitAtmA vihareyam | yadarthaM kulaputrA: kezazmazrUNi avatArya
kASAyANi vastrANi AcchAdya samyageva zraddhayA agArAdanagArikAM pravrajanti, tadanuttaraM
brahmacaryaparyavasAnaM dRSTadharme svayamabhijJAya sAkSAtkRtvopasaMpadya pravrajayeyam—kSINA me jAti-
ruSitaM brahmacaryaM kRtaM karaNIyaM nAparamasmAdbhavaM prajAnAmIti | evamukte bhagavAnAyuSmantaM pUrNa-
midamavocat—sAdhu pUrNa, sAdhu khalu tvaM pUrNa yastvamevaM vadasi—sAdhu me bhagavAMstathA saMkSiptena
dharmaM dezayatu pUrvavadyAvannAparamasmAd bhavaM prajAnAmIti | tena hi pUrNa zRNu, sAdhu ca suSThu
ca manasi kuru, bhASiSye ||
santi pUrNa cakSurvijJeyAni rUpANISTakAni kAntAni priyANi manApAni kAmopa-
saMhitAni raJjanIyAni | tAni cedbhikSurdRSTvAbhinandati abhivadati adhyavasyati adhyavasAya
@023
tiSThati, tAni abhinandato’bhivadato’dhyavasato’dhyavasAya tiSThata AnandI bhavati | AnandyA
nandIsaumanasyaM bhavati | nandIsaumanasye sati sarAgo bhavati | nandIsarAge sati nandI-
sarAgasaMyojanaM bhavati | nandIsarAgasaMyojanasaMyukta: pUrNa bhikSurArAnnirvANasyocyate | santi
pUrNa zrotravijJeyA: zabdA:, ghrANavijJeyA gandhA:, jihvAvijJeyA rasA:, kAyavijJeyAni
spraSTavyAni, manovijJeyA dharmA iSTA: kAntA: priyA manApA: kAmopasaMhitA raJjanIyA: |
tAMzca bhikSurdRSTvA pUrvavad yAvadArAnnirvANasyeti ucyate | santi tu pUrNa cakSurvijJeyAni
rUpANi iSTAni kAntAni priyANi manApAni pUrvavad yAvat zuklapakSeNAntike nirvA-
Nasyeti ucyate | anena tvaM pUrNa mayA saMkSiptenAvavAdena codita: | kutrecchasi vastuM
kutrecchasi vAsaM kalpayitum ? anenAhaM bhadanta bhagavatA saMkSiptenAvavAdena codita icchAmi
zroNAparAntakeSu janapadeSu vastuM zroNAparAntakeSu janapadeSu vAsaM kalpayitum | caNDA: 
pUrNa zroNAparAntakA manuSyA rabhasA: karkazA AkrozakA roSakA: paribhASakA: | sacet
tvAM pUrNa zroNAparAntakA manuSyA saMmukhaM pApikayA asatyayA paruSayA vAcA AkrokSyanti
roSayiSyanti paribhASiSyante, tasya te kathaM bhaviSyati ? sacenmAM bhadanta zroNAparAntakA
manuSyA: saMmukhaM pApikayA asatyayA paruSayA vAcA AkrokSyanti roSayiSyanti paribhASi-
Syante, tasya mamaivaM bhaviSyati—bhadrakA bata zroNAparAntakA manuSyA:, snigdhakA bata zroNA-
parAntakA manuSyA:, ye mAM saMmukhaM pApikayA asatyayA paruSayA vAcA Akrozanti roSayanti
paribhASante | no tu pANinA vA loSTena vA praharantIti | caNDA: pUrNa zroNAparAntakA
manuSyA: pUrvavat yAvat paribhASakA: | sacet tvAM pUrNa zroNAparAntakA manuSyA: pANinA 
vA loSTena vA prahariSyanti, tasya te kathaM bhaviSyati ? sacenmAM bhadanta zroNAparAntakA
manuSyA: pANinA vA loSTena vA prahariSyanti, tasya mamaivaM bhaviSyati—bhadrakA bata zroNAparA-
ntakA manuSyA:, snehakA bata zroNAparAntakA manuSyA:, ye mAM pANinA vA loSTena vA praha-
ranti, no tu daNDena vA zasterNa vA praharantIti | caNDA: pUrNa zroNAparAntakA manuSyA: pUrva-
vad yAvat paribhASakA: | sacet tvAM pUrNa zroNAparAntakA manuSyA daNDena vA zasterNa vA
prahariSyanti, tasya te kathaM bhaviSyati ? sacenmAM bhadanta zroNAparAntakA manuSyA daNDena
vA zastreNa vA prahariSyanti, tasya mamaivaM bhaviSyati—bhadrakA bata zroNAparAntakA manuSyA:,
snehakA bata zroNAparAntakA manuSyA:, ye mAM daNDena vA zastreNa vA praharanti, no tu sarveNa
sarvaM jIvitAd vyaparopayanti | caNDA: pUrNa zroNAparAntakA manuSyA yAvat paribhASakA: |
sacet tvAM pUrNa zroNAparAntakA manuSyA: sarveNa sarvaM jIvitAd vyaparopayiSyanti, tasya
te kathaM bhaviSyati ? sacenmAM bhadanta zroNAparAntakA manuSyA: sarveNa sarvaM jIvitAd vyapa-
ropayiSyanti, tasya me evaM bhaviSyati—santi bhagavata: zrAvakA ye anena pUtikAyenArdIya—
mAnA jehrIyante, vijugupsamAnA: zastramapi AdhArayanti, viSamapi bhakSayanti, rajjvA baddhA
api mriyante, prapAtAdapi prapatantyapi | bhadrakA bata zroNAparAntakA manuSyakA:, snehakA
@024
bata zroNAparAntakA manuSyA:, ye mAmasmAt pUtikalevarAdalpakRcchreNa parimocayantIti |
sAdhu sAdhu pUrNa, zakyastvaM pUrNa anena kSAntisaurabhyena samanvAgata: zroNAparAntakeSu jana-
padeSu vastuM zroNAparAntakeSu vAsaM kalpayitum | gaccha tvaM pUrNa, mukto mocaya, tIrNastAraya,
Azvasta AzvAsaya, parinirvRta: parinirvApayeti ||
athAyuSmAn pUrNo bhagavato bhASitamabhinandyAnumodya bhagavata: pAdau zirasA vanditvA
bhagavato’ntikAt prakrAnta: | athAyuSmAn pUrNastasyA eva rAtreratyayAt pUrvAhNe nivAsya pAtra-
cIvaramAdAya zrAvastIM piNDAya prAvikSat | zrAvastIM piNDAya caritvA kRtabhaktakRtya:
pazcAdbhaktapiNDapAtra: pratikrAnta: | yathAparibhuktazayanAsanaM pratisamayya samAdAya pAtracIvaraM
yena zroNAparAntakA janapadAstena cArikAM caran zroNAparAntakAn janapadAnanuprApta: |
athAyuSmAn pUrNa: pUrvAhNe nivAsya pAtracIvaramAdAya zroNAparAntakaM piNDAya prAvikSat |
anyatamazca lubdhako dhanuSpANirmRgayAM nirgacchati | tena dRSTa: | sa saMlakSayati—amaGgalo’yaM
muNDaka: zramaNako mayA dRSTa iti viditvA A karNAd dhanu: pUrayitvA yenAyuSmAn pUrNastena
pradhAvita: | sa AyuSmatA pUrNena dRSTa: | dRSTvA cottarAsaGgaM vivartya kathayati—bhadramukha, asya
duSpUrasyArthe pravizAmi, atra prahareti | gAthAM ca bhASate—
yasyArthe gahane caranti vihagA gacchanti bandhaM mRgA:
saMgrAme zarazaktitomaradharA nazyantyajasraM narA: |
dInA durdinacAriNazca kRpaNA matsyA grasantyAyasam
asyArthe udarasya pApakalile dUrAdihAbhyAgata: ||5|| iti ||
sa saMlakSayati—ayaM pravrajita IdRzena kSAntisaurabhyena samanvAgata: | kimasya
praharAmIti matvA abhiprasanna: | tato’syAyuSmatA pUrNena dharmo dezita:, zaraNagamanazikSApadezeSu
ca pratiSThApita: | anyAni ca paJcopAsakazatAni kRtAni paJcopAsikAzatAni | paJca-
vihArazatAni kAritAni, anekAni ca maJcapIThavRSikoccakabimbopadhAnacaturasrakazatAni
anupradApitAni | tasyaiva ca trimAsasyAtyayAt tisro vidyA: kAyena sAkSAtkRtA: | arhan
saMvRtta: | traidhAtukavItarAga: yAvat sendropendrANAM devAnAM pUjyo mAnyo’bhivAdyazca saMvRtta: ||
yAvadapareNa samayena dArukarNibhrAtrorbhogAstanutvaM parikSayaM paryAdAnaM gatA: | tau katha-
yata:-gato’sau asmAkaM gRhAt kAlakarNiprakhya: | Agaccha, ekadhye prativasAma: | sa katha-
yati—kataro’sau kAlakarNiprakhya: ? tau kathayata:-pUrNakazrI: | sA mama gRhAnniSkrAntA |
nAsau kAlakarNiprakhya: | tau kathayata:-zrIrvA bhavatu kAlakarNI vA, Agaccha ekadhye prativasAma: |
sa kathayati—yuvayoranyAyopArjitaM dhanam, mama nyAyopArjitam | nAhaM yuvAbhyAM sArdhamekadhye
vAsaM kalpayAmIti | tau kathayata:-tena dAsIputreNa mahAsamudramavatIryAvatIrya bhogA: samudA-
nItA yena tvaM bhuJjAno vikatthase | kutastava sAmarthyaM mahAsamudramavatartumiti | sa tAbhyAM
mAnaM grAhita: | sa saMlakSayati—ahamapi mahAsamudramavatarAmi | pUrvavat yAvanmahAsamudramava-
@025
tIrNa: | yAvattadvahanaM vAyunA gozIrSacandanavanamanupreritam | karNadhAra: kathayati—bhavanta:,
yattat zrUyate gozIrSacandanavanamiti, idaM tat | gRhNantu atra yatsAramiti | tena khalu samayena
gozIrSacandanavanaM mahezvarasya yakSasya parigraho’bhUt | sa ca yakSANAM yakSasamitiM gata: | tato
gozIrSacandanavane paJcamAtrANi kuThArazatAni voDhumArabdhAni | adrAkSIdapriyAkhyo yo yakSo
gozIrSacandanavane paJcamAtrANi kuThArazatAni vahata: | dRSTvA ca yena mahezvaro yakSa:, tenopa-
saMkrAnta: | upasaMkramya mahezvaraM yakSamidamavocat-yat khalu grAmaNIrjAnIyA gozIrSacandanavane
paJcamAtrANi kuThArazatAni vahanti | yatte kRtyaM vA karaNIyaM vA tatkuruSveti | atha mahezvaro
yakSo yakSANAM samitimasamitiM kRtvA saMjAtAmarSo mahAntaM kAlikAvAtabhayaM saMjanya yena
gozIrSacandanavanaM tena saMprasthita: | karNadhAreNArocitam—zRNvantu bhavanto jAmbudvIpakA
vaNija:-yattat zrUyate mahAkAlikAvAtabhayamiti, idaM tat | kiM manyadhvamiti ? tataste vaNijo
bhItAstrastA: saMvignA AhRSTaromakUpA devatAyAcanaM kartumArabdhA: |
zivavaruNakuberazakrabrahmAdyA
suramanujoragayakSadAnavendrA: |
vyasanamatibhayaM vayaM prapannA: 
vigatabhayA hi bhavantu no’dya nAthA: ||6||
kecinnamasyanti zacIpatiM narA:
brahmANamanye harizaMkarAvapi |
bhUmyAzritAn vRkSavanAzritAMzca 
trANArthino vAtapizAcadasthA: (yakSA: ?) ||7||
dArukarNI alpotsukastiSThati | vaNija: kathayanti—sArthavAha, vayaM kRcchrasaMkaTasaMbAdha-
prAptA: | kimarthamalpotsukastiSThasIti ? sa kathayati—bhavanta:, ahaM bhrAtrA abhihita:--mahA-
samudro’lpAsvAdo bahvAdInava: | tRSNAndhA bahabo’vataranti, svalpA vyutthAsyanti | na tvayA
kenacit prakAreNa mahAsamudramavatartavyamiti | so’haM tasya vacanamavacanaM kRtvA mahAsamudra-
mavatIrNa: | kimidAnIM karomi ? kastava bhrAtA ? pUrNa: | vaNija: kathayanti—bhavanta:,
sa evAryapUrNa: puNyamahezAkhya: | tameva zaraNaM prapadyAma iti | tairekasvareNa sarvairevaM nAdo
mukta:-namastasmai AryAya pUrNAya, namo namastasmai AryAya pUrNAyeti | atha yA devatA
AyuSmatI pUrNe'bhiprasannA, sA yenAyuSmAn pUrNastenopasaMkrAntA | upasaMkramya AyuSmantaM
pUrNamidamavocat—Arya, bhrAtA te kRcchrasaMkaTasaMbAdhaprApta:, samanvAhareti | tena samanvAhRtam |
tata AyuSmAn pUrNastadrUpaM samAdhiM samApanno yathA samAhite cite zroNAparAntake’ntarhito
mahAsamudre vahanasImAyAM paryaGkaM baddhvA avasthita: | tato’sau kAlikAvAta: sumerupratyAhata
iva pratinivRtta: | atha mahezvaro yakSa: saMlakSayati—pUrvaM yat kiMcidvahanaM kAlikAvAtena
spRzyate, tattUlapicuvat kSipyate vizIryate ca | idAnIM ko yogo yena kAlikAvAta:
@026
sumerupratyAhata iva pratinivRtta: ? sa itazcAmutazca pratyavekSitumArabdho yAvat pazyati
AyuSmantaM pUrNaM vahanasImAyAM paryaGkaM baddhvAvasthitam | dRSTvA ca puna: kathayati—Arya pUrNa,
kiM viheThayasIti ? AyuSmAn pUrNa: kathayati—jarAdharmo’ham | kiM mAmevaM viheThayasi ? yadi
mayedRzA guNagaNA nAdhigatA: syurbhrAtA me tvayA nAmAvazeSa: kRta: syAt | mahezvaro yakSa:
kathayati—Arya idaM gozIrSacandanavanaM rAjJazcakravartino’rthAya dhAryate | kiM manyase grAmaNI:
kiM varaM rAjA cakravartI uta tathAgato’rhan samyaksaMbuddha: ? kiM Arya bhagavAn loka
utpanna: ? utpanna: | yadi evaM yadaparipUrNaM tatparipUryatAm | tataste vaNijo gatapratyAgataprANA
AyuSmati pUrNe cittamabhiprasAdya tadvahanaM gozIrSacandanasya pUrayitvA saMprasthitA: | anupUrveNa
sUrpArakaM nagaramanuprAptA: ||
tata AyuSmAn pUrNo bhrAtu: kathayati—yasya nAmnA vahanaM saMsiddhayAnapAtramAgacchati,
tattasya gamyaM bhavati | tvameSAM vaNijAM ratnasaMvibhAgaM kuru | ahamanena gozIrSacandanena
bhagavato’rthAya candanamAlaM prAsAdaM kArayAmIti | tena teSAM vaNijAM ratnai: saMvibhAga: kRta: |
tata AyuSmAn pUrNo gozIrSacandanena prAsAdaM mApayitumArabdha: | tena zilpAnAhUyoktA:-
bhavanta:, kiM divase divase paJca kArSApaNazatAni gRhNIdhvamAhosvit gozIrSacandanacUrNasya
biDAlapadam ? te kathayanti—Arya gozIrSacandanacUrNasya biDAlapadam | yAvat alpIyasA
kAlena candanamAla: prAsAda: kRta: | rAjA kathayati—bhavanta:, zobhanaM prAsAdam | sarva-
jAtakRtaniSThita: saMvRtta: | yattatra saMkalikA cUrNaM cAvaziSTam, tat piSTvA tatraiva pralepo datta: |
te ca bhrAtara: parasparaM sarve kSamitA uktAzca—buddhapramukhaM bhikSusaMghamupanimantrya bhojayata | Arya,
kutra bhagavAn ? zrAvastyAm | kiyaddUramita: zrAvastI ? sAtirekaM yojanazatam | rAjAnaM
tAvadavalokayAma: | evaM kuruta | te rAjJa: sakAzamupasaMkrAntA: | upasaMkramya zirasA praNAmaM
kRtvA kathayanti—deva, icchAmo vayaM buddhapramukhaM bhikSusaMghamupanimantrya bhojayitum | devo’smAkaM
sAhAyyaM kalpayatu | rAjA kathayati—tata: zobhanam | tathA bhavatu | kalpayAmi | tata AyuSmAn
pUrNa: zaraNapRSThamabhiruhya jetavanAbhimukhaM sthitvA ubhe jAnumaNDale pRthivyAM pratiSThApya puSpANi
kSiptvA dhUpaM saMcArya ArAmikena ca sauvarNabhRGgAraM grAhayitvA ArAdhituM pravRtta: |
vizuddhazIla suvizuddhabuddhe
bhaktAbhisAre satatArthadarzin |
anAthabhUtAn prasamIkSya sAdho
kRtvA kRpAmAgamanaM kuruSva ||8|| iti |
tatastAni puSpANi buddhAnAM buddhAnubhAvena devatAnAM ca devatAnubhAvenopari puSpamaNDapaM
kRtvA jetavane gatvA vRddhAnte sthitAni dhUpo’bhrakUTavadudakaM vaidUryazalAkAvat | AyuSmA-
nAnando nimittakuzala: | sa kRtakarapuTo bhagavantaM papraccha-kuto bhagavan nimantraNamAgatam ?
sUrpArakAt Ananda nagarAt | kiyaddUre bhadanta sUrpArakaM nagaram ? sAtirekaM Ananda
@027
yojanazatam | gacchAma: ? Ananda, bhikSUnArocaya-yo yuSmAkamutsahate zva: sUrpArakaM nagaraM gatvA
bhoktum, sa zalAkAM gRhNAtu iti | evaM bhadanteti AyuSmAnAnando bhagavata: pratizrutya zalAkAM
gRhItvA bhagavata: purastAt sthita: | bhagavatA zalAkA gRhItA, sthavirasthaviraizca bhikSubhi: ||
tena khalu samayenAyuSmAn pUrNa: kuNDopadhAnIyaka: sthavira: prajJAvimukta: tasyAmeva
pariSadi saMniSaNNo’bhUt | saMnipatita: | so’pi zalAkAM gRhItumArabdha: | tamAyuSmAnAnando
gAthayA pratyabhASata—
naitadbhoktavyamAyuSman kozalAdhipatergRhe |
agAre vA sujAtasya mRgArabhavane’thavA ||9||
sAdhikaM yojanazataM sUrpArakamita: puram |
Rddhibhiryatra gantavyaM tUSNI tvaM bhava pUrNaka ||10|| iti ||
sa prajJAvimukta: | tena RddhirnotpAditA | tasyaitadabhavat—yena mayA sakalaM klezagaNaM
vAntaM charditaM tyaktaM pratini:sRSTam, so’haM tIrthikasAdhAraNAyAM RddhayAM viSaNNa: | tena
vIryamAsthAya RddhimutpAdya yAvadAyuSmAnAnanda: tRtIyasthavirasya zalAkAM na dadAti, tAvat
tena gajabhujasadRzaM bAhumabhiprasArya zalAkA gRhItA | tato gAthAM bhASate—
na vapuSmattayA zrutena vA na balAtkAraguNaizca gautama |
prabalairapi vAGmanorathai: SaDabhijJatvamihAdhigamyate ||11||
zamazIlavipazyanAbalairvividhairdhyAnabalai: parIkSitA: |
jarayA hi nipIDitayauvanA: SaDabhijJA hi bhavanti madvidhA: ||12|| iti ||
tatra bhagavAn bhikSUnAmantrayate sma—eSo’gro me bhikSavo bhikSUNAM mama zrAvakANAM caitya-
zalAkAgrahaNe | tatprathamata: zalAkAM gRhNatAM yaduta pUrNa: kuNDopadhAnIyaka: sthavira: | tatra
bhagavAnAyuSmantamAnandamAmantrayate—gaccha Ananda bhikSUNAmArocaya | kiM cApi uktaM
mayA-praticchannakalyANairvo bhikSavo vihartavyaM vivRtapApairiti, api tu tIrthikAvastabdhaM
tannagaram | yo vo yasyA RddherlAbhI, tena tayA tatra sUrpArakaM nagaraM gatvA bhoktavyamiti | evaM
bhadanteti AyuSmAnAnando bhagavata: pratizrutya bhikSUNAmArocayati—AyuSmanta:, bhagavAneva-
mAha—kiM cApi uktaM mayA praticchannakalyANairvo bhikSavo vihartavyamiti pUrvavat yAvat gatvA
bhoktavyamiti | tata: sUrpArakarAjJA sUrpArakanagaramapagatapASANazarkarakaThallaM vyavasthApitaM
candanavAripariSiktaM nAnAvidhasurabhidhUpaghaTikAsamalaMkRtamAmuktapaTTadAmakalApaM nAnApuSpA-
bhikIrNaM ramaNIyam | sUrpArakasya nagarasyASTAdaza dvArANi | tasyApi rAjJa: saptadaza putrA: |
pratyekamekaikasmin dvAre paramayA vibhUtyA rAjaputrA vyavasthitA: | mUladvAre ca mahatA
rAjAnubhAvena sUrpArakAdhipatI rAjA AyuSmAn pUrNo dArukarNI stavakarNI trapukarNI ca
vyavasthita: | yAvat patracArikA RddhyA haritacArikA bhAjanacArikAzcAgatA: | tAn
dRSTvA rAjA kathayati—bhadanta pUrNa, kiM bhagavAnAgata: ? AyuSmAna pUrNa: kathayati—mahArAja
@028
patracArikA haritacArikA bhAjanacArikAzcaite, na tAvat bhagavAn | yAvat sthavirasthavirA
bhikSavo’nekavidhAbhirdhyAnasamApattibhi: saMprAptA: | punarapi pRcchati—bhadanta pUrNa, kiM
bhagavAnAgata: ? AyuSmAn pUrNa: kathayati—mahArAja na bhagavAn, api tu khalu
sthavirasthavirA eva te bhikSava iti | athAnyatamopAsakastasyAM velAyAM gAthAM bhASate—
siMhavyAghragajAzvanAgavRSabhAnAzritya kecit zubhAn
kecidratnavimAnaparvatatarUMzcitrAn rathAMzcojjvalAn |
anye toyadharA ivAmbaratale vidyullatAlaMkRtA 
RddhyA devapurImiva pramuditA gantuM samabhyudyatA: ||13||
gAM bhittvA hyutpatantyeke patantyantye nabhastalAt |
Asane nirmitAzcaike pazya RddhimatAM balam ||14|| iti ||
tato bhagavAn bahirvihArasya pAdau prakSAlya vihAraM pravizya RjuM kAyaM praNidhAya
pratimukhaM smRtimupasthApya prajJapta evAsane niSaNNa: | yAvad bhagavatA gandhakuTyAM
sAbhisaMskAraM pAdo nyasta:, SaDvikAra: pRthivIkampo jAta:-iyaM mahApRthivI calati saMcalati
saMpracalati | vyadhati pravyadhati saMpravyadhati | pUrvadigbhAga unnamati, pazcimo’vanamati |
pazcima unnamati, pUrvo’vanamati | dakSiNa unnamati, uttaro’vanamati | uttara unnamati, dakSiNo’-
vanamati | anta unnamati, madhyo’vanamati | madhya unnamati, anto’vanamati | rAjA AyuSmantaM
pUrNaM pRcchati—Arya pUrNa, kimetat ? sa kathayati—mahArAja, bhagavatA gandhakuTyAM sAbhisaMskAra:
pAdo nyasta:, tena SaDvikAra: pRthivIkampo jAta: | tato bhagavatA kanakamarIcivarNaprabhA utsRSTA
yayA jambudvIpo vilInakanakAvabhAsa: saMvRtta: | punarapi rAjA vismayotphullalocana: pRcchati—
Arya pUrNa, idaM kim ? sa kathayati—mahArAja bhagavatA kanakamarIcivarNaprabhA utsRSTeti ||
tato bhagavAn dAnto dAntaparivAra: zAnta: zAntaparivAra: paJcabhirarhacchAntai: sArdhaM
sUrpArakAbhimukha: saMprasthita: | atha yA jetavananivAsinI devatA, sA bakulazAkhAM gRhItvA
bhagavatazchAyAM kurvantI pRSThata: saMprasthitA | tasyA bhagavatA AzayaM dhAtuM prakRtiM ca jJAtvA tAdRzI
caturAryasatyasaMprativedhakI dharmadezanA kRtA, yAM zrutvA tayA devatayA viMzatizikharasamudgataM
satkAyadRSTizailaM jJAnavajreNa bhittvA srotApattiphalaM sAkSAtkRtam | yAvadanyatamasmin pradeze
paJcamAtrANi ghariNIzatAni prativasanti | adrAkSustA buddhaM bhagavantaM dvAtriMzatA mahApuruSa-
lakSaNai: samalaMkRtamazItyAnuvyaJjanairvirAjitagAtraM vyAmaprabhAlaMkRtaM sUryasahasrAtirekaprabhaM jaGgama-
miva ratnaparvataM samantato bhadrakam | sahadarzanAcca tAsAM bhagavati mahAprasAda utpanna: |
dharmataiSA-na tathA dvAdazavarSAbhyasta: zamathazcittasya kalyatAM janayati aputrasya ca putralAbho
daridrasya vA nidhidarzanaM rAjyAbhinandino vA rAjyAbhiSeko yathopacitakuzalamUlahetukasya
sattvasya tatprathamato buddhadarzanam | tato bhagavAMstAsAM vinayakAlamavekSya purastAd bhikSusaMghasya
@029
prajJapta evAsane niSaNNa: | tA api bhagavata: pAdau zirasA vanditvaikAnte niSaNNA: | tato
bhagavatA tAsAmAzayAnuzayaM dhAtuM prakRtiM ca jJAtvA yAvat srotaApattiphalaM sAkSAtkRtam |
tA dRSTasatyA: trirudAnamudAnayanti—idamasmAkaM bhadanta na mAtrA kRtaM na pitrA kRtaM na
rAjJA neSTasvajanabandhuvargeNa na devatAbhirna pUrvapretairna zramaNabrAhmaNairyad bhagavatAsmAkaM tatkRtam |
ucchoSitA rudhirAzrusamudrA:, laGghitA asthiparvatA:, pihitAnyapAyadvArANi, pratiSThApitA vayaM
devamanuSyeSu atikrAntAtikrAntA: | etA vayaM bhagavataM zaraNaM gacchAmo dharmaM ca bhikSusaMghaM
ca | upAsikAzcAsmAn bhagavAn dhArayatu | tata utthAyAsanAt yena bhagavAMstenAJjaliM
praNamya bhagavantamidamavocan—aho bata bhagavAnasmAkaM kiMcidatra prayacchet yatra vayaM kArAM
kariSyAma: | tato bhagavatA RddhyA kezanakhamutsRSTam | tAbhirbhagavata: kezanakhastUpa: prati-
SThApita: | tatastayA jetavananivAsinyA tasmin stUpe yaSTayAM sA bakulazAkhAropitA | bhaga-
vAMzcokta:-bhagavan, ahamasmin stUpe kArAM kurvantI tiSThAmIti | sA tatraiva AsthitA |
tatra kecit ghariNIstUpa iti saMjAnate, kecit bakulamedhIti, yamadyApi caityavandakA
bhikSavo vandante | tato bhagavAn saMprasthita: ||
yAvadanyasminnAzramapade paJca RSizatAni prativasanti | tatteSAmAzramapadaM puSpaphala-
salilasaMpannam | te tena madena mattA na kiMcinmanyante | tato bhagavAMsteSAM vinayakAlamavekSya
tadAzramapadamupasaMkrAnta: | upasaMkramya tasmAdAzramapadAt puSpaphalamRddhyA zAmitam, salilaM
zoSitam, haritazADvalaM kRSNaM sthaNDilAni pAtitAni | tataste RSaya: kare kapolaM dattvA
cintAparA vyavasthitA: | tato bhagavatA abhihitA:-maharSaya:, kimarthaM cintAparAstiSThateti | te
kathayanti—bhagavaMstvaM dvipAdakaM puNyakSetramiha praviSTo’smAkaM cedRzI samavasthA | bhagavAnAha-
kim ? te kathayanti—bhagavan, puSpaphalasalilasaMpannamAzramapadaM vinaSTaM yathApaurANaM bhavatu |
bhavatu ityAha bhagavAn | tato bhagavatA Rddhi: prasrabdhA, yathApaurANaM saMvRttam | tataste paraM
vismayamupagatA bhagavati cittamabhiprasAdayAmAsu: | tato bhagavatA teSAmAzayAnuzayaM dhAtuM
prakRtiM ca jJAtvA tAdRzI caturAryasatyasaMprativedhikI dharmadezanA kRtA, yAM zrutvA tai: paJcAmi-
rRSizatairanAgAmiphalaM sAkSAtkRtam, RddhizcAbhinirhRtA | tato yena bhagavAMstenAJjaliM praNamya
bhagavantamidamavocan—labhema vayaM bhadanta svAkhyAte dharmavinaye pravrajyAmupasaMpadaM bhikSubhAvam |
carema vayaM bhagavato’ntike brahmacaryam | tataste bhagavatA ehibhikSukayA AbhASitA:-eta
bhikSavazcarata brahmacaryamiti | bhagavato vAcAvasAne muNDA: saMvRttA: saMghATiprAvRtA: pAtrakara-
vyagrahastA: saptAhAvaropitakezazmazravo varSazatopasaMpannasya bhikSorIryApathena avasthitA: |
ehIti coktA hi tathAgatena
muNDAzca saMghATiparItadehA: |
sadya: prazAntendriyA eva tasthu-
revaM sthitA buddhamanorathena ||15||
@030
tairyujyamAnairghaTamAnairvyAyacchamAnairidameva paJcagaNDakaM pUrvavat yAvadabhivAdyAzca saMvRttA: |
yasteSAM RSiravavAdaka: sa kathayati—bhagavan, mayA anena veSeNa mahAjanakAyo vipralabdha: | taM
yAvadabhiprasAdayAmi pazcAt pravrajiSyAmIti | tato bhagavAn paJcabhirRSizatai: pUrvakaizca
paJcabhirbhikSu:zatairardhacandrAkAropagUDhastata eva RddhyA upari vihAyasA prakrAnto’nupUrveNa
musalakaM parvatamanuprApta: | tena khalu samayena musalake parvate vakkalI nAma RSi: prativasati |
adrAkSIt sa RSirbhagavantaM dUrAdeva dvAtriMzatA mahApuruSalakSaNai: samalaMkRtaM pUrvavat yAvat
samantato bhadrakam | sahadarzanAccAnena bhagavato’ntike cittamabhiprasAditam | sa prasAda-
jAtazcintayati—yannvahaM parvatAdavatIrya bhagavantaM darzanAyopasaMkramiSyAmi | bhagavAn vaineyApekSayA
atikramiSyati | yannvahamAtmAnaM parvatAnmuJceyamiti | tena parvatAdAtmA mukta: | asaMmoSadharmANo
buddhA bhagavanta: | bhagavatA RddhyA pratISTa: | tato’sya bhagavatA AzayAnuzayaM dhAtuM prakRtiM ca
jJAtvA tAdRzI dharmadezanA kRtA, yAM zrutvA vakkalinA anAgAmiphalaM sAkSAtkRtam, RddhizcAbhi-
nirhRtA | tato bhagavantamidamavocat—labheyAhaM bhadanta svAkhyAte dharmavinaye pravrajyAmupasaMpadaM
bhikSubhAvaM pUrvavat yAvat bhagavatA ehibhikSukayA pravrAjito yAvadevaM sthito buddhamanorathena ||
tatra bhagavAn bhikSUnAmantrayate sma-eSo’gro me bhikSavo bhikSUNAM mama zraddhAdhimuktAnAM
yaduta vakkalI bhikSuriti | tato bhagavAn bhikSusahasraparivRto vicitrANi prAtihAryANi
kurvan sUrpArakaM nagaramanuprApta: | bhagavAn saMlakSayati—yadi ekena dvAreNa pravizAmi, aperaSAM
bhaviSyati anyathAtvam | yannvahaM Rddhyaiva pravizeyamiti | tata RddhyA upari vihAyasA madhye
sUrpArakasya nagarasyAvatIrNa: | tata: sUrpArakAdhipatI rAjA AyuSmAn pUrNo dArukarNI stave-
karNI trapukarNI te ca saptadaza putrA: svakasvakena parivAreNa yena bhagavAMstenopasaMkrAntA:,
anekAni ca prANizatasahasrANi | tato bhagavAnanekai: prANizatasahasrairanugamyamAno yena
candanamAla: prAsAda: tenopasaMkrAnta: | upasaMkramya purastAdbhikSusaMghasya prajJapta evAsane niSaNNa: |
sa janakAyo bhagavantamapazyan candanamAlaM prAsAdaM bhettumArabdha: | bhagavAn saMlakSayati—
yadi candanamAla: prAsAdo bhetsyate, dAtR#NAM puNyAntarAyo bhaviSyati | yannvahamenaM sphaTika-
mayaM nirminuyAmiti | sa bhagavatA sphaTikamayo nirmita: | tato bhagavatA tasyA: pariSada
AzayAnuzayaM dhAtuM prakRtiM ca jJAtvA tAdRzI dharmadezanA kRtA, yAM zrutvA anekai: prANi-
zatasahasrairmahAn vizeSo’dhigata: | kaizcinmokSabhAgIyAni kuzalamUlAni utpAditAni,
kaizcinnirvedhabhAgIyAni, kaizcit srotaApattiphalaM sAkSAtkRtam, kaizcit sakRdAgAmiphalam,
kaizcidanAgAmiphalam, kaizcit sarvaklezaprahANAdarhattvaM sAkSAtkRtam, kaizcit zrAvakabodhau
cittAnyutpAditAni, kaizcit pratyekabodhau, kaizcidanuttarAyAM samyaksaMbodhau cittAnyutpAdi-
tAni | yadbhUyasA sA parSad buddhanimnA dharmapravaNA saMghaprAgbhArA vyavasthApitA ||
atha dArukarNI stavakarNI trapukarNI ca praNItaM khAdanIyaM bhojanIyaM samudAnIya AsanAni
prajJApya bhagavato dUtena kAlamArocayanti—samayo bhadanta, sajjaM bhaktaM yasyedAnIM bhagavAn kAlaM
@031
manyata iti | tena khalu samayena kRSNagautamakau nAgarAjau mahAsamudre prativasata: | tau saMlakSayata:-
bhagavAn sUrpArake nagare dharmaM dezayati | gacchAva:, dharmaM zroSyAva iti | tatastau paJcanAgazata-
parivArau paJcanadIzatAni saMjanya sUrpArakaM nagaraM saMprasthitau | asaMmoSadharmANo buddhA bhagavanta: |
bhagavAn saMlakSayati—imau kRSNagautamau nAgarAjau yadi sUrpArakaM nagaramAgamiSyata:, agocarI-
kariSyata: | tatra bhagavAnAyuSmantaM mahAmaudgalyAyanamAmantrayate—pratigRhANa mahAmaudgalyAyan
tathAgatasyAtyayikapiNDapAtam | tatkasya heto: ? paJca me maudgalyAyana AtyayikapiNDapAtA: |
katame paJca ? Agantukasya gamikasya glAnasya glAnopasthAyakasyopadhivArikasya ca | asmiM-
stvarthe bhagavAnupAdhau vartate | atha bhagavAn maudgalyAyanasahAyo yena kRSNagautamakau nAgarAjau
tenopasaMkrAnta: | upasaMkramya kathayati—samanvAharata nAgendrau sUrpArakaM nagaramagocarI-
bhaviSyati | tau kathayata:-tAdRzena bhadanta prasAdena vayamAgatA yanna zakyamasmAbhi:
kuntapipIlikasyApi prANina: pIDAmutpAdayituM prAgeva sUrpArakanagaranivAsino janakAya-
syeti | tato bhagavatA kRSNagautamakayornAgarAjayostAdRzo dharmo dezito yaM zrutvA buddhaM zaraNaM
gatau, dharmaM saMghaM ca zaraNaM gatau, zikSApadAni ca gRhItAni | bhagavAn bhaktakRtyaM
kartumArabdha: | ekaiko nAga: saMlakSayti—aho bata bhagavAn mama pAnIyaM pibatu iti |
bhagavAn saMlakSayati—yadi ekasyaiva pAnIyaM pAsyAmi, eSAM bhaviSyati anyathAtvam | upAya-
saMvidhAnaM kartavyamiti | tatra bhagavAnAyuSmantaM mahAmaudgalyAyanamAmantrayate—gaccha maudgalyAyana,
yatra paJcAnAM nadIzatAnAM saMbheda:, tasmAdudakasya pAtrapUramAnaya | evaM bhadanteti AyuSmAn
mahAmaudgalyAyano bhagavata: pratizrutya yatra paJcAnAM nadIzatAnAM saMbhedastatrodakasya pAtrapUra-
mAdAya yena bhagavAMstenopasaMkrAnta: | upasaMkramya bhagavata udakasya pAtrapUramupanAmayati |
bhagavatA gRhItvA paribhuktam | AyuSmAn mahAmaudgalyAyana: saMlakSayati—pUrvamuktaM bhagavatA-
duSkarakArakau hi bhikSava: putrasya mAtApitarau ApyAyakau poSakau saMvardhakau stanyasya dAtArau
citrasya jambudvIpasya darzayitArau | ekenAMzena putro mAtaraM dvitIyena pitaraM pUrNavarSazataM
paricaret, yadvA asyAM mahApRthivyAM maNayo muktA vaidUryazaGkhazilApravAlaM rajataM jAtarUpa-
mazmagarbho musAragalvo lohitikA dakSiNAvarta iti, evaMrUpe vA vividhaizvaryAdhipatye pratiSThA-
payet, neyatA putreNa mAtApitro: kRtaM vA syAdupakRtaM vA | yastu asAvazrAddhaM mAtApitaraM
zraddhAsaMpadi samAdApayati vinayati nivezayati pratiSThApayati, du:zIlaM zIlasaMpadi, matsariNaM
tyAgasaMpadi, duSprajJaM prajJAsaMpadi samAdApayati vinayati nivezayati pratiSThApayati, iyatA
putreNa mAtApitro: kRtaM vA syAdupakRtaM veti | mayA ca mAturna kazcidupakAra: kRta: | yadahaM
samanvAhareyaM kutra me mAtA upapanneti | samanvAhartuM saMvRtta: pazyati marIcike lokadhAtau
upapannA | sa saMlakSayati—kasya vineyA ? pazyati bhagavata: | tasyaitadabhavat—dUraM vayamihAgatA: |
yannvahametamarthaM bhagavato nivedayeyamiti bhagavantamidamavocat—uktaM bhadanta bhagavatA pUrvam—duSkara-
kArakau hi bhikSava: putrasya mAtApitarau iti | tanmama mAtA marIcike lokadhAtau upapannA,
@032
sA ca bhagavato vineyA | tadarhati bhagavAn tAM vinetumanukampAmupAdAyeti | bhagavAn
kathayati—maudgalyAyana, kasya RddhyA gacchAma: ? bhagavan madIyayA | tato bhagavAnAyuSmAMzca
mahAmaudgalyAyana: sumerumUrdhni pAdAn sthApayantau saMprasthitau | saptame divase marIcikaM
lokadhAtumanuprApta: | adrAkSIt sA bhadrakanyA AyuSmantaM mahAmaudgalyAyanaM dUrAdeva | dRSTvA ca
puna: sasaMbhramAt tatsakAzamupasaMkramya kathayati—cirAdvata putrakaM pazyAmIti | tato
janakAya: kathayati—bhadanto’yaM pravrajito vRddha: | iyaM ca kanyA | kathamasya mAtA bhavatIti ?
AyuSmAn maudgalyAyana: kathayati—bhavanta:, mama ime skandhA anyA: saMvRddhA: | tena mameyaM
mAteti | tato bhagavatA tasyA bhadrakanyAyA AzayAnuzayaM dhAtuM prakRtiM ca jJAtvA tAdRzI
caturAryasatyasaMprativedhikI dharmadezanA kRtA, yAM zrutvA tayA bhadrakanyayA viMzatizikharasamudgataM
satkAyadRSTizailaM jJAnavajreNa bhittvA srotaApattiphalaM sAkSAtkRtam | sA dRSTasatyA trirudAna-
mudAnayati pUrvavat yAvat pratiSThApitA devamanuSyeSu | Aha ca—
tavAnubhAvAtpihita: sughoro hyapAyamArgo bahudoSaduSTa: |
apAvRtA svargagati: supuNyA nirvANamArgaM ca mayopalabdham ||16||
tvadAzrayAccAptamapetadoSaM mamAdya zuddhaM suvizuddhacakSu: |
prAptaM ca kAntaM padamAryakAntaM tIrNA ca du:khArNavapAramasmi ||17||
jagati daityanarAmarapUjita vigatajanmajarAmaraNAmaya |
bhavasahasrasudurlabhadarzana saphalamadya mune tava darzanam ||18||
atikrAntAhaM bhadanta atikrAntA | eSAhaM bhagavantaM zaraNaM gacchAmi dharmaM ca bhikSu-
saMghaM ca | upAsikAM ca mAM dhAraya adyAgreNa yAvajjIvaM prANopetAM zaraNaM gatAmabhiprasannAm |
adhivAsayatu me bhagavAnadya piNDapAtena sArdhamAryamahAmaudgalyAyaneneti | adhivAsayati bhaga-
vAn tasyA bhadrakanyAyAstUSNIbhAvena | atha sA bhadrakanyA bhagavantamAyuSmantaM ca mahAmaudga-
lyAyanaM sukhopaniSaNNaM viditvA zucinA praNItena khAdanIyena bhojanIyena svahastaM saMtarpya
saMpravArya bhagavantaM bhuktavantaM viditvA dhautahastamapanItapAtraM nIcataramAsanaM gRhItvA bhagavata:
purastAnniSaNNA dharmazravaNAya | bhagavatA tasyA dharmo dezita: | AyuSmAn mahAmaudgalyAyano
bhagavata: pAtragrAhaka: pAtraM niryAtayati | bhagavatA abhihita:-maudgalyAyana gacchAma: |
gacchAmo bhagavan | kasya RddhyA ? tathAgatasya bhagavata: | yadi evam, samanvAhara jetavanam |
AgatA: smo bhagavan, AgatA: | maudgalyAyanastato vismayAvarjitamati: kathayati—kiM
nAmeyaM bhagavan Rddhi: ? manojavA maudgalyAyana | na mayA bhadanta vijJAtamevaM gambhIramevaM
gambhIrA buddhadharmA iti | yadi vijJAtamabhaviSyat, tilazo’pi me saMcUrNitazarIreNAnuttarAyA:
samyaksaMbodhezcittaM vyAvartitamabhaviSyat | idAnIM kiM karomi dagdhendhana iti ||
tato bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta
AyuSmatA pUrNena karma kRtaM yenADhye mahAdhane mahAbhoge kule jAta:, kiM karma kRtaM yena
@033
dAsyA: kukSau upapanna:, pravrajya ca sarvaklezaprahANAdarhattvaM sAkSAtkRtam ? bhagavAnAha—pUrNena
bhikSavo bhikSuNA karmANi kRtAni upacitAni labdhasaMbhArANi pariNatapratyayAni oghavatpratyu-
pasthitAni avazyaMbhAvIni | pUrNena karmANi kRtAni upacitAni | ko’nya: pratyanubhaviSyati ?
na bhikSava: karmANi kRtAni upacitAni bAhye pRthivIdhAtau vipacyante, nAbdhAtau, na
tejodhAtau, na vAyudhAtau, api tUpAtteSveva skandhadhAtvAyataneSu karmANi kRtAnyupacitAni
vipacyante zubhAnyazubhAni ca |
nap raNazyanti karmANi api kalpazatairapi |
sAmagrIM prApya kAlaM ca phalanti khalu dehinAm ||19||
bhUtapUrvaM bhikSavo’sminneva bhadrakalpe viMzativarSasahasrAyuSi prajAyAM kAzyapo nAma
samyaksaMbuddho loka udapAdi vidyAcaraNasaMpanna: sugato lokavidanuttara: puruSadamyasArathi:
zAstA devAnAM manuSyANAM ca | buddho bhagavAn vArANasIM nagarImupanizritya viharati |
tasyAyaM zAsane pravrajita: | tripiTakasaMghasya ca dharmavaiyAvRtyaM karoti | yAvadanyatamasyArhata
upadhivAra: prApta: | sa vihAraM saMmArSTumArabdha: | vAyunetazcAmutazca saMkAro nIyate | sa
saMlakSayati—tiSThatu tAvad yAvadvAyurupazamaM gacchatIti | vaiyAvRtyakareNAsaMmRSTo vihAro dRSTa: |
tena tIvreNa paryavasthAnena kharavAkkarma nizcAritam—kasya dAsIputrasyopadhivAra iti | tena
arhatA zrutam | sa saMlakSayati—paryavasthito’yam | tiSThatu tAvat | pazcAt saMjJApayiSyAmIti |
yadA asya paryavasthAnaM vigataM tadA tasya sakAzamupasaMkramya kathayati—jAnISe tvaM ko’ha-
miti ? sa kathayati—jAne tvaM kAzyapasya samyaksaMbuddhasya zAsane pravrajito’hamapIti | sa
kathayati—yadyapyevaM tathApi tu yanmayA pravrajya caraNIyaM tatkRtamahaM sakalabandhanAbaddha: | kharaM
te vAkkarma nizcAritam | atyayamatyayato dezaya | apyevaitatkarma tanutvaM parikSayaM paryAdAnaM
gacchediti | tenAtyayamatyayato dezitam | yattena naraka upapadya dAsIputreNa bhavitavyam,
tannarake nopapanna: | paJca tu janmazatAni dAsyA: kukSau upapanna: | yAvadetarhyapi carame
bhave dAsyA eva kukSau upapanna: | yat saMghasyopasthAnaM kRtam, tenADhye mahAdhane mahAbhoge
kule jAta: | yattatra paThitaM svAdhyAyitaM skandhakauzalaM ca kRtam, tena mama zAsane pravrajya
sarvaklezaprahANAdarhattvaM sAkSAtkRtam | iti hi bhikSava ekAntakRSNAnAM karmaNAmekAnta-
kRSNo vipAka:, ekAntazuklAnAM karmaNAmekAntazuklo vipAka:, vyatimizrANAM vyatimizra: |
tasmAt tarhi bhikSava ekAntakRSNAni karmANyapAsya vyatimizrANi ca, ekAntazukleSveva
karmasvAbhoga: karaNIya: | ityevaM vo bhikSava: zikSitavyam ||
idamavocadbhagavAn | Attamanasaste bhikSavo bhagavato bhASitamabhyanandanniti ||
iti zrIdivyAvadAne pUrNAvadAnaM dvitIyam ||
@034
3 maitreyAvadAnam |
yadA rAjJA mAgadhena ajAtazatruNA vaidehIputreNa naukramo mAtApitrormApitastadA
vaizAlakairlichavibhirbhagavato’rthe naukramo mApita: | nAgA: saMlakSayanti—vayaM vinipatita-
zarIrA yannu vayaM phaNasaMkrameNa bhagavantaM nadI[dIM]gaGgAmuttArayema iti | tai: phaNasaMkramo
mApita: | tatra bhagavAn bhikSUnAmantrayate sma—rAjagRhAt zrAvastIM gantuM yo yuSmAkaM bhikSava
utsahate rAjJo mAgadhasyAjAtazatrorvaidehIputrasya nausaMkrameNa nadIgaGgAmuttartum, sa tena taratu,
yo vA bhikSavo vaizAlakAnAM licchavInAM nausaMkrameNa, so’pi tenottaratu | ahamapi AyuSmatA
Anandena bhikSuNA sArdhaM nAgAnAM phaNasaMkrameNa nadIM gaGgAmuttariSyAmi | tatra kecit rAjJo
mAgadhasyAjAtazatrorvaidehIputrasya nausaMkrameNottIrNA:, kecit vaizAlikAnAM licchavInAM
nausaMkrameNa | bhagavAnapi AyuSmatA Anandena sArdhaM nAgAnAM phaNasaMkrameNottIrNa: | athAnya-
tamopAsakastasyAM velAyAM gAthAM bhASate—
ye tarantyarNavaM sara: setuM kRtvA visRjya palvalAni |
kolaM hi janA: prabandhitA uttIrNA medhAvino janA: ||1||
uttIrNo bhagavAn buddho brAhmaNastiSThati sthale |
bhikSavo’tra parisnAnti kolaM badhnanti zrAvakA: ||2||
kiM kuryAdudapAnena Apazcet sarvato yadi |
chittveha mUlaM tRSNAyA: kasya paryeSaNAM caret ||3|| iti ||
adrAkSIdbhagavAnanyatamasmin bhUbhAge unnatonnataM pRthivIpradezam | dRSTvA ca punarAyuSmantamA-
mantrayate—icchasi tvamAnanda yo’sau yUpa UrdhvaM vyAmasahasraM tiryak SoDazapravedho nAnAratnavicitro
divya: sarvasauvarNo rAjJA mahApraNAdena dAnAni dattvA puNyAni kRtvA nadyAM gaGgAyAmAplA-
vita:, taM draSTum ? etasya bhagavan kAla:, etasya sugatasamaya:, yo’yaM bhagavAn yUpamucchrApa-
yet, bhikSava: pazyeyu: | tato bhagavatA cakrasvastikanandyAvartena jAlAvanaddhenAnekapuNya-
zatanirjAtena bhItAnAmAzvAsanakareNa pRthivI parAmRSTA | nAgA: saMlakSayanti—kimarthaM
bhagavatA pRthivI parAmRSTeti ? yAvat pazyanti yUpaM draSTukAmA: | tatastairucchrApita: | bhikSavo
yUpaM draSTumArabdhA: | AyuSmAnapi bhaddAlI alpotsuka: pAMsukUlaM sIvyati | tatra bhagavAn
bhikSUnAmantrayate sma-ArohapariNAhaM nimittaM bhikSavo yUpasya gRhNIta, antardhAsyatIti | anta-
rhita: | bhikSavo buddhaM bhagavantaM papracchu:-pazya bhadanta bhikSavo yUpaM pazyanti | AyuSmAnapi bhaddAlI
alpotsuka: pAMsukUlaM sIvyati | kiM tAvat vItarAgatvAdAhosvit paryupAsitapUrvatvAt ?
tadyadi tAvad vItarAgatvAt, santyanye’pi vItarAgA: | atha paryupAsitapUrvatvAt, kutra kena
paryupAsitamiti | bhagavAnAha—api bhikSavo vItarAgatvAdapi paryupAsitapUrvatvAt | kutrAnena
paryupAsitam ?
@035
bhUtapUrvaM bhikSavo rAjAbhUt praNAdo nAma zakrasya devendrasya vayasyaka: | so’putra:
putrAbhinandI kare kapolaM dattvA cintAparo vyavasthita:-anekadhanasamudito’hamaputrazca |
mamAtyayAd rAjavaMzasamucchedo bhaviSyatIti | tata: zakreNa dRSTa: pRSTazca—mArSa, kasmAt tvaM
kare kapolaM dattvA cintAparastiSThasIti ? sa kathayati—kauzika, anekadhanasamudito’ha-
maputrazca | mamAtyayAd rAjavaMzasyocchedo bhaviSyati | zakra: kathayati—mArSa, mA tvaM cintApara-
stiSTha | yadi kazcit cyavanadharmA devaputro bhaviSyati, tatte putratve samAdApayiSyAmIti |
dharmatA khalu cyavanadharmaNo devaputrasya paJca pUrvanimittAni prAdurbhavanti—akliSTAni vAsAMsi
saMklizyanti, amlAnAni mAlyAni mlAyante, daurgandhaM mukhAnnizcarati, ubhAbhyAM kakSAbhyAM
sveda: pragharati, sve cAsane dhRtiM na labhate | yAvadanyatamasya devaputrasya paJca pUrvanimittAni
prAdurbhUtAni | sa zakreNa devendreNokta:-mArSa, praNAdasya rAjJo’gramahiSyA: kukSau pratisaMdhiM
gRhANeti | sa kathayati—pramAdasthAnaM kauzika | bahukilbiSakAriNo hi kauzika rAjAna: |
mA adharmeNa rAjyaM kRtvA narakaparAyaNo bhaviSyAmIti | zakra: kathayati—mArSa, ahaM te
smArayiSyAmi | pramattA: kauzika devA ratibahulA: | evametanmArSa | tathApi tvahaM bhavantaM
smArayAmi | tena praNAdasya rAjJo’gramahiSyA: kukSau pratisaMdhirgRhItA | yasminneva divase prati-
saMdhirgRhItA, tasmin divase mahAjanakAyena praNAdo mukta: | sA aSTAnAM vA navAnAM vA mAsAnA-
matyayAt prasUtA | dArako jAto’bhirUpo darzanIya: prAsAdiko gaura: kanakavarNazchatrAkArazirA:
pralambabAhurvistIrNalalATa: saMgatabhrUstuGganAsa: | tasya jJAtaya: saMgamya samAgamya nAmadheyaM
vyavasthApayanti—kiM bhavatu dArakasya nAmeti | jJAtaya Ucu:-yasminneva divase’yaM dArako
mAtu: kukSimavakrAnta:, tasminneva divase mahAjanakAyena nAdo mutka: | yasminneva divase jAta-
stasminneva divase mahAjAnakAyena nAdo mukta: | tasmAt bhavatu dArakasya mahApraNAda iti nAma |
tasya mahApraNAda iti nAmadheyaM vyavasthApitam | mahApraNAdo dArako’STAbhyo dhAtrIbhyo’nupradatto 
dvAbhyAmaMsadhAtrIbhyAM dvAbhyAM maladhAtrIbhyAM dvAbhyAM kSIradhAtrIbhyAM dvAbhyAM krIDanikAbhyAm |
so’STAbhirdhAtrIbhirunnIyate vardhyate kSIreNa dadhnA navanItena sarpiSA sarpimaNDenAnyaizcottaptottaptairupa-
karaNavizeSai: | Azu vardhate hradasthamiva paGkajam | yadA mahAn saMvRttastadA lipyAmupanyasta: |
saMkhyAyAM gaNanAyAM mudrAyAmuddhAre nyAse nikSepe vastuparIkSAyAM dAruparIkSAyAM ratnaparIkSAyAM
hastiparIkSAyAmazvaparIkSAyAM kumAraparIkSAyAM kumArIparIkSAyAm | so’STAsu parIkSAsUddhaTTako
vAcaka: paTupracAra: paNDita: saMvRtta: | sa yAni tAni rAjJAM kSatriyANAM mUrdhnAbhiSiktAnAM
janapadaizvaryasthAmavIryamanuprAptAnAM mahAntaM pRthivImaNDalamabhinirjityAdhyAsatAM pRthag bhavanti
zilpasthAnakarmasthAnAni, tadyathA-hastizikSAyAmazvapRSThe rathe zare dhanuSi prayANe niryANe’Gkuza-
grahe pAzagrahe tomaragrahe yaSTibandhe muSTibandhe padabandhe zikhAbandhe dUravedhe marmavedhe’kSuNNavedhe
dRDhaprahAritAyAM paJcasu sthAneSu kRtAvI saMvRtta: ||
dharmatA khalu na tAvat putrasya nAma prajJAyate yAvat tAto jIvati | apareNa samayena
@036
praNAdo rAjA kAlagata: | mahApraNAdo rAjye pratiSThita: | sa yAvattAvad dharmeNa rAjyaM
kArayitvA adharmeNa rAjyaM kArayituM pravRtta: | tata: zakreNa devendreNokta:-mArSa, mayA tvaM
praNAdasya rAjJa: putratve samAdApita: | mA adharmeNa rAjyaM kAraya, mA narakaparAyaNo bhaviSyasIti |
sa yAvattAvad dharmeNa rAjyaM kArayitvA punarapi adharmeNa rAjyaM kArayituM pravRtta: | dvirapi
zakreNokta:- mArSa, mayA tvaM praNAdasya rAjJa: putratve samAdApita: | mA adharmeNa rAjyaM kAraya,
mA narakaparAyaNo bhaviSyasIti | sa kathayati—kauzika, vayaM rAjAna: pramattA iti ratibahulA:
kSaNAd vismarAma: | kiMcittvamasmAkaM cihnaM sthApaya, yaM dRSTvA dAnAni dAsyAma:, puNyAni
kArayiSyAma iti | na ca zakyate vinA nimittena puNyaM kartum | tata: zakreNa devendreNa
vizvakarmaNo devaputrasyAjJA dattA-gaccha tvaM vizvakarman rAjJo mahApraNAdasya nivezane | divyaM
maNDalavATaM nirmiNu, yUpaM cocchrApaya | UrdhvaM vyAmasahasreNa tiryak SoDazapravedhaM nAnAratnavicitraM
sarvasauvarNamiti | tato vizvakarmaNA devaputreNa mahApraNAdasya rAjJo nivezane divyo maNDalavATo
nirmito yUpazcocchrita: | UrdhvaM vyAmasahasraM nAnAratnavicitro divya: sarvasauvarNa: | tato
mahApraNAdena rAjJA dAnazAlA mApitA | tasya mAtulo’zoko nAma yUpasya paricArako
vyavasthita: | tato yUpadarzanodyukta: sarva eva jambudvIpanivAsI janakAya Agatya bhuktvA yUpaM
pazyati, svakarmAnuSThAnaM na karoti | tata: kRSikarmAntA: samucchinnA: | rAjJa: karapratyAyA
nottiSThante | amAtyai: stokA: karapratyAyA upanItA: | mahApraNAdo rAjA pRcchati—bhavanta:,
kasmAt stokA: karapratyAyA upanItA: ? deva, jambudvIpanivAsI janakAya Agatya bhuktavA
yUpaM pazyati, svakarmAnuSThAnaM na karoti | kRSikarmAntA: samucchinnA: | rAjJa: karapratyAyA
nottiSThanta iti | rAjA kathayati—samucchidyatAM dAnazAleti | tai: samucchinnA | tato’pyasau
janakAya: svapathyadanamAdAya bhukvA yUpaM nirIkSamANastiSThati, svakarmAnuSThAnaM na karoti |
kRSikarmAntA: samucchinnA: | tathApi karapratyAyA nottiSThante | rAjA pRcchati—bhavanta:, dAna-
zAlA: samucchinnA: | idAnIM karapratyAyA nottiSThanta iti | amAtyA: kathayanti—deva, janakAya:
svapathyadanamAdAya bhuktavA yUpaM nirIkSamANastiSThati, svakarmAnuSThAnaM na karoti | kRSikarmAntA:
samucchinnA:, yata: karapratyAyA nottiSThante | tato rAjJA mahApraNAdena dAnAni dattvA puNyAni
kRtvA sa yUpo nadyAM gaGgAyAmAplAvita: | kiM manyadhve bhikSavo yo’sau rAjJo mahApraNAdasyAzoko
nAma mAtula:, eSa evAsau bhaddAlI bhikSu: | tatrAnena paryupAsitapUrva: ||
kutra bhadanta asau yUpo vilayaM gamiSyati ? bhaviSyanti bhikSavo’nAgate’dhvani azIti-
varSasahasrAyuSo manuSyA: | azItivarSasahasrAyuSAM manuSyANAM zaGkho nAma rAjA bhaviSyati
saMyamanI cakravartI caturantavijetA dhArmiko dharmarAjA saptaratnasamanvAgata: | tasyemAnyevaM rUpANi
sapta ratnAni bhaviSyanti | tadyathA-cakraratnaM hastiratnamazvaratnaM maNiratnaM strIratnaM gRhapatiratnaM pariNAyaka-
ratnameva saptamam | pUrNaM cAsya bhaviSyati sahasraM putrANAM zUrANAM vIrANAM varAGgarUpiNAM parasainya-
pramardakAnAm | sa imAmeva samudraparyantAM pRthivImakhilAmakaNTakAmanutpIDAmadaNDenAzastreNa dharmeNa
@037
samayena abhinirjityAdhyAvasiSyati | zaGkhasya rAjJo brahmAyurnAma brAhmaNa: purohito bhaviSyati |
tasya brahmavatI nAma patnI bhaviSyati | sA maitreyAMzena sphuritvA putraM janayiSyati maitreyaM nAma |
brahmAyurmANavo’zItimANavakazatAni brAhmaNakAn mantrAn vAcayiSyati | sa tAn mANavakAn
maitreyAya anupradAsyati | maitreyo mANavo’zItimANavakasahasrANi brAhmaNakAn mantrAn vAcayi-
Syati | atha catvAro mahArAjAzcaturmahAnidhisthA:-
piGgalazca kaliGgeSu mithilAyAM ca pANDuka: |
elApatrazca gAndhAre zaGkho vArANasIpure ||4||
enaM ca yUpamAdAya zaGkhasya rAjJa upanAmayiSyanti | zaGkho’pi rAjA brahmAyuSe
brAhmaNAyAnupradAsyati | brahmAyurapi brAhmaNo maitreyAya mANavAyAnupradAsyati | maitreyo’pi mANava-
steSAM mANavakAnAmanupradAsyati | tataste mANavakAstaM yUpaM khaNDaM khaNDaM chittvA bhAjayiSyanti |
tato maitreyo mANavakastasya yUpasyAnityatAM dRSTvA tenaiva saMvegena vanaM saMzrayiSyati | yasminneva
divase vanaM saMzrayiSyati, tasminneva divase maitreyAMzena sphuritvA anuttaraM jJAnamadhigamiSyati |
tasya maitreya: samyaksaMbuddha iti saMjJA bhaviSyati | yasminneva divase maitreya: samyaksaMbuddho’nu-
ttarajJAnamadhigamiSyati, tasminneva divase zaGkhasya rAjJa: saptaratnAnyantardhAsyante | zaGkho’pi 
rAjA azItikoTTarAjasahasraparivAro maitreyaM samyaksaMbuddhaM pravrajitamanupravrajiSyati | yadapyasya
strIratnaM vizAkhA nAma, sApi azItistrIsahasraparivArA maitreyaM samyaksaMbuddhaM pravrajitamanupravraji-
Syati | tato maitreya: samyaksaMbuddho’zItibhikSukoTiparivAro yena gurupAdaka: parvatastenopa-
saMkramiSyati, yatra kAzyapasya bhikSorasthisaMghAto’vikopitastiSThati | gurupAdakaparvato maitreyAya
samyaksaMbuddhAya vivaramanupradAsyati | yato maitreya: samyaksaMbuddha: kAzyapasya bhikSoravikopita-
masthisaMghAtaM dakSiNena pANinA gRhItvA vAme pANau pratiSThApya evaM zrAvakANAM dharmaM dezayi-
Syati—yo’sau bhikSavo varSazatAyuSi prajAyAM zAkyamunirnAma zAstA loka utpannastasyAyaM
zrAvaka: kAzyapo nAmnA alpecchAnAM saMtuSTAnAM dhUtaguNavAdinAmagro nirdiSTa: | zAkyamune:
parinirvRtasyAnena zAsanasaMgIti: kRtA iti | te dRSTvA saMvegamApatsyante—kathamidAnI-
mIdRzenAtmabhAvenedRzA guNagaNA adhigatA iti | te tenaiva saMvegenArhattvaM sAkSAtkariSyanti |
SaNNavatikoTyor’hatAM bhaviSyanti dhUtaguNasAkSAtkRtA: | yaM ca saMvegamApatsyante, tatrAsau yUpo
vilayaM gamiSyati ||
ko bhadanta hetu: ka: pratyayo dvayo ratnayoryugapalloke prAdurbhAvAya ? bhagavAnAha-
praNidhAnavazAt | kutra bhagavan praNidhAnaM kRtam ?
bhUtapUrvaM bhikSavo’tIte’dhvani madhyadeze vAsavo nAma rAjA rAjyaM kArayati RddhaM ca sphItaM
ca kSemaM ca subhikSaM ca AkIrNabahujanamanuSyaM ca | tasya sadApuSpaphalA vRkSA: | deva: kAlena
kAlaM samyagvAridhArAmanuprayacchati | atIva zasyasaMpattirbhavati | uttarApathe dhanasaMmato nAma
rAjA rAjyaM kArayati RddhaM ca sphItaM ca kSemaM ca subhikSaM ca AkIrNabahujanamanuSyaM ca |
tasyApi sadApuSpaphalA vRkSA: | deva: kAlena kAlaM samyagvAridhArAmanuprayacchatIti | atIva
@038
zasyasaMpattirbhavati | yAvadapareNa samayena vAsavasya rAjJa: putro jAto ratnapratyuptayA zikhayA |
tasya vistareNa jAtimahaM kRtvA ratnazikhIti nAmadheyaM vyavasthApitam | so’pareNa samayena
jIrNAturamRtaMsaMdarzanAdudvigno vanaM saMzrita: | yasminneva divase vanaM saMzritastasminneva divase-
‘nuttaraM jJAnamadhigatam | tasya ratnazikhI samyaksaMbuddha iti saMjJodapAdi | athApareNa samayena
dhanasaMmato rAjA upariprAsAdatalagato’mAtyagaNaparivRtastiSThati | so’mAtyAnAmantrayate—
bhavanta:, kasyacidanyasyApi rAjJo rAjyamevamRddhaM ca sphItaM ca kSemaM ca subhikSaM ca AkIrNa-
bahujanamanuSyaM ca | sadApuSpaphalA vRkSA: | deva: kAlena kAlaM samyagvAridhArAmanuprayaccha-
tIti | atIva zasyasaMpattirbhavati yathA asmAkamiti ? madhyadezAd vaNija: paNyamAdAyottarApathaM
gatA: | te kathayanti—asti deva madhyadeze vAsavo nAma rAjA iti | sahazravaNAdeva dhana-
saMmatasya rAjJo’marSa utpanna: | sa saMjAtAmarSo’mAtyAnAmantrayate—saMnAhayantu bhavantazcaturaGgaM
balakAyam | rASTrApamardanamasya kariSyAma iti | tato dhanasaMmato rAjA caturaGgaM balakAyaM
saMnAhya hastikAyamazvakAyaM rathakAyaM pattikAyaM madhyadezamAgatya gaGgAyA dakSiNe kUle-
‘vasthita: | azrauSIdvAsavo rAjA-dhanasaMmato rAjA caturaGgaM balakAyaM saMnAhya hastikAyamazva-
kAyaM rathakAyaM pattikAyaM madhyadezamAgatya gaGgAyA dakSiNe kUle’vasthita iti | zrutvA ca puna:
so’pi caturaGgaM balakAyaM saMnAhya hastikAyamazvakAyaM rathakAyaM pattikAyaM gaGgAyA uttare kUle’-
vasthita: | atha ratnazikhI samyaksaMbuddhastayorvinayakAlaM jJAtvA nadyA gaGgAyAstIre rAtriM vAsa-
mupagata: | tato ratnazikhinA samyaksaMbuddhena laukikaM cittamutpAditam | dharmatA khalu yadA
buddhA bhagavanto laukikaM cittamutpAdayanti, tasmin samaye zakrabrahmAdayo devA bhagavatazcetasA
cittamAjAnanti | atha zakrabrahmAdayo devA yena ratnazikhI samyaksaMbuddhastenopasaMkrAntA: |
upasaMkramya ratnazikhina: samyaksaMbuddhasya pAdau zirasA vanditvaikAnte niSaNNA: | teSAM varNA-
nubhAvena mahAnudArAvabhAsa: saMvRtta: | dhanasaMmatena rAjJA dRSTa: | dRSTvA ca punaramAtyAn
pRcchati—kimayaM bhavanto vAsavasya rAjJo vijite mahAnudArAvabhAsa: ? te kathayanti—deva,
vAsavasya rAjJo vijite ratnazikhI nAma samyaksaMbuddha: utpanna: | tasya zakrabrahmAdayo devA
darzanAyopasaMkramanti | tenaivodArAvabhAsa: saMvRtta: | maharddhiko’sau mahAnubhAva: | tasyAya-
manubhAva iti | dhanasaMmato rAjA kathayati—bhavanta:, yasya vijite IdRzaM dvipAdakaM puNyakSetra-
mutpannam, yaM zakrabrahmAdayo’pi devA darzanAyopasaMkrAmanti, tasyAhaM kIdRzamanarthaM kariSyAmi ?
tena tasya dUto’nupreSita: | vayasya, Agaccha | na te’haM kiMcit kariSyAmi iti | puNya-
mahezAkhyastvam, yasya vijite dvipAdakaM puNyakSetraM ratnazikhI samyaksaMbuddho’yam | zakrabrahmAdayo
devA darzanAyopasaMkrAmanti | kiM tu kaNThAzleSaM te datvA gamiSyAmi | evamAvayo: parasparaM
cittasaumanasyaM bhavatIti | vAsavo rAjA vizvAsaM na gacchati | sa yena ratnazikhI samya-
ksaMbuddhastenopasaMkrAnta: | upasaMkramya ratnazikhina: samyaksaMbuddhasya pAdau zirasA vanditvA
ekAnte niSaNNa: | ekAntaniSaNNo vAsavo rAjA ratnazikhinaM samyaksaMbuddhamidamavocat—
@039
mama bhadanta dhanasaMtena rAjJA saMdiSTam—priyavayasya Agaccha, na te’haM kiMcit kariSyAmi |
kaNThA kaNTAzleSaM zleSaM datvA gamiSyAmi | evamAvyo: parasparaM cittasaumanasyaM bhavatIti | tatra mayA
kathaM pratipattavyam ? ratnazikhI samyaksaMbuddha: kathayati—gaccha mahArAja, zobhanaM bhaviSyati |
bhagavan, kiM mayA tasya pAdayornipatitavyam ? mahArAja, balazreSThA hi rAjAna: | nipati-
tavyam | atha vAsavo rAjA ratnazikhina: samyaksaMbuddhasya pAdau zirasA vanditvA utthAyA-
sanAt prakrAnta: | yena dhanasaMmato rAjA tenopasaMkrAnta: | upasaMkramya dhanasaMmatasya rAjJa:
pAdayornipatita: | tato dhanasaMmatena rAjJA kaNThe zleSaM dattvA vizvAsamutpAdya preSita: ||
atha vAsavo rAjA yena ratnazikhI samyaksaMbuddhastenopasaMkrAnta: | upasaMkramya ratnazikhina:
samyaksaMbuddhasya pAdau zirasA vanditvA ekAnte niSaNNa: | ekAntaniSaNNo vAsavo rAjA
ratnazikhinaM samyaksaMbuddhamidamavocat—kasya bhadanta sarve rAjAna: pAdayornipatanti ? rAjJo mahArAja
cakravartina: | atha vAsavo rAjA utthAyAsanAdekAMsamuttarAsaGgaM kRtvA yena ratnazikhI tathA-
gata: samyaksaMbuddhastenAJjaliM praNamya ratnazikhinaM samyaksaMbuddhamidamavocat—adhivAsayatu
me bhagavAn zvo’ntargRhe bhaktena sArdhaM bhikSusaMghena | atha vAsavo rAjA tAmeva rAtriM zuci
praNItaM khAdanIyaM bhojanIyaM samudAnIya kAlyamevotthAya AsanAni prajJApya udakamaNIn
pratiSThApya ratnazikhina: samyaksaMbuddhasya dUtena kAlamArocayati—samayo bhadanta, sajjaM bhaktam,
yasyedAnIM bhagavAn kAlaM manyate iti | atha ratnazikhI samyaksaMbuddha: pUrvAhNe nivAsya pAtra-
cIvaramAdAya bhikSusaMghaparivRto bhikSusaMghapuraskRto yena rAjJo vAsavasya bhaktAbhisArastenopa-
saMkrAnta: | upasaMkramya purastAdbhikSusaMghasya prajJapta evAsane niSaNNa: | atha rAjA vAsavo
ratnazikhinaM samyaksaMbuddhaM sukhopaniSaNNaM viditvA zucinA praNItena khAdanIyena bhojanIyena
svahastaM saMtarpayati saMpravArayati | anekaparyAyeNa zucinA khAdanIyena bhojanIyena svahastaM
saMtarpya saMpravArya bhagavantaM ratnazikhinaM samyaksaMbuddhaM bhuktavantaM viditvA dhautahastamapanItapAtraM
pAdayornipatya praNidhAnaM kartumArabdha:-anenAhaM bhadanta kuzalamUlena rAjA syAM cakravartIti |
tatsamanantaraM ca zaGkha ApUrita: | tato ratnazikhI samyaksaMbuddho vAsavaM rAjAnamidamavocat-
bhaviSyasi mahArAja azItivarSasahasrAyuSi prajAyAM zaGkho nAma rAjA cakravartIti | tata
uccazabdo mahAzabdo jAta: | dhanasaMmato rAjA kolAhalazabdaM zrutvA amAtyAn pRcchati—
kimeSa bhavanto vAsavasya rAjJo vijite kolAhalazabda: zrUyate iti ? tairAgamya niveditam-
deva, ratnazikhinA samyaksaMbuddhena vAsavo rAjA cakravartirAjye vyAkRta iti janakAyo hRSTatuSTa-
pramudita: | tena kolAhalazabdo jAta iti | atha dhanasaMmato rAjA yena ratnazikhI samya-
ksaMbuddhastenopasaMkrAnta: | upasaMkramya ratnazikhina: samyaksaMbuddhasya pAdau zirasA vanditvA ekAnte
niSaNNa: | ekAntaniSaNNo dhanasaMmato rAjA ratnazikhinaM samyaksaMbuddhamidamavocat—kasya
bhadanta sarve cakravartina: pAdayornipatanti ? tathAgatasya mahArAja arhata: samyaksaMbuddhasya |
atha dhanasaMmato rAjA utthAyAsanAdekAMsamuttarAsaGgaM kRtvA yena ratnazikhI samyaksaMbuddhastenA-
@040
JjaliM praNamya ratnazikhinaM samyaksaMbuddhamidamavocat—adhivAsayatu me bhagavAn zvo’ntargRhe
bhaktena sArdhaM bhikSusaMghena | adhivAsayati ratnazikhI samyaksaMbuddho dhanasaMmatasya rAjJo’pi
tUSNIbhAvena | atha dhanasaMmato rAjA ratnazikhina: samyaksaMbuddhasya tUSNIbhAvenAdhivAsanaM
viditvA ratnazikhina: samyaksaMbuddhasya pAdau zirasA vanditvA ratnazikhina: samyaksaMbuddhasyAnti-
kAt prakrAnta: ||
atha dhanasaMmato rAjA tAmeva rAtriM zuci praNItaM khAdanIyaM bhojanIyaM samudAnIya
kAlyamevotthAya AsanAni prajJapya udakamaNIn pratiSThApya ratnazikhina: samyaksaMbuddhasya
dUtena kAlamArocayati—samayo bhadanta, sajjaM bhaktam, yasyedAnIM bhagavAn kAlaM manyate
iti | atha ratnazikhI samyaksaMbuddha: pUrvAhNe nivAsya pAtracIvaramAdAya bhikSugaNaparivRto
bhikSusaMghapuraskRto yena dhanasaMmatasya rAjJo bhaktAbhisArastenopasaMkrAnta: | upasaMkramya pura-
stAdbhikSusaMghasya prajJapta evAsane niSaNNa: | atha dhanasaMmato rAjA sukhopaniSaNNaM ratnazikhinaM
samyaksaMbuddhaM tatpramukhaM bhikSusaMghaM viditvA zucinA praNItena khAdanIyena bhojanIyena svahastena
saMtarpayati saMpravArayati | anekaparyAyeNa zucinA praNItena khAdanIyena bhojanIyena svahastena
saMtarpya saMpravArya ratnazikhinaM samyaksaMbuddhaM bhuktavantaM viditvA dhautahastamapanItapAtraM pAdayo-
rnipatya sarvamimaM lokaM maitreNAMzena sphuritvA praNidhAnaM kartumArabdha:-anenAhaM kuzalamUlena
zAstA loke bhaveyaM tathAgato’rhan samyaksaMbuddha iti | ratnazikhI samyaksaMbuddha: kathayati—
bhaviSyasi tvaM mahArAja azItivarSasahasrAyuSi prajAyAM maitreyo nAma tathAgato’rhan samya—
ksaMbuddha iti | tatpraNidhAnavazAd dvayo ratnayorloke prAdurbhAvo bhaviSyati ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne maitreyAvadAnaM tRtIyam ||
@041
4 brAhmaNadArikAvadAnam |
bhagavAn nyagrodhikAmanuprApta: | atha bhagavAn pUrvAhNe nivAsya pAtracIvaramAdAya
nyagrodhikAM piNDAya prAvikSat | kapilavastuno brAhmaNasya dArikA nyagrodhikAyAM niviSTA |
adrAkSIt sA brAhmaNadArikA bhagavantaM dvAtriMzatA mahApuruSalakSaNai: samalaMkRtamazItyAnuvyaJjanai-
rvirAjitagAtraM vyAmaprabhAlaMkRtaM sUryasahasrAtirekaprabhaM jaGgamamiva ratnaparvataM samantato bhadrakam |
sahadarzanAdasyA etadabhavat—ayaM sa bhagavAn zAkyakulanandanazcakravartikulAd rAjyamapahAya
sphItamanta:puraM sphItAni ca kozakoSThAgArANi pravrajita idAnIM bhikSAmaTate | yadi mamAnti-
kAtsaktukabhikSAM pratigRhNIyAt, ahamasmai dadyAmiti | tato bhagavatA tasyAzcetasA cittamAjJAya
pAtramupanAmitam—yadi te bhagini parityaktam, AkIryatAmasmin pAtra iti | tato bhUyasyA
mAtrayA tasyA: pradAda utpanna: | jAnAti me bhagavAMzcetasA cittamiti viditvA tIvreNa
prasAdena bhagavate saktubhikSAM dattavatI | tato bhagavatA smitamupadarzitam | dharmatA khalu
yasmin samaye buddhA bhagavanta: smitaM prAviSkurvanti, tasmin samaye nIlapItalohitAvadAtA:
puSparAgapadmarAgavajravaiDUryamusAragalvArkalohitakAdakSiNAvartazaGkhazilApravAlajAtarUparajatavarNA
arciSo mukhAnnizcArya kAzcidadhastAdgacchanti, kAzcidupariSTAdgacchanti | yA adhastAdgacchanti,
tA: saMjIvaM kAlasUtraM saMghAtaM rauravaM mahArauravaM tapanaM pratApanamavIcimarbudhaM nirarbudamaTaTaM
hahavaM huhuvamutpalaM padmaM mahApadmamavIciparyantAn narakAn gatvA ye uSNanarakAsteSu zItIbhUtvA
nipatanti, ye zItanarakAsteSUSNIbhUtvA nipatanti | tenAnugatAsteSAM sattvAnAM tasmin kSaNe
kAraNAvizeSA:, te pratiprasrabhyante | teSAmevaM bhavati—kiM nu vayaM bhavanta itazcyutA Aho-
svidanyatropapannA iti | teSAM prasAdasaMjananArthaM bhagavAnnirmitaM [darzanaM] visarjayati |
teSAM nirmitaM dRSTvaivaM bhavati—na hyeva vayaM bhavanta itazcyutA:, nApyanyatropapannA iti | api
tvayamapUrvadarzana: sattva:, asyAnubhAvenAsmAkaM kAraNAvizeSA: pratiprasrabdhA iti | te nirmite
cittamabhiprasAdya tannarakavedanIyaM karma kSapayitvA devamanuSyeSu pratisaMdhiM gRhNanti, yatra satyAnAM
bhAjanabhUtA bhavanti | yA upariSTAdgacchanti, tAzcAturmahArAjikAn devAn gatvA trAyastriMzAn
yAmAMstuSitAn nirmANaratIn paranirmitavazavartino devAn brahmakAyikAn brahmapurohitAn
mahAbrahmaNa: parIttAbhAnapramANAbhAnAbhAsvarAn parIttazubhAnapramANazubhAn zubhakRtsrAnanabhrakAn
puNyaprasavAn bRhatphalAnabRhAnatapAn sudRzAn sudarzanakaniSThaparyantAn devAn gatvA anityaM
du:khaM zUnyamanAtmetyuddhoSayanti | gAthAdvayaM ca bhASante—
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||1||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||2||
@042
atha tA arciSastrisAhasramahAsAhasraM lokadhAtumanvAhiNDya bhagavantameva pRSThata: pRSThata:
samanubaddhA gacchanti | tadyadi bhagavAnatItaM vyAkartukAmo bhavati, pRSThato’ntardhIyante |
anAgataM vyAkartukAmo bhavati, purastAdantardhIyante | narakopapattiM vyAkartukAmo bhavati,
pAdatale’ntardhIyante | tiryagupapattiM vyAkartukAmo bhavati, pASNryAmantardhIyante | pretopapattiM 
vyAkartukAmo bhavati, pAdAGguSThe’ntardhIyante | manuSyopapattiM vyAkartukAmo bhavati, jAnuno-
rantardhIyante | balacakravartirAjyaM vyAkartukAmo bhavati, vAme karatale’ntardhIyante | cakravarti-
rAjyaM vyAkartukAmo bhavati, dakSiNe karatale’ntardhIyante | zrAvakabodhiM vyAkartukAmo bhavati,
Asye’ntardhIyante | pratyekabodhiM vyAkartukAmo bhavati, UrNAyAmantardhIyante | yadi anuttarAM
samyaksaMbodhiM vyAkartukAmo bhavati, uSNISe’ntardhIyante ||
atha tA arciSo bhagavantaM tri: pradakSiNIkRtyorNAyAmantarhitA: | athAyuSmAnAnanda: 
kRtakarapuTo bhagavantaM papraccha—
nAnAvidho raGgasahasracitro 
vakrAntarAnniSkramita: kalApa: |
avabhAsitA yena diza: samantAt 
divAkareNodayatA yathaiva ||3||
gAthAdvayaM ca bhASate—
vigatodbhavA dainyamadaprahINA
buddhA jagatyuttamahetubhUtA: |
nAkAraNaM zaGkhamRNAlagauraM
smitamupadarzayanti jinA jitAraya: ||4||
tatkAlaM svayamadhigamya dhIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||5||
nAkasmAllavaNajalAdrirAjadhairyA: 
saMbuddhA:smitamupadarzayanti nAthA: |
yasyArthe smitamupadarzayanti dhIrA-
staM zrotuM samabhilapanti te janaughA: ||6|| iti ||
bhagavAnAha-evametadAnanda, evametat | nAhetupratyayamAnanda tathAgatA arhanta:
samyaksaMbuddhA: smitaM prAviSkurvanti | dRSTA tavaiSA sA Ananda brAhmaNadArikA, yayA
@043
prasAdajAtayA mahayaM saktubhikSAnupradattA ? dRSTA bhadanta | asAvAnanda brAhmaNadArikA anena
kuzalamUlena trayodaza kalpAn vinipAtaM na gamiSyati | kiM tarhi devAMzca manuSyAMzca saMvAcya
saMsRtya pazcime bhave pazcime nikete pazcime samucchraye pazcima AtmabhAvapratilambhe
suparNihito nAma pratyekabuddho bhaviSyati | sAmantakena zabdo visRta:-amukayA brAhmaNa-
dArikayA prasAdajAtayA bhagavate saktubhikSA pratipAditA, sA bhagavatA pratyekAyAM bodhau
vyAkRteti | tasyAzca svAmI puSpasamidhAmarthAyAraNyaM gata: | tena zrutaM mama patnyA zramaNAya
gautamAya saktubhikSA pratipAditA, sA ca zramaNena gautamena pratyekAyAM bodhau vyAkRtA iti |
zrutvA puna: saMjAtAmarSo yena bhagavAMstenopasaMkrAnta: | bhagavatA sArdhaM saMmukhaM saMmodanIM saMraJjanIM
vividhAM kathAM vyatisArya bhagavantamidamavocat-agamadbhavAn gautamo’smAkaM nivezanam ?
agamaM brAhmaNa | satyaM bhavate tayA mama patnyA saktubhikSA pratipAditA, sA ca tvayA pratyekAyAM
bodhau vyAkRtA iti ? satyaM brAhmaNa | tvaM gautama cakravartirAjyamapahAya pravrajita: | kathaM 
nAma tvametarhi saktubhikSAheto: saMprajAnan mRSAvAdaM saMbhASase, kaste zraddhAsyati iyatpramANasya
bIjasyeyat phalamiti ? tena hi brAhmaNa tvAmeva prakSyAmi, yathA te kSamate tathainaM vyAkuru |
kiM manyase brAhmaNa asti kazcittvayA AzcaryAdbhuto dharmo dRSTa: ? tiSThantu tAvat bho gautama 
anye AzcaryAdbhutA dharmA: | yo mayA asyAmeva nyagrodhikAyAmAzcaryAdbhuto dharmo dRSTa:, sa
tAvacchrUyatAm | asyAM bho gautama nyagrodhikAyAM pUrveNa nyagrodho vRkSo yasya nAmneyaM nyagro-
dhikA, tasyAdhastAt paJca zakaTazatAni asaMsaktAni tiSThanti anyonyAsaMbAdhamAnAni |
kiyatpramANaM tasya nyagrodhasya phalam ? kiyat tAvat ? kedAramAtram | no bho gautama
kiliJjamAtram | tailikacakramAtram | zakaTacakramAtram | gopiTakamAtram | bilvamAtram |
kapitthamAtram ? no bho gautama sarSapacatuSTayabhAgamAtram | kaste zraddhAsyati iyatpramANasya
bIjasyAyaM mahAvRkSo nirvRtta iti ? zraddadhAtu me bhavAn gautama: mA vA | naitat pratyakSaM 
kSetram | tAvadbho gautama nirupahataM snigdhamadhuramRttikApradezaM bIjaM ca navasAraM sukhAropitam |
kAlena ca kAlaM devo vRSyate, tenAyaM mahAnyagrodhavRkSo’bhinirvRtta: | atha bhagavAnasmi-
nnutpanne gAthAM bhASate-
yathA kSetre ca bIjena pratyakSastvamiha dvija |
evaM karmavipAkeSu pratyakSA hi tathAgatA: ||7||
yathA tvayA brAhmaNa dRSTameta-
dalpaM ca bIjaM sumahAMzca vRkSa: |
evaM mayA brAhmaNa dRSTametat 
alpaM ca bIjaM mahatI ca saMpat ||8|| iti ||
tato bhagavatA mukhAt jihvAM nirnamayya sarvaM mukhamaNDalamAcchAditaM yAvat kezaparyanta-
mupAdAya, sa ca brAhmaNo’bhihita:-kiM manyase brAhmaNa yasya mukhAt jihvAM nizcArya sarvaM
@044
mukhamaNDalamAcchAdayati, api tvasau cakravartirAjyazatasahasrahetorapi saMprajAnan mRSAvadAM
bhASeta ? no bho gautama | tato’nveva gAthAM bhASate—
apyeva hi syAdanRtAmighAyinI 
mameha jihvArjavasatyavAditA |
tadevametanna yathA hi brAhmaNa
tathAgato’smItyavagantumarhasi ||9||
atha sa brAhmaNo’bhiprasanna: | tato’sya bhagavatA AzayAnuzayaM dhAtuM prakRtiM ca jJAtvA
tAdRzI caturAryasatyasaMprativedhikI dharmadezanA kRtA, yAM zrutvA brAhmaNena viMzatizikhara-
samudgataM satkAyadRSTizailaM jJAnavajreNa bhitvA srotaApattiphalaM sAkSAtkRtam—atikrAnto’haM
bhadanta atikrAnta: | eSo’haM bhagavantaM zaraNaM gacchAmi dharmaM ca bhikSusaMghaM ca | upAsakaM ca
mAM dhAraya adyAgreNa yAvajjIvaM prANopetaM zaraNaM gatamabhiprasannam | atha sa brAhmaNo bhagavato
bhASitamabhinandyAnumodya bhagavata: pAdau zirasA vanditvA utthAyAsanAt prakrAnta: ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne brAhmaNadArikAvadAnaM caturtham ||
@045
5 stutibrAhmaNAvadAnam |
atha bhagavAn hastinApuramanuprApta: | anyatamo brAhmaNo bhagavantaM dUrAdeva dvAtriMzatA
mahApuruSalakSaNai: samalaMkRtamazItyAnuvyaJjanairvirAjitagAtraM vyAmaprabhAlaMkRtaM sUryasahasrAtirekaprabhaM
jaGgamamiva parvataM samantato bhadrakaM dRSTvA ca punarbhagavantamabhigamya gAthAmi: stotumArabdha:-
suvarNavarNo nayanAbhirAma:
prItyAkara: sarvaguNairupeta: |
devAtidevo naradamyasArathi:
tIrNo’si pAraM bhavasAgarasya ||1|| iti ||
tato bhagavatA smitamupadarzitam | dharmatA khalu yasmin samaye buddhA bhagavanta:
smitaM prAviSkurvanti, pUrvavad yAvad bhagavata UrNAyAmantarhitA: | athAyuSmAnAnanda: kRta-
karapuTo bhagavantaM papraccha-
nAnAvidho raGgasahasracitro
vaktrAntarAnniSkramita: kalApa: |
avabhAsitA yena diza: samantA-
ddivAkareNodayatA yathaiva ||2||
gAthAM ca bhASate-
vigatodbhavA dainyamadaprahINA
buddhA jagatyuttamahetubhUtA: |
nAkAraNaM zaGkhamRNAlagauraM
smitamupadarzayanti jinA jitAraya: ||3||
tatkAlaM svayamadhigamya dhIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||4||
nAkasmAllavaNajalAdrirAjadhairyA: 
saMbuddhA: smitamupadarzayanti nAthA: |
yasyArthe smitamupadarzayanti dhIrA-
staM zrotuM samabhilaSanti te janaughA: ||5|| iti ||
bhagavAnAha-evametadAnanda, evametat | nAhetupratyayamAnanda tathAgatA arhanta:
samyaksaMbuddhA: smitaM prAviSkurvanti | dRSTaste Ananda brAhmaNo yena tathAgato gAthayA abhi-
@046
STuta: ? dRSTo bhadanta | asau anena kuzalamUlena viMzatikalpaM vinipAtaM na gamiSyati |
kiM tu devAMzca manuSyAMzca gatvA saMsRtya pazcime nikete pazcime samucchraye pazcime AtmabhAva-
pratilambhe stave#rho nAma pratyekabuddho bhaviSyati | bhikSava: saMzayajAtA: sarvasaMzayacchettAraM
buddhaM bhagavantaM pRcchanti-pazya bhadanta anena brAhmaNena bhagavAnekayA gAthayA stuto bhagavatA
ca pratyekAyAM bodhau vyAkRta iti | bhagavAnAha-na bhikSava etarhi, yathA atIte’dhvani
anenAhamekayA gAthayA stuta:, mayA ca paJcasu grAmavareSu pratiSThApita: | tacchRNu[ta],
sAdhu ca suSThu ca manasi kuru[ta], bhASiSye ||
bhUtapUrvaM bhikSavo’tIte’dhvani vArANasyAM nagaryAM brahmadatto nAma rAjA rAjyaM kArayati
RddhaM ca sphItaM ca subhikSaM ca AkIrNabahujanamanuSyaM ca | sa cAtIva kavipriya: | vArANasyA-
manyatamo brAhmaNa: kavi: | sa brAhmaNyocyate-brAhmaNa zItakAlo vartate | gaccha, asya rAjJa:
kaccidanukUlaM bhASitaM kRtvA kadAcit kiMcit zItatrANaM saMpadyata iti | sa saMprasthita: |
yAvadrAjA hastiskandhArUDho nirgacchati | sa brAhmaNa: saMlakSayati-kiM tAvadrAjAnaM stunomi
Ahosvid hastinAgamiti | tasyaitadabhavat-ayaM hastinAga: sarvalokasya priyo manApazca |
tiSThatu tAvadrAjA, hastinAgaM tAvadabhiSTaumIti | gAthAM ca bhASate-
airAvaNasyAkRtitulyadeho
rUpopapanno varalakSaNaizca |
lakSe prazasto’si mahAgajendra
varNapramANena surUparUpa ||6|| iti ||
tato rAjA abhiprasanno gAthAM bhASate-
yo me gajendro dayito manApa:
prItiprado dRSTiharo narANAm |
tvaM bhASase varNapadAni tasya
dadAmi te grAmavarANi paJca ||7|| iti ||
kiM manyadhve bhikSavo yo’sau hastinAnAga:, ahameva tena kAlena tena samayena |
tadApyahamanenaikayA gAthayA stuta:, mayA cAyaM paJcagrAmavareSu pratiSThApita: | etarhi anenaika-
gAthayA stuta:, mayApi cAyaM pratyekabodhau vyAkRta iti ||
idamavocadbhagavAn | Attamanasa: te bhikSavo bhagavato bhASitamabhyanandan ||
iti zrIdivyAvadAne stutibrAhmaNAvadAnaM paJcamam ||
@047
6 indranAmabrAhmaNAvadAnam |
bhagavAn zrughnAmanuprApta: | zrughnAyAmindro nAma brAhmaNa: prativasati | sa ca rUpa-
yauvanazrutamanuprApto na mamAsti kazcit tulya ityatIva vikatthate | bhagavAMzcAnyatamasmin

pradeze purastAdbhikSusaMghasya prajJapta evAsane niSaNNo dharmaM dezayati | azrauSIdindro nAma
brAhmaNa:-zramaNo gautama: zrughnAmanuprApta iti | tasyaitadabhavat-zramaNo gautama: zrUyate’bhirUpo
darzanIya: prAsAdika iti | gacchAmi pazyAmi kiM mamAntikAdabhirUpatara Ahosvinneti |
sa nirgato yAvat pazyati bhagavantaM dvAtriMzatA mahApuruSalakSaNai: samalaMkRtamazItyA cAnu-
vyaJjanairvirAjitagAtraM vyAmaprabhAlaMkRtaM sUryasahasrAtirekaprabhaM jaGgamamiva ratnaparvataM samantato
bhadrakam | dRSTvA ca punarasyaitadabhavat-kiM cApi zramaNo gautamo mamAntikAdabhirUpatara:,
noccatara iti | sa bhagavato mUrdhAnamavalokayitumArabdho yAvanna pazyati | sa UrdhvataraM pradeza-
mArUDha: | tatra bhagavAnindraM brAhmaNamAmantrayate-alaM brAhmaNa, khedamApatsyase | yadi sumeru-
mUrdhAnamapi abhiruhya tathAgatasya mUrdhAnamavalokayasi, tathA sutarAM khedamApatsyase, na ca
drakSyasi | api tu na tvayA zrutaM sasurAsurajagadanavalokitamUrdhAno buddhA bhagavanta iti ? api
tu yadIpsasi tathAgatasya zarIrapramANaM draSTum, tava gRhe’gnihotrakuNDaM tasyAdhastAdgozIrSacandana-
mayI yaSTirupatiSThate, tAmuddhRtya mApaya | tattathAgatamAtApaitRkasyAzrayasya pramANamiti | indro
brAhmaNa: saMlakSayati-etadasyAzcaryaM na kadAcinmayA zrutam, gacchAmi pazyAmIti | tvaritatvarita-
gato’gnihotrakuNDakasyAdhastAt khanitumArabdha: | sarvaM tathaiva | so’bhiprasanna: | sa saMlakSayati-
nUnaM zramaNo gautama: sarvajJa: | gacchAmi paryupAsitumiti | sa prasAdajAto yena bhagavAMstenopa-
saMkrAnta: | upasaMkramya bhagavatA sArdhaM saMmukhaM saMmodanIM saMraJjanIM vividhAM kathAM vyatisArya
ekAnte niSaNNa: | tato bhagavatA AzayAnuzayaM dhAtuM prakRtiM ca jJAtvA tAdRzI caturArya-
satyasaMprativedhikI dharmadezanA kRtA, yathendreNa brAhmaNena viMzatizikharasamudgataM satkAyadRSTi-
zailaM jJAnavajreNa bhittvA srotaApattiphalaM sAkSAtkRtam | sa dRSTasatya: kathayati-atikrAnto’haM
bhadanta, atikrAnta: | eSo’haM bhagavantaM zaraNaM gacchAmi dharmaM ca bhikSusaMghaM ca | upAsakaM ca
mAM dhAraya adyAgreNa yAvajjIvaM prANopetaM zaraNaM gatam | abhiprasanno’thendro brAhmaNa utthAyA-
sanAt ekAMsamuttarAsaGgaM kRtvA yena bhagavAMstenAJjaliM praNamya bhagavantamidamavocat-yadi
bhagavAnanujAnIyAt, ahaM gozIrSacandanamayyA yaSTyA mahaM prajJApayeyamiti | bhagavAnAha-gaccha
brAhmaNa anujJAtaM prajJapayasi | tatastena viviktAvakAze mahatA satkAreNAsau yaSTirucchrApitA,
mahazca prajJapita: | anyairapi brAhmaNagRhapatibhi: kuzalamadhiSThAnAya bhavatviti viditvA kulA
baddhA (?) | indreNa brAhmaNena yaSTyA maha: prajJapita iti indramaha indramaha iti saMjJA saMvRttA ||
tatra bhagavAnAyuSmantamAnandamAmantrayate-Agamaya Ananda yena toyikA | evaM
bhadanteti AyuSmAnAnando bhagavata: pratyazrauSIt | atha bhagavAMstoyikAmanuprApta: | tasmiMzca
pradeze brAhmaNo lAGgalaM vAhayati | athAsau dadarza buddhaM bhagavantaM dvAtriMzatA mahApuruSalakSaNai:
@048
samalaMkRtamazItyA cAnuvyaJjanairvirAjitagAtraM vyAmaprabhAlaMkRtaM sUryasahasrAtirekaprabhaM jaGgamamiva
ratnaparvataM samantato bhadrakam | dRSTvA saMlakSayati-yadi bhagavantaM gautamamupetyAbhivAdayiSyAmi,
karmaparihANirme bhaviSyatIti | atha nopetyAbhivAdayiSyAmi, puNyaparihANirbhaviSyati | tat
ko’sau upAya: syAt yena me karmaparihANirna syAnnApi puNyaparihANiriti | tasya buddhi-
rutpannA-atrastha evAbhivAdanaM karomi | evaM na karmaparihANirna puNyaparihANiriti | tena
yathAgRhItayaiva pratodayaSThyA tatrasthenaivAbhivAdanaM kRtam-abhivAdaye buddhaM bhagavantamiti |
tatra bhagavAnAyuSmantamAnandamAmantrayate-bhavakSayakara: kSaNa: | eSa brAhmaNa: | sacedasyaivaM
samyakpratyayajJAnadarzanaM pravartate, etasmin pradeze kAzyapasya samyaksaMbuddhasyAvikopito’sthi-
saMghAtastiSThatIti ahamanenopakrameNa vandito bhaveyam, evamanena dvAbhyAM samyaksaMbuddhAbhyAM
vandanA kRtA bhavet | tatkasya heto: ? asminnAnanda pradeze kAzyapasya samyaksaMbuddhasyA-
vikopito’sthisaMghAtastiSThati | athAyuSmAnAnando laghulaghveva caturguNamuttarAsaGgaM prajJapya
bhagavantamidamavocat-niSIdatu bhagavAn prajJapta evAsane | evamayaM pRthivIpradezo dvAbhyAM
samyaksaMbuddhAbhyAM paribhukto bhaviSyati, yacca kAzyapena samyaksaMbuddhena, yaccaitarhi bhagavatA
iti | niSaNNo bhagavAn prajJapta evAsane | niSadya bhikSUnAmantrayate sma-icchatha yUyaM bhikSava:
kAzyapasya samyaksaMbuddhasya zarIrasaMghAtamavikopitaM draSTum ? etasya bhagavan kAla:, etasya
sugata samaya:, yaM bhagavAn bhikSUNAM kAzyapasya samyaksaMbuddhasyAvikopitaM zarIrasaMghAtamupadarza-
yet | dRSTvA bhikSavazcitamabhiprasAdayiSyanti | tato bhagavatA laukikaM cittamutpAditam | dharmatA
khalu yasmin samaye buddhA bhagavanto laukikaM cittamutpAdayanti, tasmin samaye kuntapipIlikA
api prANino bhagavatazcetasA cittamAjAnanti | nAgA: saMlakSayanti-kiM kAraNaM bhagavatA
laukikacittamutpAditamiti ? pazyanti-kAzyapasya samyaksaMbuddhasya zarIrasaMghAtamavikopitaM
druSTukAma iti | tatasyai: kAzyapasya samyaksaMbuddhasyAvikopitazarIrasaMghAta ucchrApita: | tatra
bhagavAn bhikSUnAmantrayate sma-udgRhNIta bhikSavo nimittam | antardhAsyati | antarhita: ||
rAjJA prasenajitA zrutaM bhagavatA zrAvakANAM darzanAyAvikopitaM kAzyapasya samya-
ksaMbuddhasya zarIrasaMghAtaM samucchritamiti | zrutvA ca puna: kutUhalajAta: sahAnta:pureNa kumArai-
ramAtyairbhaTabalAgrairnaigamajAnapadaizca draSTuM saMprasthita: | evaM virUDhaka:, anAthapiNDado gRhapati:,
RSidatta: purANasthapati:, vizAkhA mRgAramAtA, anekAni ca prANizatasahasrANi kutUhala-
jAtAni draSTuM saMprasthitAni pUrvakaizca kuzalamUlai: saMcodyamAnAni | yAvadasau antarhita: | tai:
zrutam-antarhito’sau bhagavata: kAzyapasya samyaksaMbuddhasya zarIrasaMghAtadhAturavikopita iti |
zrutvA ca punasteSAM du:khadaurmanasyamutpannam-vRthA asmAkamAgamanaM jAtamiti | athAnyatamena
copAsakena sa pradeza: pradakSiNIkRta: | evaM ca cetasA cittamabhisaMskRtamasmAnme padAvihArAt
kiyat puNyaM bhaviSyatIti | atha bhagavAMstasya mahAjanakAyasyAvipratisArasaMjananArthaM tasya
copAsakasya cetasA cittamAjJAya gAthAM bhASate-
@049
zataMsahasrANi suvarNaniSkA
jAmbUnadA nAsya samA bhavanti |
yo buddhacaityeSu prasannacitta:
padAvihAraM prakaroti vidvAn ||1||
anyatamena upAsakena tasmin pradeze mRttikApiNDo datta: | evaM ca cittamabhisaMskRtam-
padAvihArasya tAvadiyat puNyamAkhyAtaM bhagavatA anyatra | mRttikApiNDasya kiyat puNyaM
bhaviSyatIti ? atha bhagavAMstasyApi cetasA cittamAjJAya gAthAM bhASate-


zataMsahasrANi suvarNaniSkA
jAmbUnadA nAsya samA bhavanti |
yo buddhacaityeSu prasannacitta
AropayenmRttikapiNDamekam ||2||
tata: zrutvA anekai: prANizatasahasrairmRttikApiNDasamAropaNaM kRtam | aparaistatra
muktapuSpANyavakSiptAni, evaM ca cittamabhisaMskRtam-padAvihArasya mRttikApiNDasya ceyat
puNyamuktaM bhagavatA, asmAkaM tu muktapuSpANAM kiyat puNyaM bhaviSyatIti ? atha bhagavAMsteSA-
mapi cetasA cittamAjJAya gAthAM bhASate-
zataMsahasrANi suvarNaniSkA
jAmbUnadA nAsya samA bhavanti |
yo buddhacaityeSu prasannacitta:
AropayenmuktasupuSparAzim ||3||
aparaistatra mAlAvihAra: kRta:, cittaM cAbhisaMskRtam-muktapuSpANAM bhagavatA iyat
puNyamuktam  | asmAkaM mAlAvihArasya kiyatpuNyaM bhaviSyatIti ? atha bhagavAMsteSAmapi cetasA
cittamAjJAya gAthAM bhASate-
zataMsahasrANi suvarNavAhA
jAmbUnadA nAsya samA bhavanti |
yo buddhacaityeSu prasannacitto
mAlAvihAraM prakaroti vidvAn ||4||
aparaistatra pradIpamAlA dattA, cittaM cAbhisaMskRtam-mAlAvihArasya bhagavatA iyat
puNyamuktam | asmAkaM pradIpadAnasya kiyatpuNyaM bhaviSyatIti ? atha bhagavAMsteSAmapi cetasA
cittamAjJAya gAthAM bhASate-
@050
zataMsahasrANi suvarNakoTyo
jAmbUnadA nAsya samA bhavanti |
yo buddhacaityeSu prasannacitta:
pradIpadAnaM prakaroti vidvAn ||5||
aparaistatra gandhAbhiSeko datta: | evaM cetasA cittamabhisaMskRtam-pradIpasya bhagavatA
iyat puNyamuktam | asmAkaM gandhAbhiSekasya kiyatpuNyaM bhaviSyatIti ? atha bhagavAMsteSAmapi
cetasA cittamAjJAya gAthAM bhASate-
zataMsahasrANi suvarNarAzayo
jAmbUnadA nAsya samA bhavanti |
yo buddhacaityeSu prasannacitto
gandhAbhiSekaM prakaroti vidvAn ||6||
aparaistatra chatradhvajapatAkAropaNaM kRtam | evaM ca…cetasA cittamAjJAya gAthAM bASate-
tiSThantaM pUjayedyacca yaccApi parinirvRtam |
samaM cittaM prasAdyeha nAsti puNyavizeSatA ||7||
evaM hyacintiyA buddhA buddhadharmA’pyacintiyA |
acintiye prasannAnAM vipAko’pi acintiya: ||8||
teSAmacintiyAnAmapratihatadharmacakravartinAm |
samyaksaMbuddhAnAM nAlaM guNapAramadhigantum ||9|| iti ||
tato bhagavatA tasya mahAjanakAyasya tathAvidhA dharmadezanA kRtA, yAM zrutvA anekai:
prANizatasahasrairmahAn vizeSo’dhigata: | kaizcicchrAvakabodhau cittAnyutpAditAni, kaizcit
pratyekabodhau, kaizcidanuttarAyAM samyaksaMbodhau, kaizcinmUrdhAgatAni, kaizcinmUrdhAna:, kaizci-
duSNagatAnyAsAditAni, kaizcit satyAnulomA: kSAntaya:, kaizcitsrotaApattiphalaM sAkSA-
tkRtam, kaizcit sakRdAgamiphalam, kaizcit sarvaklezaprahANAdarhattvaM sAkSAtkRtam | yadbhUyasA
buddhanimnA dharmapravaNA: saMghaprAgbhArA vyavasthApitA: ||
atha anAthapiNDado gRhapatirbhagavantamidamavocat-yadi bhagavAnanujAnIyAt, atra mahaM
praj~Apayeyam | anujAnAmi gRhapate, prajJApayitavyam | tato’nAthapiNDadena gRhapatinA maha:
prajJApita: | toyikAmaha iti saMjJA saMvRttA ||
idamavocadbhagavAn | Attamanasa: te bhikSavo bhagavato bhASitamabhyanandan ||
iti zrIdivyAvadAne indranAmabrAhmaNAvadAnaM SaSTham || 
@051
7 nagarAvalambikAvadAnam |
atha bhagavAn kozaleSu janapadeSu cArikAM caran zrAvastImanuprApta: | zrAvastyAM
viharati jetavane anAthapiNDadasyArAme | azrauSIdanAthapiNDado gRhapati:-bhagavAn koza-
leSu janapadeSu cArikAM caran zrAvastImanuprApta: | zrAvastyAM viharati jetavane anAthapiNDada-
syArAma iti | zrutvA ca punaryena bhagavAMstenopasaMkrAnta: | upasaMkramya bhagavata: pAdau zirasA
vanditvA ekAnte niSaNNa: | ekAntaniSaNNamanAthapiNDadaM gRhapatiM bhagavAn dharmyayA kathayA
saMdarzayati samAdApayati samuttejayati saMpraharSayati | anekaparyAyeNa dharmyayA kathayA saMdarzya
samAdApya samuttejya saMpraharSya tUSNIm | anAthapiNDado gRhapati: utthAyAsanAdekAMsamuttarA-
saGgaM kRtvA yena bhagavAMstenAJjaliM praNamya bhagavantamidamavocat—adhivAsayatu me bhagavAn
zvo’ntargRhe bhaktena sArdhaM bhikSusaMghena iti | adhivAsayati bhagavAnanAthapiNDadasya gRhapate-
stUSNIbhAvena | anAthapiNDado gRhapatirbhagavatastUSNIbhAvenAdhivAsanAM viditvA bhagavato
bhASitamabhinandyAnumodya bhagavata: pAdau zirasA vanditvA bhagavato’ntikAt prakrAnto yena
svanivezanaM tenopasaMkrAnta: | upasaMkramya dauvArikaM puruSamAmantrayate—na tAvadbho: puruSa
tIrthyAnAM pravezo dAtavyo yAvad buddhapramukhena bhikSusaMghena bhuktaM bhavati | tata: pazcAdahaM
tIrthyAnAM dAsyAmIti | evamAryeti dauvArika: puruSo’nAthapiNDadasya gRhapate: pratyazrauSIt |
anAthapiNDado gRhapatistAmeva rAtriM zuci praNItaM khAdanIyabhojanIyaM samudAnIya kAlyamevotthAya
AsanAni prajJapya udakamaNIn pratiSThApya bhagavato dUtena kAlamArocayati-samayo bhadanta,
sajjaM bhaktaM yasyedAnIM bhagavAn kAlaM manyata iti | atha bhagavAn pUrvAhNe nivAsya pAtracIvara-
mAdAya bhikSugaNaparivRto bhikSusaMghapuraskRto yena anAthapiNDadasya gRhapaterbhaktAbhisArasteno-
pasaMkrAnta: | upasaMkramya purastAdbhikSusaMghasya prajJapta evAsane niSaNNa: | atha anAthapiNDado
gRhapati: sukhopaniSaNNaM buddhapramukhaM bhikSusaMghaM viditvA zucinA praNItena khAdanIyabhojanI-
yena svahastaM saMtarpayati saMpravArayati | anekaparyAyeNa zucinA praNItena khAdanIyabhojanIyena
svahastaM saMtarpya saMpravArya bhagavantaM bhuktavantaM viditvA dhautahastamapanItapAtraM nIcataramAsanaM
gRhItvA bhagavata: purastAnniSaNNo dharmazravaNAya ||
athAyuSmAn mahAkAzyapo’nyatamasmAdAraNyakAcchayanAsanAt dIrghakezazmazrurlUhacIvaro 
jetavanaM gata: | sa pazyati jetavanaM zUnyam | tenopadhivArika: pRSTa:-kutra buddhapramukho bhikSu-
saMgha iti | tena samAkhyAtam—anAthapiNDadena gRhapatinopanimantrita iti | sa saMlakSayati-
gacchAmi, tatraiva piNDapAtaM paribhokSyAmi, buddhapramukhaM ca bhikSusaMghaM paryupAsiSyAmIti | so’-
nAthapiNDadasya gRhapaternivezanaM gata: | ato dauvArikena ukta:-Arya tiSTha, mA pravekSyasi |
kasyArthAya ? anAthapiNDadena gRhapatinA AjJA dattA--mA tAvat tIrthyAnAM pravezaM dAsyasi,
yAvadbuddhapramukhena bhikSusaMghena bhuktam | tata: pazcAt tIrthyAnAM dAsyAmi iti | athAyuSmAn
mahAkAzyapa: saMlakSayati—tasya me lAbhA: sulabdhA:, yanmAM zrAddhA brAhmaNagRhapataya: zramaNazAkya-
@052
putrIya iti na jAnante | gacchAmi, kRpaNajanasyAnugrahaM karomIti viditvA udyAnaM gata: | sa
saMlakSayati—adya mayA kasyAnugraha: kartavya iti | yAvadanyatamA nagarAvalambikA kuSThAbhidrutA
sarujArtA pakvagAtrA bhikSAmaTati | sa tasyA: sakAzamupasaMkrAnta: | tasyAzca bhikSAyAmAyAsa:
saMpanna: | tayA AyuSmAn mahAkAzyapo dRSTa: kAyaprAsAdikazcittaprAsAdika: zAntena IryApathena |
sA saMlakSayati—nUnaM mayA evaMvidhe dakSiNIye kArA na kRtA, yena me iyamevaMrUpA samavasthA | yadi 
Aryo mahAkAzyapo mamAntikAdanukampAmupAdAya AcAmaM pratigRhNIyAt, ahamasmai dadyAmiti |
tata AyuSmatA mahAkAzyapena tasyAzcetasA cittamAjJAya pAtramupanAmitam—yadi te bhagini
parityaktam, dIyatAmasmin pAtra iti | tatastayA cittamabhiprasAdya tasmin pAtre dattam |
makSikA ca patitA | sA tAmapanetumArabdhA | tasyAstasminnAcAme’Gguli: patitA | saMlakSayati—kiM
cApyAryeNa mama cittAnurakSayA na cchorita:, api tu na paribhokSyatIti | athAyuSmatA mahA-
kAzyapena tasyAzcetasA cittamAjJAya tasyA eva pratyakSamanyatamaM kuDyamUlaM nizritya paribhuktam |
sA saMlakSayati—kiM cApi AryeNa mama cittAnurakSayA paribhuktam, nAnenAhAreNAhArakRtyaM
kariSyati iti | athAyuSmAn mahAkAzyapastasyAzcittamAjJAya tAM nagarAvalambikAmidamavocat—
bhagini prAmodyamutpAdayasi, ahaM tvadIyenAhAreNa rAtriMdivasamatinAmayiSyAmi iti | tasyA
atIva audbilyamutpannam—mamAryeNa mahAkAzyapena piNDapAta: pratigRhIta iti | tata
AyuSmatI mahAkAzyape cittamabhiprasAdya kAlaM gatA tuSite devanikAye upapannA | sA
zakreNa devendreNa dRSTA AcAmaM pratipAdayantI cittamabhiprasAdayantI kAlaM ca kurvANA | no
tu dRSTA kutropapannA iti | sa narakAn vyavalokayitumArabdho na pazyati, tiryak ca pretaM ca
manuSyAMzcAturmahArAjikAn devAMstrAyastriMzAn yAvanna pazyati | tathA hyadhastAddevAnAM jJAnadarzanaM
pravartate no tUpariSTAt | atha zakro devAnAmindro yena bhagavAMstenopasaMkrAnta: | upasaMkramya
gAthAbhigItena praznaM papraccha—
carata: piNDapAtaM hi kAzyapasya mahAtmana: |
kutrAsau modate nArI kAzyapAcAmadAyikA ||1||
bhagavAnAha—
tuSitA nAma te devA: sarvakAmasamRddhaya: |
yatrAsau modate nArI kAzyapAcAmadAyikA ||2|| iti ||
atha zakrasya devAnAmindrasyaitadabhavat-ime ca tAvanmanuSyA: puNyApuNyAnAmapratyakSa-
darzino dAnAni dadati, puNyAni kurvanti | ahaM pratyakSadarzanena puNyAnAM svapuNyaphale
vyavasthita: kasmAt dAnAni na dadAmi, puNyAni vA na karomi ? ayamAryo mahAkAzyapo
dInAnAthakRpaNavanIpakAnukampI | yannvahamenaM piNDakena pratipAdayeyam | iti viditvA
kRpaNavIthyAM gRhaM nirmitavAn | avacIravicIrakaM kAkAbhilInakaM nAtiparamarUpaM kuvindaM
cAtmAnamabhinimArya udUDhaziraska: saNazATikAnivAsita: sphaTitapANipAdo vastraM vAyitu-
@053
mArabdha: | zacI api devakanyA kuvindanaryA vezadhAriNI tasarikAM kartumArabdhA | pArzve
cAsyA divyA sudhA sajjIkRtA tiSThati | athAyuSmAn mahAkAzyapa: kRpaNAnAthavanIpaka-
janAnukampako’nupUrveNa tadgRhamanuprApta: | du:khitako’yamiti kRtvA dvAre sthitena pAtraM
prasAritam | zakreNa devAnAmindreNa divyayA sudhayA pUritam | athAyuSmato mahAkAzyapasyai-
tadabhavat—
divyaM cAsya sudhAbhaktamayaM ca gRhavistara: |
suviruddhamiti kRtvA jAto me hRdi saMzaya: ||3|| iti ||
dharmatA hyeSA--asamanvAhRtya arhatAM jJAnadarzanaM na pravartate | sa samanvAhartuM pravRtta: |
yAvat pazyati zakraM devendram | sa kathayati—kauzika, kiM du:khitajanasyAntarAyaM karoSi,
yasya te bhagavatA dIrgharAtrAnugato vicikitsAkathaMkathAzalya: samUla ArUDho yathApi tattathA-
gatenArhatA samyaksaMbuddhena | Arya mahAkAzyapa kiM du:khitajanasyAntarAyaM karomi ? ime
tAvat manuSyA: puNyAnAmapratyakSadarzino dAnAni dadati puNyAni kurvanti | ahaM pratyakSadarzI
eva puNyAnAM kathaM dAnAni na dadAmi ? nanu coktaM bhagavatA--
karaNIyAni puNyAni du:khA hyakRtapuNyatA |
kRtapuNyAni modante asmiMlloke paratra ca ||4||
tata:prabhRti AyuSmAn mahAkAzyapa: samanvAhRtya kulAni piNDapAtaM praveSTumArabdha: |
atha zakro devendra AkAzasthazcAyuSmato mahAkAzyapasya piNDapAtaM carato divyayA sudhayA
pAtraM pUrayati | AyuSmAnapi mahAkAzyapa: pAtramadhomukhaM karoti | annapAnaM choryate | etat
prakaraNaM bhikSavo bhagavata Arocayanti | bhagavAnAha—tasmAdanujAnAmi piNDopadhAnaM dhAra-
yitavyamiti ||
sAmantakena zabdo visRta:-amukayA nagarAvalambikayA Aryo mahAkAzyapa AcA-
mena pratipAdita:, sA ca tuSite devanikAye upapannA iti | rAjJA prasenajitA kauzalena
zrutam-amukayA nagarAvalambikayA Aryo mahAkAzyapa AcAmena pratipAdita: | sA tuSite
deve upapannA iti | zrutvA ca punaryena bhagavAMstenopasaMkrAnta: | upasaMkramya bhagavata: pAdau
zirasA vanditvA ekAnte niSaNNa: | ekAntaniSaNNaM rAjAnaM prasenajitaM kauzalaM bhagavAn
dharmyayA kathayA saMdarzayati samAdApayati samuttejayati saMpraharSayati, anekaparyAyeNa dharmyayA
kathayA saMdarzya samAdApya samuttejya saMpraharSya tUSNIm | atha rAjA prasenajit kauzalaM
utthAyAsanAdekAMsamuttarAsaGgaM kRtvA yena bhagavAMstenAJjaliM praNamya bhagavantamidamavocat—
adhivAsayatu me bhagavAnAryamahAkAzyapamuddizya bhaktaM saptAhena iti | adhivAsayati bhagavAn
rAjJa: prasenajita: kauzalasya tUSNIbhAvena | atha rAjA prasenajit kauzalo bhagavatastUSNI-
bhAvenAdhivAsanAM viditvA bhagavato’ntikAt prakrAnta: | atha rAjA prasenajit kauzala-
stAmeva rAtriM zuci praNItaM khAdanIyaM bhojanIyaM samudAnIya kAlyamevotthAya AsanAni
@054
prajJApya udakamaNIn pratiSThApya bhagavato dUtena kAlamArocayati-samayo bhadanta, sajjaM bhaktaM
yasyedAnIM bhagavAn kAlaM manyata iti | atha bhagavAn pUrvAhNe nivAsya pAtracIvaramAdAya
bhikSugaNaparivRto bhikSusaMghapuraskRto yena rAjJa: prasenajita: kauzalasya bhaktAbhisArastenopa-
saMkrAnta: | upasaMkramya purastAdbhikSusaMghasya prajJapta evAsane niSaNNa: | atha rAjA prasenajit
kauzala: sukhopaniSaNNaM buddhapramukhaM bhikSusaMghaM viditvA zucinA praNItena khAdanIyabhojanIyena 
svahastaM saMtarpayati saMpravArayati | anyatamazca kroDamallako vRddhAnte cittamabhiprasAdayaMstiSThati-
ayaM rAjA pratyakSadarzI eva puNyAnAM sve puNyaphale pratiSThApito’tRpta eva puNyairdAnAni
dadAti, puNyAni karoti | atha rAjA prasenajit kauzalo’nekaparyAyeNa buddhapramukhaM bhikSu-
saMghaM zucinA praNItena khAdanIyena bhojanIyena svahastaM saMtarpya saMpravArya bhagavantaM bhuktavantaM
viditvA dhautahastamapanItapAtraM nIcataramAsanaM gRhItvA bhagavata: purastAt niSaNNo dharmazrava-
NAya | tato bhagavatA abhihita:-mahArAja, kasya nAmnA dakSiNAmAdizAmi ? kiM tava, Aho-
svidyena tavAntikAt prabhUtataraM puNyaM prasUtamiti ? rAjA saMlakSayati—mama bhagavAn piNDapAtaM
paribhuGkte | ko’nyo mamAntikAt prabhUtataraM puNyaM prasaviSyatIti viditvA kathayati—bhagavan
yena mamAntikAt prabhUtataraM puNyaM prasUtaM tasya bhagavAn nAmnA dakSiNAmAdizatu iti | tato
bhagavatA kroDamallakasya nAmnA dakSiNA AdiSTA | evaM yAvat SaDdivasAn | tato’nyadivase
rAjA kare kapolaM dattvA cintAparo vyavasthita:-mama bhagavAn piNDapAtaM paribhuGkte, kroDamalla-
kasya nAmnA dakSiNAmAdizati iti | so’mAtyairdRSTa: | te kathayanti—kimarthaM kare kapolaM
dattvA cintAparo vyavasthita iti ? rAjA kathayati—bhavanta:, kathaM na cintAparastiSThAmi,
yatredAnIM sa bhagavAn mama piNDapAtaM paribhuGkte, kroDamallakasya nAmnA dakSiNAmAdizatIti ?
tatraiko vRddho’mAtya: kathayati—alpotsuko bhavatu | vayaM tathA kariSyAmo yathA zvo bhagavAn
devasyaiva nAmnA dakSiNAmAdizatIti | tai: pauruSeyANAmAjJA dattA yata: zvo bhavadbhi: praNIta
AhAra: sajjIkartavya: prabhUtazcaiva samudAnayitavyo yathopArdhaM bhikSUNAM pAtre patati upArdhaM
bhUmau iti | amAtyairaparasmin divase prabhUta AhAra: sajjIkRta: praNItazca | tata: sukhopa-
niSaNNaM buddhapramukhaM bhikSusaMghaM pariveSitumArabdhA: | upArdhaM bhikSUNAM pAtre patati, upArdhaM
bhUmau | tata: kroDamallakA: pradhAvitA:-bhUmau nipatitaM gRhNIma iti | te pariveSakairnivAritA: |
tata: kroDamallaka: kathayati-yadyasya rAjJa: prabhUtamannam, svApateyamasti, santyanye’pi asma-
dvidhA du:khitakA AkAGkSante | kimarthaM na dIyate ? kimanenAparibhogaM choritena iti | tasya
kroDamallakasya cittavikSepo jAta:-na zakyaM tena tathA cittaM prasAdayituM yathA pUrvam | tato
rAjA buddhapramukhaM bhikSusaMghaM bhojayitvA na mama nAmnA dakSiNAmAdizatIti viditvA dakSiNA-
mazrutvaiva praviSTa: | tato bhagavatA rAjJa: prasenajita: kauzalasya nAmnA dakSiNA AdiSTA-
hastyazvarathapattiyAyino bhuJjAnasya puraM sanairgamam |
pazyasi (?) phalaM hi rUkSikAyA alavaNikAyA: kulmASapiNDikAyA: ||5||
@055
athAyuSmAnAnando bhagavantamidamavocat—bahuzo bhadanta bhagavatA rAjJa:
prasenajita: kauzalasya nivezane bhuktvA nAmnA dakSiNAmAdiSTA | nAbhijAnAmi kadAcidevaM-
rUpAM dakSiNAmAdiSTapUrvAm | bhagavAnAha—icchasi tvamAnanda rAjJa: prasenajita: kauzalasyA-
lavaNikAM kulmASapiNDikAmArabhya karmaplotiM zrotum ? etasya bhagavan kAla:, etasya sugata
samaya: | ayaM bhagavAn rAjJa: prasenajita: kauzalasyAlavaNikAM kulmASapiNDikAmArabhya karma-
plotiM varNayet, bhagavata: zrutvA bhikSavo dhArayiSyanti iti | tatra bhagavAn bhikSUnAmantrayate sma-
bhUtapUrvaM bhikSavo’nyatamasmin karpaTake gRhapati: prativasati | tena sadRzAt kulAt
kalatramAnItam | sa tayA sArdhaM krIDati ramate paricArayati | tasya krIDato ramamANasya
paricArayata: putro jAta: | sa unnIto vardhita: paTu: saMvRtta: | yAvadasau gRhapati: patnImA-
mantrayate—bhadre, jAto’smAkamRNahArako dhanahArakazca | gacchAmi paNyamAdAya dezAntaramiti |
sA kathayati—Aryaputra, etat kuruSva iti | sa paNyamAdAya dezAntaraM gata: | tatraivAnayena
vyasanamApanna: | alpaparicchado’sau gRhapati: | tasya gRhapaterdhanajAtaM parikSINam | so’sya
putro du:khito jAta: | tasya gRhapatervayasyaka: | tena tasya dArakasya mAtA abhihitA-
ayaM tava putra: kSetraM rakSatu, ahamasya sukhaM bhaktena yogodvahanaM kariSyAmi | evaM bhavatu |
sa tasya kSetraM rakSitumArabdha: | sa tasya sukhaM bhaktakena yogodvahanaM kartumArabdha: | yAvadapareNa
samayena parvaNI pratyupasthitA | tasya dArakasya mAtA saMlakSayati—adya gRhapatipatnI suhR-
tsaMbandhibAndhavA: saha zramaNabrAhmaNabhojanena vyagrA bhaviSyati | bhaviSyati | gacchAmi sAnukAlaM tasya
dArakasya bhaktaM nayAmi iti | sA sAnukAlaM gatvA gRhapatipatnyA etamarthaM nivedayati | sA
ruSitA kathayati—na tAvacchramaNabrAhmaNebhyo dadAmi jJAtInAM vA, tAvat preSyamanuSyAya
dadAmi ? adya tAvat tiSThatu, zvo dviguNaM dAsyAmIti | tatastasya dArakasya mAtA saMlakSayati—mA
me putro bubhukSitaka: sthAsyatIti | tayA Atmano’rthe’lavaNikA kulmASapiNDikA saMpAditA |
sA tAmAdAya gatA | tena dArakeNa dUrata eva dRSTA | sa kathayati—amba, asti kiMcinmRSTaM
mRSTam ? sA kathayati—putra, yadeva prAtidaivasikaM tadapyadya nAsti | mayA Atmano’rthe’lava-
NikA kulmASapiNDikA sAdhitA | tAmahaM gRhItvA AgatA | etAM paribhuGkSveti |
sa kathayati—sthApayitvA gacchasveti | sA sthApayitvA prakrAntA ||
asati buddhAnAmutpAde pratyekabuddhA loka utpadyante hInadInAnukampakA: prAntazaya-
nAsanabhaktA ekadakSiNIyA lokasya | yAvadanyatama: pratyekabuddhastatpradezamanuprApta: | sa tena dRSTa:
kAyaprAsAdikazcitraprAsAdikazca zAnteryApathavartI | sa saMlakSayati—nUnaM mayA evaMvidhe sadbhUte
dakSiNIye kArA na kRtA, yena me IdRzI samavasthA | yadyayaM mamAntikAdalavaNikAM kulmASa-
piNDikAM pratigRhNIyAt, ahamasmai dadyAmiti | tato’sau pratyekabuddhastasya daridrapuruSasya cetasA
cittamAjJAya pAtraM prasAritavAn—bhadramukha, sacette parityaktam, dIyatAmasmin pAtra iti |
tatastena tIvreNa prasAdena sA alavaNikA kulmASapiNDikA tasmai pratyekabuddhAya pratipAditA ||
@056
kiM manyadhve bhikSavo yo’sau daridrapuruSa:, eSa evAsau rAjA prasenajit kauzalastena
kAlena tena samayena | yadanena pratyekabuddhAyAlavaNikA kulmASapiNDikA pratipAditA, tena
karmaNA SaTkRtvo deveSu trAyastriMzeSu rAjyaizvaryAdhipatyaM kAritavAn, SaTkRtvo’syAmeva zrAvastyAM
rAjA kSatriyo mUrdhnAbhiSikta:, tenaiva ca karmaNA avazeSeNa etarhi rAjA kSatriyo mUrdhnAbhiSikta:
saMvRtta: | so’sya piNDako vipakva: | tamahaM saMdhAya kathayAmi-
hastyazvarathapattiyAyino bhuJjAnasya puraM sanairgamanam |
pazyasi phalaM hi rUkSikAyA alavaNikAyA kulmASapiNDakAyA: || iti |
sAmantakena zabdo visRta:--bhagavatA rAjJa: prasenajito’lavaNikAM kulmASapiNDikA-
mArabhya karmaplotirvyAkRtA iti | rAjJApi prasenajitA zrutam | sa yena bhagavAMstenopasaMkrAnta: |
upasaMkramya bhagavata: pAdau zirasA vanditvA ekAnte niSaNNa: | ekAntaniSaNNaM rAjAnaM
prasenajitaM kauzalaM bhagavAn dharmyayA kathayA saMdarzayati samAdApayati samuttejayati saMpraharSa-
yati | anekaparyAyeNa dharmyayA kathayA saMdarzya samAdApya samuttejya saMpraharSya tUSNIm | atha
rAjA prasenajit kauzala utthAyAsanAdekAMsamuttarAsaGgaM kRtvA bhagavantamidamavocat-adhi-
vAsayatu me bhagavAn traimAsIM cIvarapiNDapAtazayanAsanaglAnapratyayabhaiSajyapariSkArai: sArdhaM
saMgheneti | adhivAsayati bhagavAn rAjJa: prasenajita: kauzalasya tUSNIbhAvena | tato rAjJA
prasenajitA kauzalena buddhapramukhAya bhikSusaMghAya traimAsyaM zatarasaM bhojanaM dattam | ekaikazca
bhikSu: zatasahasreNa vastreNAcchAdita: | tailasya ca kumbhakoTiM samudAnIya dIpamAlA abhyu-
dyato dAtum | tatra bhakte pUjAyAM ca mahAn kolAhalo jAta: | yAvadanyatamA nagarAvalambikA
atIva du:khitA | tayA kroDamallakena bhikSAmaTantyA uccazabda: zruta: | zrutvA ca puna: pRcchati-
bhavanta:, kimeSa uccazabdo mahAzabda iti | aparai: samAkhyAtam—rAjJA prasenajitA kauzalena
buddhapramukho bhikSusaMghastraimAsyaM bhojita:, ekaikazca bhikSu: zatasahasreNa vastreNa AcchAdita:,
tailasya kumbhakoTiM ca samudAnIya dIpamAlA abhyudyato dAtumiti | tatastasyA nagarAvalambi-
kAyA etadabhavat—ayaM tAvadrAjA prasenajit kauzala: puNyairatRpto’dyApi dAnAni dadAti,
puNyAni karoti | yannvahamapi kutazcit samudAnIya bhagavata: pradIpaM dadyAmiti | tayA
khaNDamallake tailasya stokaM yAcayitvA pradIpaM prajvAlya bhagavatazcaGkrame datta: | pAdayornipatya
praNidhAnaM kRtam—anenAhaM kuzalamUlena yathAyaM bhagavAn zAkyamunirvarSazatAyuSi prajAyAM
zAkyamunirnAma zAstA loka utpanna:, evamahamapi varSazatAyuSi prajAyAM zAkyamunireva
zAstA bhaveyam | yathA cAsya zAriputramaudgalyAyanAgrayugaM bhadrayugamAnando bhikSurupasthAyaka:,
zuddhodana: pitA, mAtA mahAmAyA, rAhulabhadra: kumAra: putra: | yathAyaM bhagavAn dhAtuvibhAgaM
kRtvA parinirvAsyati, evamahamapi dhAtuvibhAgaM kRtvA parinirvApayeyamiti | yAvat sarve te dIpA
nairvANA: | sa tayA prajvalita: pradIpa: prajvalatyeva | dharmatA khalu buddhAnAM bhagavatAm—na
tAvadupasthAyakA: pratisaMlIyante na yAvadbuddhA bhagavanta: pratisaMlInA iti | athAyuSmAnAnanda:
saMlakSayati—asthAnamanavakAzo yadbuddhA bhagavanta Aloke zayyAM kalpayanti | yannvahaM dIpaM
@057
nirvApayeyamiti | sa hastena nirvApayitumArabdho na zaknoti | tatazcIvarakarNikena, tato
vyajanena, tathApi na zaknoti nirvApayitum | tatra bhagavAnAyuSmantamAnandamAmantrayate—kimeta-
dAnandeti | sa kathayati—bhagavan, mama buddhirutpannA-asthAnamanavakAzo yadbuddhA bhagavanta
Aloke zayyAM kalpayanti | yannvahaM dIpaM nirvApayeyamiti | so’haM hastena nirvApayitumArabdho
na zaknomi, tatazcIvarakarNikena, tato vyajanena, tathApi na zaknomIti | bhagavAnAha—kheda-
mAnanda Apatsyase | yadi vairambhakA api vAyavo vAyeyu:, te’pi na zaknuyurnirvApayituM prAgeva
hastagatazcIvarakarNiko vyajanaM vA | tathA hi—aya pradIpastayA dArikayA mahatA cittAbhi-
saMskAreNa prajvalita: | api tu Ananda bhaviSyatyasau dArikA varSazatAyuSi prajAyAM zAkya-
munirnAma tathAgato’rhan samyaksaMbuddha: | zAriputramaudgalyAyanau tasyAgrayugaM bhadrayugam, Anando
bhikSurupAsaka:, zuddhodana: pitA, mahAmAyA mAtA, kapilavastu nagaram, rAhulabhadra: kumAra:
putra: | sApi dhAtuvibhAgaM kRtvA parinirvAsyatIti ||  
idamavocadbhagavAn | Attamanasaste ca bhikSavo bhagavato bhASitamabhyanandan ||
iti zrIdivyAvadAne nagarAvalambikAvadAnaM saptamam ||
@058
8 supriyAvadAnam |
buddho bhagavAn zrAvastyAM viharati jetavane anAthapiNDadasyArAme satkRto gurukRto
mAnita: pUjito rAjabhI rAjamAtrairdhanibhi: paurairbrAhmaNairgRhapatibhi: zreSThibhi: sArthavAhairdevai-
rnAgairyakSairasurairgaruDai: kinnarairmahoragairiti devanAgayakSAsuragaruDakinnaramahoragAbhyarcito buddho
bhagavAn lAbhI cIvarapiNDapAtazayanAsanaglAnapratyayabhaiSajyapariSkArANAM sazrAvakasaMgha: | tatra
khalu varSAvAsaM bhagavAnupagato jetavane anAthapiNDadasyArAme | atha tadaiva pravAraNAyAM
pratyupasthitAyAM saMbahulA: zrAvastInivAsino vaNijo yena bhagavAMstenopasaMkrAntA: | upasaMkramya 
bhagavata: pAdau zirasA vanditvA ekAnte niSaNNA: | ekAntaniSaNNAn saMbahulAn
zrAvastInivAsino vaNijo bhagavAn dharmyayA kathayA saMdarzayati samAdApayati samuttejayati
saMpraharSayati | anekaparyAyeNa dharmyayA kathayA saMdarzya samAdApya samuttejya saMpraharSya tUSNIm |
atha saMbahulA: zrAvastInivAsino vaNijo bhagavato bhASitamabhinandyAnumodya bhagavata: pAdau
zirasA vanditvA bhagavato’ntikAt prakrAntA:, yenAyuSmAnAnandastenopasaMkrAntA: | upa-
saMkramyAyuSmata Anandasya pAdau zirasA vanditvA ekAnte niSaNNA: | saMbahulAn zrAvastI-
nivAsino vaNija AyuSmAnAnando dharmyayA kathayA saMdarzayati samAdApayati samuttejayati
saMpraharSayati | anekaparyAyeNa dharmyayA kathayA saMdarzya samAdApya samuttejya saMpraharSya tUSNIm |
atha te vaNija utthAyAsanebhya: ekAMsamuttarAsaGgaM kRtvA yenAyuSmAnAnandastenAJjaliM praNamya
AyuSmantamAnandamidamavocan-kiMcitte AryAnanda zrutaM varSoSito bhagavAn katameSu janapadeSu
cArikAM cariSyatIti, yadvayaM tadyAtrikaM bhANDaM samudAnImahe ? dharmatA caiSA SaNmahAnagara-
nivAsino vaNijo yasyAM dizi buddhA bhagavanto gantukAmA bhavanti, tadyAtrikabhANDaM
samudAnayanti | sa kathayati—buddhaM bhagavantaM kiM na pRcchatha ? durAsadA hi buddhA bhagavanto
duSprasahA: | na zaknumo vayaM bhagavantaM praSTum | mamApi bhavanto durAsadA hi buddhA bhagavanto
duSprasahA: | ahamapi na zaknomi bhagavantaM praSTum | yadi bhadantAnandasyApi durAsadA buddhA
bhagavanto duSprasahA:, kathaM bhadantAnando jAnIte’mukAM dizaM bhagavAn gamiSyatIti ? nimittena
vA bhavanta: parikathayA vA | kathaM nimittena ? yAM dizaM bhagavAn gantukAmastato’bhimukho
niSIdati, evaM nimittena | kathaM parikathayA ? teSAM janapadAnAM varNaM bhASate, evaM parikathayA |
kutomukho bhadantAnanda bhagavAn niSIdati, katameSAM ca janapadAnAM varNaM bhASate ? magadhAbhi- 
mukho bhavanto bhagavAn niSIdati, mAgadhakAnAM janapadAnAM varNaM bhASate | api tu bhavanto’STA-
dazAnuzaMsA buddhacArikAyAm | katame’STAdaza ? nAgnibhayaM nodakabhayaM na siMhabhayaM na vyAghrabhayaM
na dvIpitarakSuparacakrabhayaM na caurabhayaM na gulmatarapaNyAtiyAtrAbhayaM na manuSyAmanuSyabhayam |
kAlena ca kAlaM divyAni rUpANi dRzyante, divyA: zabdA: zrUyante, udArAzcAvabhAsA:
prajJAyante, AtmavyAkaraNAni ca zrUyante, dharmasaMbhoga AmiSasaMbhogo’lpAbAdhA ca
buddhacandrikA ||
@059
atha saMbahulA: zrAvastInivAsino vaNija: AyuSmata: Anandasya bhASitamabhi-
nandyAnumodya AyuSmata Anandasya pAdau zirasA vanditvA utthAyAsanAt prakrAntA: | dharmatA
khalu buddhA bhagavanto jIvanto dhriyanto yApayanto mahAkaruNayA saMcodyamAnA: parAnugrahapravRttA:
kAlena kAlamaraNyacArikAM caranti, nadIcArikAM parvatacArikAM zmazAnacArikAM janapada-
cArikAM caranti | asmiMstvarthe buddho bhagavAn magadheSu janapadacArikAM cartukAmastadeva pravAraNAM
pravArayitvA AyuSmantamAnandamAmantrayate sma-gaccha Ananda, bhikSUNAmArocaya—ita: saptame divase
tathAgato magadheSu janapadeSu cArikAM cariSyati | yo yuSmAkamutsahate tathAgatena sArdhaM janapada-
cArikAM cartum, sa cIvarakarma karotu | evaM bhadantetyAyuSmAnAnando bhagavata: pratizrutya bhikSUNA-
mArocayati—bhagavAnAyuSyanta ita: saptame divase magadheSu janapadeSu cArikAM cariSyati | yo
yuSmAkamutsahate bhagavatA sArdhaM magadheSu janapadeSu cArikAM cartum, sa cIvarakarma karotu |
atha bhagavAn bhikSugaNaparivRto bhikSusaMghapuraskRta: saMbahulaizca zrAvastInivAsibhirvaNigbrAhmaNa-
gRhapatibhi: sArdhaM magadheSu janapadeSu cArikAM prakrAnta: ||
atha saMbahulAzca zrAvastInivAsino vaNijo yena bhagavAMstenopasaMkrAntA: | upasaMkramya
bhagavata: pAdau zirasA vanditvA bhagavantamidamavocan—adhivAsayatvasmAkaM bhagavAn yAvacca
zrAvastI yAvacca rAjagRham, atrAntarA cIvarapiNDapAtazayanAsanaglAnapratyayabhaiSajyapariSkArai:
sArdhaM bhikSusaMghena | adhivAsayati bhagavAn saMbahulAnAM zrAvastInivAsinAM vaNijAM
tUSNIbhAvena | atha saMbahulA: zrAvastInivAsino vaNijo bhagavatastUSNIbhAvenAdhivAsanAM
viditvA bhagavato’ntikAt prakrAntA: ||
atha saMprasthite buddhe bhagavati antarA ca zrAvastImantarA ca rAjagRham, atrAntarA-
nmahATavyAM caurasahasraM prativasati | adrAkSIttaccaurasahasraM bhagavantaM sArthaparivRtaM bhikSusaMghapura-
skRtam | dRSTvA ca puna: parasparaM kathayanti—gacchatu bhagavAn sazrAvakasaMgha: | zeSaM sArthaM muSi-
SyAma: | ityanuvicintya sarve javena prasRtA yena sArtha: | bhagavatA abhihita:-kimetadbhavanta:
samArabdham ? caurA: kathayanti—vayaM smo bhadanta caurA aTavIcarA: | nAsmAkaM kRSirna vANijyA
na gaurakSyam | anenopakrameNa jIvikAM kalpayAma: | gacchatu bhagavAn sazrAvakasaMgha: | zeSaM
sArthaM muSiSyAma: | bhagavAnAha—mamaiSa sArtha: saMnizrita: | api tu sakalasya sArthasya parigaNayya
suvarNaM gRhNIdhvam | tathA bhavatviti caurasahasreNa pratijJAtam | asmin sArthe ye upAsakA
vaNijastai: kRtsnasya sArthasya mUlyaM gaNayya caurANAM niveditam—iyanti zatAni sahasrANi
ceti | tatasteSAM caurANAM sArthaniSkrayArthaM bhagavatA nidhAnaM darzitam | tatastena caurasahasreNa
sArthamUlyapramANaM suvarNaM gRhItam, avaziSTaM tatraivAntarhitam | evaM bhagavatA sArthazcauMrasahasrAt
pratimokSita: ||
anupUrveNa bhagavAn rAjagRhamanuprApta: | punarapi bhagavAn sArthaparivRto bhikSusaMgha-
puraskRto rAjagRhAt zrAvastIM saMprasthita: | tathaiva caurasahasrasakAzAt sArtho niSkrIta: |
@060
evaM dvitricatuSpaJcaSaDvArAMzca caurasahasrasakAzAdAgamanagamanena sArtha: paritrAto mUlyaM 
cAnupradattam | saptamaM tu vAraM bhagavAn sArtharahito bhikSusaMghapuraskRta: zrAvastyA rAjagRhaM saMpra-
sthita: | adrAkSIccaurasahasraM buddhaM bhagavantaM sArthavirahitaM bhikSusaMghaparivRtam | dRSTvA ca puna:
parasparaM saMlapanti—bhagavAn gacchatu, bhikSusaMghaM muSiSyAma: | tatkasya heto: ? eSo hi
bhagavAn suvarNaprada: | ityuktvA sarvajavena pradhAvitA bhikSUn muSitumArabdhA: | bhagavatA
cAbhihitA:-vatsA:, mama ete zrAvakA: | caurA: kathayanti—jAnAsyeva bhagavAn—vayaM caurA
aTavIcarA: | nAsmAkaM kRSirna vANijyA na gaurakSyam | anena vayaM jIvikAM kalpayAma: |
tato bhagavatA caurANAM mahAnidhAnaM darzitam, evaM coktA:-vatsA:, yAvadAptaM dhanaM gRhNItheti |
tatastena caurasahasreNa tasmAnmahAnidhAnAdyAvadAptaM suvarNamAdattam, avaziSTaM tatraivAnta-
rhitam | atha bhagavAMstaccaurasahasraM yAvadAptaM dhanena saMtarpayitvA tato’nupUrveNa rAjagRhamanuprApta: |
tatasteSAM caurANAM buddhirutpannA-yA kAcidasmAkaM zrIsaubhAgyasaMpat, sarvAsau buddhaM bhagavanta-
mAgamya | yannu vayaM bhagavantaM sazrAvakasaMghamasmin pradeze bhojayema iti | atrAntare nAsti
kiMcidbuddhAnAM bhagavatAM mahAkAruNikAnAmekArakSANAmekavIrANAmadvayavAdinAM zamathavipazyanA-
vihAriNAM trividhadamathavastukuzalAnAM caturRddhipAdacaraNatalasupratiSThitAnAM caturoghottIrNAnAM
caturSu saMgrahavastuSu dIrgharAtrakRtaparicayAnAM dazabalabalinAM caturvaizAradyavizAradAnAmudArArSabha-
samyaksiMhanAdanAdinAM paJcAGgaviprahINAnAM paJcaskandhavimocakAnAM paJcagatisamatikrAntAnAM
SaDAyatanabhedakAnAM saMghAtavihAriNAM SaTpAramitAparipUrNayazasAM saptabodhyaGgakusumADhyAnAM
saptasamAdhipariSkAradAyakAnAmAryASTAGgamArgadezikAnAmAryamArgapudgalanAyakAnAM navAnupUrvasamA-
pattikuzalAnAM navasaMyojanavisaMyojanakAnAM dazadikparipUrNayazasAM dazazatavazavartiprati-
viziSTAnAM trIrAtrestrirdivasasya SaTkRtvo rAtriMdivasena buddhacakSuSA lokaM vyavalokayanti—
kasyAnavaropitAni kuzalamUlAnyavaropayAmi, kasyAvaroSitAni vivardhayAmi, ka: kRcchraprApta:,
ka: saMkaTaprApta:, ka: saMbAdhaprApta:, ka: kRcchrasaMkaTasaMbAdhaprApta:, kaM kRcchrasaMkaTasaMbAdhAt
parimocayAmi, ko’pAyanimna:, ko’pAyapravaNa:, ko’pAyaprAgbhAra:, kamahamapAyAd vyutthApya
svarge mokSaphale ca pratiSThApayAmi, kasya kAmapaGkanimagnasya hastoddhAramanuprayacchAmi, kasya
buddhotpAdavibhUSitaM lokaM saphalIkaromi, kamAryadhanavirahitamAryadhanaizvaryAdhipatye pratiSThApayeyam, 
ko hIyate ko vardhate |
apyevAtikramedvelAM sAgaro makarAlaya: |
na tu vaineyavatsAnAM buddho velAmatikramet ||1||
yathA hi mAtA priyamekaputrakaM
hyavekSate rakSati cAsya jIvitam |
tathaiva vaineyajanaM tathAgato
hyavekSate rakSati cAsya saMtatim ||2||
@061
sarvajJasaMtAnanivAsinI hi
kAruNyadhenurmRgayatyakhinnA |
vaineyavatsAn bhavadu:khanaSTAn 
vatsAn praNaSTAniva vatsalA gau: ||3||
tato bhagavAMsteSAM caurANAM vaineyakAlamapekSya rAjagRhAdanupUrveNa bhikSugaNaparivRto
bhikSugaNapuraskRto dAnto dAntaparivAra: zAnta: zAntaparivArazcandanazcandanaparivAro mukto
muktaparivAra Azvasta AzvastaparivAra: pUrvavat yAvanmahAkaruNayA samanvAgata: tAM sAlATavImanu-
prApta: | adrAkSIttaccaurasahasraM buddhaM bhagavantaM sazrAvakasaMghaM dUrAdevAgacchantam | dRSTvA ca
punazcittAnyabhiprasAdya yena bhagavAMstenopasaMkrAnta: | upasaMkramya bhagavata: pAdayornipatya bhaga-
vantamidamavocan—adhivAsayatu asmAkaM bhagavAn zvo’ntargRhe bhaktena sArdhaM bhikSusaMghena |
adhivAsayati bhagavAMstasya caurasahasrasya tUSNIbhAvena | atha caurasahasraM bhagavatastUSNIbhAve-
nAdhivAsanAM viditvA bhagavato’ntikAn prakrAntam ||
atha taccaurasahasraM tAMmeva rAtriM zuci praNItaM khAdanIyabhojanIyaM samudAnIya kAlya-
mevotthAya AsanAni prajJapya udakamaNIn pratiSThApya, bhagavato dUtena kAlamArocayati—samayo
bhadanta, sajjaM bhaktaM yasyedAnIM bhagavAn kAlaM manyase | atha bhagavAn pUrvAhNe nivAsya
pAtracIvaramAdAya bhikSugaNaparivRto bhikSusaMghapuraskRto yena tasya caurasahasrasya bhaktAbhi—
sArastenopasaMkrAnta: | atha taccaurasahasraM buddhapramukhasya bhikSusaMghasya candanodakena pAdau
prakSAlayAmAsa | atha bhagavAn prakSAlitapANipAda: purastAdbhikSusaMghasya prajJapta evAsane
niSaNNa: | niSaNNaM buddhapramukhaM bhikSusaMghaM viditvA zucinA praNItena khAdanIyabhojanIyena
svahastaM saMtarpya saMpravArya bhagavantaM bhuktavantaM viditvA dhautahastamamanItapAtraM nIcatarANyAsanAni
gRhItvA bhagavata: purastAnniSaNNA dharmazravaNAya | atha bhagavatA teSAmAzayAnuzayaM viditvA
dhAtuM prakRtiM ca jJAtvA tAdRzI dharmadezanA kRtA, yAM zrutvA tena caurasahasreNa tasminnevAsane
niSaNNena viMzatizikharasamudgataM satkAyadRSTizailaM jJAnavajreNa bhittvA srotApattiphalaM sAkSAtkRtam |
dRSTasatyAzca kathayanti—idamasmAkaM bhadanta na mAtrA kRtaM na pitrA kRtaM na rAjJA na devatAbhirna
pUrvapretairna zramaNabrAhmaNairneSTairna svajanabandhuvargeNa yadasmAbhirbhagavantaM kalyANamitramAgamya | uddhRto
narakatiryakpretebhya: pAda:, pratiSThApitA devamanuSyeSu, paryantIkRta: saMsAra:, ucchoSitA
rudhirAzrusamudrA:, uttIrNA azrusAgarA:, laGghitA asthiparvatA: | labhema vayaM bhadanta svAkhyAte
dharmavinaye pravrajyAmupasaMpadaM bhikSubhAvam | carema vayaM bhagavato’ntike brahmacaryam | tato bhagavatA
brAhmeNa svareNAbhihitA:-eta vatsA:, carata brahmacaryam | vAcAvasAne bhagavato muNDA: saMvRttA-
straidhAtukavItarAgA: samaloSTakAJcanA AkAzapANitalasamacittA vAsIcandanakalpA vidyA-
vidAritANDakozA vidyAbhijJApratisaMvitprAptA bhavalAbhalobhasatkAraparAGmukhA: | sendropendrANAM
devAnAM pUjyA mAnyA abhivAdyAzca saMvRttA: ||
@062
bhikSava: saMzayajAtA: sarvasaMzayacchettAraM buddhaM bhagavantaM papracchu: pazya bhadanta bhagavatA
idaM caurasahasraM saptavAraM dhanena saMtarpayitvA atyantaniSThe’nuttare yogakSeme nirvANe pratiSThApitam |
bhagavAnAha—na bhikSava etarhi, yathA atIte’pyadhvani mayA asyaiva caurasahasrasya sakAzAdaneka-
bhANDasahasra: sArtho niSkrIta:, na ca zakitA: saMtarpayitum | tato mayA anekairduSkarazata-
sahasrairdevamanuSyaduSprApyAM zakrabrahmAdyairapi duradhigamAM badaradvIpayAtrAM varSazatena sAdhayitvA
etadeva caurasahasramArabhya kRtsno jAmbudvIpa: suvarNarajatavaiDUryasphaTikAdyai ratnavizeSairmanorathe-
psitaizcopakaraNavizeSai: saMtarpayitvA dazabhi: kuzalai: karmapathai: pratiSThApita: | tacchruNuta—
bhUtapUrvaM bhikSavo’tIte’dhvani asminneva jambudvIpe vArANasyAM nagaryAM brahmadatto nAma
rAjA rAjyaM kArayati sma RddhaM ca kSemaM ca subhikSaM ca AkIrNabahujanamanuSyaM ca prazAnta-
kalikalahaDimbaDamarataskaradurbhikSarogApagatam | priyamivaikaputrakamiva rAjyaM kArayati | tena
khalu samayena vArANasyAM priyaseno nAma sArthavAha: prativasati ADhyo mahAdhano mahAbhogo
vaizravaNadhanapratispardhI | tena sadRzAt kulAt kalatramAnItam | sa tayA sArdhaM krIDate ramate
paricArayati | atha anyatama udArapuNyamahezAkhya: sattvo’nyatamasmAt praNItAddevanikAyA-
ccyutvA tasyA: prajApatyA: kukSimavakrAnta: | paJcAveNIyA dharmA ihaikatye paNDitajAtIye mAtR-
grAme | katame paJca ? raktaM puruSaM jAnAti, kAlaM jAnAti RtuM jAnAti, garbhamavakrAntaM
jAnAti, yasyA: sakAzAdgarbho’vakrAmati taM jAnAti, dArakaM jAnAti dArikAM jAnAti |
saMceddArako bhavati, dakSiNaM kukSiM nizritya tiSThati |saceddArikA bhavati, vAmaM kukSiM
nizritya tiSThati | sA AttamanA: svAmina Arocayati—diSTyA Aryaputra vardhasva, Apanna-
sattvAsmi saMvRttA | yathA ca me dakSiNaM kukSiM nizritya tiSThati, niyataM dArako bhaviSyati |
so’pyAttamanAttamanA udAnamudAnayati—apyevAhaM cirakAlAbhilaSitaM putramukhaM pazyeyam |
jAto me syAnnAvajAta: | kRtyAni me kuryAt | bhRta: pratibharet | dAyAdyaM pratipadyeta |
kulavaMzo me ciraSThitika: syAt | asmAkaM cApyatItakAlagatAnAmuddizya dAnAni datvA
puNyAni kRtvA nAmnA dakSiNAmAdizet—idaM tayoryatratatropapannayorgacchatoranugacchatviti |
ApannasattvAM cainAM viditvA upariprAsAdatalagatAmayantritAM dhArayati—uSNa uSNopakaraNai: zIte
zItopakaraNairvaidyaprajJaptairAhArairnAtizItairnAtyuSNairnAtitiktairnAtyamlairnAtilavaNairnAtimadhurairnAtikaTu-
kairnAtikaSAyaistiktAmlalavaNamadhurakaTukakaSAyavivarjitairAhArai: | hArArdhahAravibhUSitagAtrI-
mapsarasamiva nandanavanacAriNIM maJcAnmaJcaM pIThAtpIThamanavatarantImadharimAM bhUmim | na cAsyA-
kiMcidamanojJazabdazravaNaM yAvadeva garbhasya paripAkAya | sA aSTAnAM vA navAnAM vA mAsAnA-
matyayAt prasUtA | dArako jAto’bhirUpo darzanIya: prAsAdiko gaura: kanakavarNazchatrA-
kArazirA: pralambabAhurvistIrNalalATa: saMgatabhrUstuGganAso dRDhakaThinazarIro mahAnagnabala: |
tasya jJAtaya: saMgamya samAgamya trINi saptakAnyekaviMzatirAtriMdivasAni tasya jAtasya jAta:
mahaM kRtvA nAmadheyaM vyavasthApayanti—kiM bhavatu dArakasya nAma ? ayaM dAraka: priyasenasya
@063
sArthavAhasya putra: | tadbhavatu dArakasya nAma supriya iti | supriyo dArako’STAbhyo dhAtrIbhya
upanyasto dvAbhyAM kSIradhAtrIbhyAM dvAbhyAmaMsadhAtrIbhyAM dvAbhyAM maladhAtrIbhyAM dvAbhyAM krIDa-
nikAbhyAM dhAtrIbhyAm | so’STAbhirdhAtrIbhirunnIyate vardhyate kSIreNa dadhnA navanItena sarpiSA 
sarpimaNDena anyaizcottaptottaptairupakaraNavizeSai: | Azu vardhate hradasthamiva paGkajam ||
yadA mahAn saMvRttastadA lipyAmupanyasta: | saMkhyAyAM gaNanAyAM mudrAyAmuddhAre nyAse
nikSepe hastiparIkSAyAmazvaparIkSAyAM ratnaparIkSAyAM dAruparIkSAyAM vastraparIkSAyAM puruSaparIk%AyAM
strIparIkSAyAm | nAnApaNyaparIkSAsu paryavadAta: sarvazAstrajJa: sarvakalAbhijJa: sarvazilpajJa:
sarvabhUtarutajJa: sarvagatigatijJa: uddhaTTako vAcaka: paNDita: paTupracAra: paramatIkSNanizitabuddhi:
saMvRtto’gnikalpa iva jJAnena | sa yAni tAni rAjJAM kSatriyANAM mUrdhnAbhiSiktAnAM janapadaizvarya-
sthAmavIryamanuprAptAnAM mahAntaM pRthivImaNDalamabhinirjityAdhyAvasatAM pRthagbhavanti zilpasthAna-
karmasthAnAni, tadyathA-hastigrIvAyAM azvapRSThe rathe tsarudhanu:Su upayAne niryANe’Gkuzagrahe tomara-
grahe chedye bhedye muSTibandhe padabandhe dUravedhe zabdavedhe’kSuNNavedhe marmavedhe dRDhaprahAritAyAm |
paJcasu sthAneSu kRtAvI saMvRtta: | dharmatA caiSA-na tAvat putrasya nAma nirgacchati yAvat
pitA dhriyate | athApareNa samayena priyasena: sArthavAho glAnIbhUta: | sa mUlagaNDapatrapuSpa-
phalabhaiSajyairupasthIyamAno hIyata eva |
sarve kSayAntA nicayA: patanAntA: samucchrayA: |
saMyogA viprayogAntA maraNAntaM ca jIvitam ||4||
iti sa kAladharmeNa saMyukta: | kAlagate priyasene sArthavAhe brahmadattena kAzirAjJA supriyo 
mahAsArthavAhatve’bhiSikta: | tena sArthavAhabhUtena iyamevaMrUpA mahApratijJA kRtA-sarvasattvA
mayA dhanena saMtarpayitavyA: | alpaM ca deyaM bahavazca yAcakA: | tato’lpairahobhistaddhanaM parikSayaM
paryAdAnaM gatam | atha supriyo mahAsArthavAha: saMlakSayati—alpaM ca deyaM bahavazca yAcakA: |
tato’lpairahobhistaddhanaM parikSayaM paryAdAnaM gatam | yannvahaM sAmudraM yAnapAtraM samudAnIya
mahAsamudramavatareyaM dhanahArika: | tata: supriyo mahAsArthavAha: sAmudrayAnapAtraM samudAnIya
paJcamAtrairvaNikzatai: sArdhaM mahAsamudramavatIrNa: | tato’nupUrveNa ratnadvIpaM gatvA ratnasaMgrahaM kRtvA
svastikSemAbhyAM mahAsamudrAduttIrya sthalajairvahitrairbhANDamAropya vArANasyabhimukha: saMprasthita: |
aTavIkAntAramadhyagatazcaurasahasreNAsAdita: | tataste caurA muSitukAmA: sarvajavena prasRtA: |
supriyeNa ca sArthavAhenAvalokyAbhihitA:-kimetadbhavanta: samArabdham ? caurA: kathayanti-
sArthavAha, tvameka: svastikSemAbhyAM gaccha, avaziSTaM sArthaM muSiSyAma: | sArthavAha: kathayati—
mamaiSa bhavanta: sArtha: saMnizrita: | nArhanti bhavanto muSitum | evamuktAzcaurA: kathayanti—
vayaM sma: sArthavAhacaurA aTavIcarA: | nAsmAkaM kRSirna vANijyA na gaurakSyam | anena vayaM
jIvikAM kalpayAma: | teSAM supriya: sArthavAha: kathayati—sArthasya mUlyaM bhavanto gaNyatAm |
ahameSAmarthe mUlyaM dAsyAmIti | tataste vaNija: parasparaM mUlyaM gaNayitvA caurANAM niveda-
@064
yanti-iyanti zatAni sahasrANi ceti | tata: supriyeNa sArthavAhena bhANDaniSkrayArthe svaM
dravyamanupradattam | caurasakAzAt sArtha: paritrAta: | evaM dvistrizcatu:paJcaSaDvArAn tasyaiva
caurasahasrasya sakAzAt supriyeNa sArthavAhena sArtha: paritrAto mUlyaM cAnupradattam | yAvat 
saptamaM tu vAraM supriya: sArthavAho mahAsamudramavatIrNa: | tata: saMsiddhayAnapAtro’bhyAgato’TavI-
kAntAramadhyagatastenaiva caurasahasreNAsAdita: | tataste caurA muSitukAmA: sarvajavena prasRtA: |
supriyeNa ca sArthavAhenAvalokyAbhihitA:-supriyo’haM bhavanta: sArthavAha: | caurA: kathayanti—
jAnAsyeva mahAsArthavAha vayaM caurA aTavIcarA: | nAsmAkaM kRSirna vANijyaM na gaurakSyam |
anena vayaM jIvikAM kalpayAma: | tata: supriyeNa sArthavAhena pUrvikAM pratijJAmanusmRtya
dRDhapratijJena tasya caurasahasrasya bhANDamanupradattam | supriyo mahAsArthavAha: saMlakSayati-ime
caurA labdhaM labdhamarthajAtasaMnicayaM kurvanti | mayA ca mahatI pratijJA kRtA sarvasattvA dhanena
mayA saMtarpayitavyA iti | so’hamimaM caurasahasraM na zaknomi dhanena saMtarpayitum | kathaM puna:
sarvasattvAn dhanena saMtarpayiSyAmIti cintAparo middhamavakrAnta: ||
atha tasya mahAtmana udArapuNyamahezAkhyasyodAracetasopapannasya sarvasattvamanoratha-
paripUrakasya lokahitArthamabhyudgatasya anyatarA mahezAkhyA devatA upasaMkramya samAzvAsayati-
mA tvaM sArthavAha khedamApadyasva | RddhiSyati te praNidhiriti | asti khalu mahAsArthavAha asmi-
nneva jambudvIpe badaradvIpo nAma mahApattano’manuSyAvacarito mahezAkhyamanuSyAdhiSThita: | santi
tasmin badaradvIpe pradhAnAni ratnAni sarvasattvavicitramanorathaparipUrakANi | yadi mahAsArthavAho
badaradvIpayAtrAM sAdhayet, evamimAM mahatIM pratijJAM pratinistareta | iyaM hi mahApratijJA 
zakrabrahmAdInAmapi dustarA, prAgeva manuSyabhUtasya | ityuktvA sA devatA tatraivAntarhitA | na
ca zakitA supriyeNa mahAsArthavAhena sA devatA praSTum—katarasyAM dizi badaradvIpa:, kathaM vA
tatra gamyata iti | atha supriyasya sArthavAhasya suptapratibuddhasya etadabhavat—aho bata me sA
devatA punarapi darzayet, dizaM copAyaM ca vyapadized badaradvIpamahApattanasya gamanAyeti
cintAparo middhamavakrAnta: | atha sA devatA tasya mahAtmana udArapuNyamahezAkhyasya dRDhodAra-
pratijJasyodAravIryaparAkramanAmanikSiptotsAhatAM viditvA upasaMkramya evamAha—mA tvaM sArthavAha
khedamApadyasva | asti khalu mahAsArthavAha pazcime digbhAge paJcAntaradvIpazatAni samatikramya
sapta mahAparvatA:, uccaizca pragRhItAzca sapta ca mahAnadya: | tAn vIryabalena laGghayitvA antaro-
ddAnamanulomapratilomadvayamAvarta: zaGkhanAbha: zaGkhanAbhI ca nIlodastArakAkSazca parvatau nIlagrIva
eva ca vairaMbhA tAmrATavI veNugulma: sapta parvatA: sakaNTakA: kSAranadI trizaGku: ayaskilamaSTA-
dazavakro nadIzlakSNa eva ca dhUmanetramudakaM saptAzIviSaparvatA nadI bhavati pazcimA | anu-
lomo pratilomo nAma mahAsamudra: | anulomapratilome mahAsamudre manuSyAnavacarite anuloma-
pratilomA vAyavo vAnti | tatra yo’sau puruSo bhavati mahezAkhyo mahezAkhyadevatAparigRhIta:,
sa mahatA puNyabalena vIryabalena cittabalena mahAntaM plavamAsthAya anulomapratilomamahAsamudra-
@065
mavatarati | sa yanmAsena gacchati, tadekena divasena pratyAhriyate | evaM dvi: tri: | hriyamANazca
pratyAhriyamANazca yadi madhyamAmudakadhArAM pratipadyate, evamasau maitrIbalaparigRhIto lokahitArtha-
mabhyudgamyottarati, nistarati, abhiniSkramati | anulomapratilomaM mahAsamudraM samatikramya
anulomapratilomo nAma parvata: | anulomapratilome mahAparvate’manuSyAvacarite’nulomapratilomA
nAma vAyavo vAnti, yai: puruSastimirIkRtanetro naSTasaMjJa: saMtiSThate | sa vIryabalenAtmAnaM
saMdhArya tasmAdeva mahAparvatAdamoghAM nAmauSadhIM samanviSya gRhItvA netre aJjayitvA zirasi
baddhvA samAlabhya anulomapratilomaM nAma mahAparvatamabhiniSkramitavyam | sacedetaM vidhimanu-
tiSThate, nAsya saMmoho bhavati, svastikSemeNAtikramatyanulomapratilomaM mahAparvatam | sacedevaM
vidhiM vA nAnutiSThati auSadhIM vA na labhate, labdhvA vA na gRhNAti, sa SaNmAsAn muhyati,
unmAdamapi prApnoti, ucchritya vA kAlaM karoti | anulomapratilomaM mahAparvataM samati-
kramya Avarto nAma mahAsamudra: | tatra vairambhakA vAyavo vAnti yaistadudakaM bhrAmyate | tatra
yo’sau puruSo bhavatyudArapuNyavipAkamahezAkhyo devatAparigRhIta:, sa mahatA puNyabalena
vIryabalena cittabalena kAyabalena mahAntaM plavamAsthAya AvartaM mahAsamudramavarati | sa eka-
sminnAvarte saptakRtvo bhrAmayitvA nirudhyate | yojanaM gatvA dvitIye Avarte unmajjate | sa
tasminnapyAvarte saptakRtvo bhrAmayitvA nirudhyate | evaM dvitIye tRtIye caturthe paJcame SaSThe Avarte
saptakRtvo bhrAmayitvA nirudhyate, yojanaM gatvA unmajjate | evamasau maitrIbalaparigRhIto loka-
hitArthamabhyudgata uttarati nistaratyabhiniSkrAmati | AvartaM mahAsamudramabhiniSkramya Avarto
nAma parvato’manuSyAvacarita: | tatra zaGkho nAma rAkSasa: prativasati raudra: paraprANaharo mahAbalo
mahAkAya: | tasyopariSTAdyojanamAtre zaGkhanAbhI nAmauSadhI divA dhUmAyate rAtrau prajvalati |
sA nAgaparigRhItA tiSThati | sa khalu nAgo divA svapiti rAtrau carati | tatra tena puruSeNa
divA sukhasuptasya nAgasya AtmAnaM samanurakSatA nAgazarIramaviheThayatA auSadhibalena mantrabalena
puNyabalena zaGkhanAbhI auSadhI grahItavyA | gRhItvA netre aJjayitvA zirasi baddhvA samAlabhya
Avarta: parvato’dhiroDhavya: | sacedetAM vidhimanutiSThati, svastikSemeNAtikrAmati AvartaM parvata-
maviheThita: zaGkhanAbhena rAkSasena | sacedetAM vidhiM nAnutiSThati, auSadhIM vA na labhate, labdhAM
vA na gRhNAti, tamenaM zaGkhanAbho rAkSasa: paJcatvamApAdayati | AvartaM parvatamatikramya nIlodo
nAma mahAsamudra: | gambhIro’yaM gambhIrAvabhAsa: | nIlode mahAsamudre tArAkSo nAma rAkSasa:
prativasati raktanetra: pradIptaziroruho vikRtacaraNadazananayana: parvatAyatakukSi: | sacet
svapiti, vivRtAnyasya netrANi bhavanti, tadyathA acirodito bhAskara: | audArikAzcAsya
AzvAsaprazvAsA gurugurukA: pravartante yathA meghasya garjato’zanyAM ca sphUrjatyAM zabda: |
yadA jAgarti, nimIlitAnyasya bhavanti netrANi | tatra tena puruSeNa tasmAdeva samudrakUlA-
nmahAmakarinAmauSadhIM samanviSya gRhya netre aJjayitvA zirasi baddhvA samAlabhya mahAntaM plava-
mAsthAya suptaM tArAkSaM dakarAkSasaM viditvA pUrvabuddhabhASitAmeraNDAM nAma mahAvidyAmuccArayatA
@066
mantrapadAM dakarAkSasasamIpena gantavyam | sacedetAM vidhiM nAnutiSThati, auSadhIM vA na labhate, 
labdhAM vA na gRhNAti, tamenaM tArAkSo dakarAkSasa ojaM vA ghaTTayati, cittaM vA kSipati, sarveNa
vA sarvaM jIvitAdvayaparopayati | nIlodaM mahAsamudraM samatikramya nIlodo nAma mahAparvata: | tatra
nIlagrIvo nAma rAkSasa: prativasati paJcazataparivAra ugratejA raudra: paraprANahara: | nIlodo mahA-
parvata ekanIlo’khaNDo’cchidro’suSira: saMvRta ekaghana: | apIdAnImanimiSaM pazyato netrANi
vyAbAdhayate, mUrcchAM ca saMjanayati | tasyopariSTAdyojanamAtre’moghA nAmauSadhI vicitrarUpA |
sA nAgaparigRhItA tiSThati | sa khalu nAgo dRSTiviSo’pi zvAsaviSo’pi sparzaviSo’pi daMSTrA-
viSo’pi | yadA svapiti, tadA dhUmAyate | ya: khalu tena dhUmena mRgo vA pakSI vA spRzyate, 
sa paJcatvamApadyate | tatra tena puruSeNa zira:snAtenopoSitena maitrAyatA karuNAyatA avyApannena
cittenAtmAnaM samanurakSatA nAgazarIramaviheThayatA auSadhI grahItavyA | gRhItvA netre aJjayitvA
zirasi baddhvA samAlabhya anena vidhinA jAnatAnuSThitena nIloda: parvato’bhiroDhavya: | timiraM
na bhaviSyati, mUrcchA ca na bhaviSyati | na cAsya guhyakA: zarIre prahariSyanti | sacedetAM
vidhiM nAnutiSThati, auSadhIM vA na labhate, labdhAM vA na gRhNAti, tamenaM nIlagrIvo rAkSasa:
paJcatvamApAdayiSyati | nIlodaM parvataM samatikramya vairambho nAma mahAsamudra: | vairambhe mahAsamudre
vairambhA nAma vAyavo vAnti yaistadudakaM kSobhyate, yatrAgatirmakarakacchapavallakazizumArAdInAM
pretapizAcakumbhANDakaTapUtanAdInAM ka: punarvAdo manuSyANAm | tamutsRjya uttareNa vairambhasya 
mahAsamudrasya mahatI tAmrATavI anekayojanAyAmavistArA | tasyAstAmrATavyA madhye mahat
sAlavanaM mahaccodapAnam | tatra tAmrAkSo nAma ajagara: prativasati raudra: paraprANahara: parama-
durgandha: paJcayojanAyAma: | sa SaNmAsAn svapiti | yadA svapiti, tadA asya yojanaM sAmanta-
kena lAlAsya spharitvA tiSThati, yadA jAgarti, alpAsya lAlA bhavati | tasyopariSTAnmahAn
veNugulma: | tasmin veNugulme mahatyazmazilA | tAM vIryabalena utpATya guhA | tasyAM guhAyAM
saMmohanI nAmauSadhI | sA rAtriMdivasaM prajvalati | tAM gRhItvA netre aJjayitvA zirasi baddhvA
samAlabhya suptaM tAmrAkSamajagaraM viditvA auSadhIbalena mantrabalena vA ajagarabhavanasamIpena
gantavyam | sacedetAM vidhimanutiSThati, svastikSemAbhyAmatikramya aviheThitastAmrAkSeNAjagareNa
tata: pazcAnmUlaphalAni bhakSayatA gantavyam | mahatIM tAmrATavImatikramya sapta parvatA: kaNTaka-
veNupraticchannA: | tatra tena puruSeNa tAmrapaTTai: pAdau baddhvA tAn parvatAn vIryabalena laGghayitvA
sapta kSAranadya: | tAsAM tIre mahAzAlmalIvanam | tata: zAlmalIphalakai: plavaM baddhvA abhi-
ruhyAtikramitavyA aspRzatA pAnIyam | sacet spRzet, tadaGgaM zIryate | sapta kSAranadI:
samatikramya trizaGkurnAma parvata: | trizaGkau parvate trizaGkavo nAma kaNTakAstIkSNA: sutIkSNA: |
tatastena puruSeNa tAmrapaTTairvetrapAzai: pAdau baddhvA atikramitavyam | trizaGkuparvatamatikramya trizaGku-
rnAma nadI | trizaGkavo nAma kaNTakAstIkSNA aSTAdazAGgulA udake’ntargatAstiSThanti | tatra
tena puruSeNa zAlmalIphalakai: plavaM baddhvA atikramitavyamaspRzatA pAnIyam | sacet patati,
@067
tatraivAnayena vyasanamApadyate | yathA trizaGku: parvata:, evaM trizaGkukA nAma nadI | evamaya-
skila: parvato’yaskilA nAma nadI | ayaskilAnadImatikramya aSTAdazavakro nAma parvata: |
ucchritazca sarvata: saMvRto’dvArakazca | asya na kiMcit nistaraNamanyatra vRkSAgrAd
vRkSamadhiruhya gantavyam | aSTAdazavakraM parvatamatikramya aSTAdazavakrikA nAma nadI grAhamakarA-
kulA saMvRtA ca | tatra vetrapAzaM baddhvA atikramitavyam | sacet patati, anayena vyasana-
mApadyate | aSTAdazavakrikAM nadImatikramya zlakSNo nAma parvata: | zlakSNa: parvato mRdurucchrito-
‘dvArakazca | na cAsya kiMcinnistaraNam | tatrAyaskIlAnAM koTyAtikramitavyam | zlakSNaM
parvatamatikramya zlakSNA nAma nadI grAhamakarAkulA | saMvRtA ca sA nadI | tatra vetrapAzAn
baddhvA atikramitavyam | sacet patati, anayena vyasanamApadyate | zlakSNAM nadImatikramya dhUmanetro
nAma parvato dhUmAyate saMdhUmAyate | yena khalu tena dhUmena mRgA vA pakSiNo vA spRzyante,
paJcatvamApadyante | dhUmanetra: parvata ucchrito mahAprapAto’dvArakazca | tatra tena puruSeNa guhA
paryeSitavyA | guhAM samanviSya tenAtra guhAdvAramauSadhibalena mantrabalena ca moktavyam | sA ca
khalu guhA AzIviSaparipUrNA tiSThati | te khalu AzIviSA dRSTiviSA api, sparzaviSA api |
dhUmanetrasya parvatasyopariSTAnmahadudakapalvalam | tasminnudakapalvale mahatyazmazilA | tAM
vIryabalenotpATya guhA | tasyAM guhAyAM saMjIvanI nAmauSadhI jyotIrasazca maNirdIpaprabhAsa: |
tAmauSadhIM gRhItvA sazIrSapAdaM samAlabhya tAM cauSadhIM gRhItvA guhA praveSTavyA | auSadhIbalena 
mantrabalena auSadhIprabhAvAccAzIviSA: kAye na kramiSyanti | evaM hi tasmAt parvatA-
nnistaraNaM bhaviSyati | dhUmanetraparvatamatikramya saptAzIviSaparvatA: | auSadhIbalena mantrabalena
ca saptAzIviSaparvatA atikramitavyA: | saptAzIviSaparvatAnatikramya saptAzIviSanadya: | tIkSNa-
gandhA nAma tatrAzIviSA: | tatra tena puruSeNa mAMsapezyanveSitavyA | tAsAmAzIviSanadInAM
tIre zAlmalIvanam | tata: zAlmalIphalakai: plavaM baddhvA mAMsapezyA AtmAnamAcchAdya adhiroDha-
vyam | tatastA AzIviSA mAMsagandhena pArAt pAraM gamiSyanti | saptAzIviSamatikramya
mahAn sudhAvadAta: parvata:, uccazca pragRhItazca | so’dhiroDhavya: | tatra drakSyasi mahAntaM
sauvarNabhUmiM pRthivIpradezaM puSpaphalacchAyAvRkSopazobhitam | rohitakAn janapadAn RddhAMzca
kSemAMzca subhikSAMzca AkIrNabahujanamanuSyAMzca | rohitakaM ca mahAnagaraM dvAdazayojanAyAmaM
saptayojanavistRtaM saptaprAkAraparikSiptaM dvASaSTidvAropazobhitaM bhavanazatasahasravirAjitaM suvivikta-
rathyAvIthicatvarazRGgATakAntarApaNam | vINA vallikA mahatI sughoSakai: zrotrAbhirAmaizca
gItadhvanibhiranuparataprayogaM nAnApaNyasaMvRddhaM nityapramuditajanaughasaMkulaM tridazendropendrasadRzo-
dyAnasabhApuSkariNIsaMpannaM kAdambahaMsakAraNDavacakravAkopazobhitataDAgaM rohitakaM mahArAjA-
dhyuSitaM mahApuruSavaNignisevitam | yatra magha: sArthavAha: prativasati abhirUpo darzanIya:
prAsAdika: paNDito vyakto medhAvI ADhyo mahAdhano mahAbhogo vistIrNavizAlaparigraho
vaizravaNadhanasamudito vaizravaNadhanapratispardhI dvIpAntaradvIpagamanavidhijJo mahAsamudrayAnapAtra-
@068
yAyI | sa te badaradvIpamahApattanasya pravRttimAkhyAsyati, nimittAni ca darzayiSyati |
yathoktaM ca vidhimanuSThAsyasi, na ca khedamApatsyase | evaM mahAsArthavAha paramaduSkarakAraka imAM
sumerumalayamandarasadRzIM dRDhAM pratijJAM nistariSyasi | iyaM ca mahApratijJA zakrabrahmAdInAmapi
duSkarA, prAgeva manuSyabhUtAnAm ||
ityuktvA sA devatA tatraivAntarhitA | atha supriya: sArthavAha: suptapratibuddho devatA-
vacanaM zrutvA paramavismayamApannazcintayati-nUnamanayA devatayA anekairevaMvidhai: paramaduSkara-
zatasahasrairbadaradvIpayAtrA sAdhitapUrvA bhaviSyati | yadi tAvat sAdhitA, duSkarakArikA iyaM
devatA | atha sAdhyamAnA, dRSTA: paramaduSkarakArakAste manuSyA:, yairanekairduSkarazatasahasrairbadara-
dvIpayAtrA sAdhitA | atiduSkaraM caitadasmAbhi: karaNIyam | athavA yadyapyahaM lokahitArthe
pratipadyeyam, saphalo me parizrama: syAt | yathA anekairduSkarazatasahasrairbadaradvIpamahApattana-
yAtrAM sAdhayiSyAmi, paraM lokAnugrahaM kariSyAmi | te’pi manuSyA:, yairanekairduSkarazatasahasrai-
rbadaradvIpayAtrA sAdhitapUrvA | ahamapi manuSya: | tai: sAdhitA | kasmAdahaM na sAdhayiSyAmI-
tyanuvicintya supriyo mahAsArthavAho dRDhapratijJo dRDhavIryaparAkramo’nikSiptotsAha udArapuNya-
vipAkamahezAkhyo lokahitArthamabhyudgato yathopadiSToddezasmRtiparigRhIto dRDhapratijJAM samanu-
smRtya mahatA vIryabalena ekAkI advitIyavyavasAyo yathopadiSTAni paJcAntaradvIpazatAni
samatikrAmati | sapta mahAparvatAn, sapta mahAnadyo vistareNa sarvANi saMkaTAni yathoktena
vidhinA mUlakandaphalAhAro guNavati phalake baddhvA paripUrNairdvAdazabhirvarSai rohitakaM mahAnagara-
manuprApta: | udyAne sthitvA anyatamaM puruSamAmantrayate-kazcidbho: puruSa asmin rohitake
mahAnagare magho nAma sArthavAha: prativasati ? sa evamAha—asti bho: puruSa | kiM tarhi mahA-
vyAdhinA grasta: | sthAnametadvidyate yattenaivAbAdhena kAlaM kariSyatIti | atha supriyasya
mahAsArthavAhasyaitadabhavat-mA haiva magho mahAsArthavAho’dRSTa eva kAlaM kuryAt | ko me
vyapadezaM kariSyati tasya badaradvIpamahApattanasya gamanAyeti viditvA tvaritatvaritaM yena maghasya
sArthavAhasya nivezanaM tenopasaMkrAnta: | sa dvAre nivAryate, na labhate pravezaM mahAsArthavAhaM-
darzanAya | dharmatA khalu kuzalA bodhisattvAsteSu teSu zilpasthAnakarmasthAneSu | tato vaidyasaMjJAM
ghoSayitvA praviSTa: | adrAkSIt supriyo mahAsArthavAho’riSTAdhyAyeSu viditavRttAnta:-magha:
sArthavAha: SaDbhirmAsai: kAlaM kariSyatIti viditvA supriyo mahAsArthavAho’dhItya vaidyamatAni
svayameva mUlagaNDapatrapuSpaphalabhaiSajyAnyanulomikAni vyapadizati sma vyAdhivyupazamArtham |
paraM cainaM toSayati citrAkSaravyaJjanapadAbhidhAnai:, zAstrabaddhAbhi: kathAbhi:, nAnAzrutimanorathA-
khyAyikAbhi: saMraJjayati | dAkSyadAkSiNyacAturyamAdhuryopetamupasthAnakarmaNi satputra iva pitaraM
bhaktyA gauraveNa zuzrUSate | tato maghasya sArthavAhasya kSemaNIyataraM cAbhUdyApanIyataraM ca |
saMjJA anena pratilabdhA | atha magha: mahAsArthavAha: pratilabdhasaMjJa: supriyaM mahAsArthavAhamida-
mavocat-kuto bhavAn jJAnavijJAnasaMpanno’bhirUpo darzanIya: prAsAdika: paNDito vyakto
@069
medhAvI paTupracAra: sarvazAstrajJa: sarvazAstravizArada: sarvakalAbhijJa: sarvabhUtarutajJa iGgitajJa: ?
kiM jAtyA bhavAn ? kiMgotra: ? kena vA kAraNena amanuSyAvacaritaM dezamabhyAgata: ? eva-
mukta: supriya: sArthavAha: kathayati—sAdhu sAdhu mahAsArthavAha | kAle’smi mahAsArthavAhena
jAtikulagotrAgamanaprayojanaM pRSTa: | atha supriyo mahAsArthavAho maghAya sArthavAhAya jAti-
kulagotrAgamanaprayojanaM vistareNArocayati sma, paraM cainaM vijJApayati—sArthavAhAnubhAvAdahaM
badaradvIpamahApattanaM pazyeyam | evamahaM syAt paripUrNamanoratho nistIrNadRDhapratijJa: sarvasattva-
manorathaparipUraka: | atha magho mahAsArthavAha: supriyasya mahAsArthavAhasyAzrutapUrvAM parahitArtha-
mabhyudyatAM dRDhapratijJAM zrutvA paramavismayajAto’nimiSadRSTi: suciraM nirIkSya supriyaM mahAsArtha-
vAhamidamavocat—taruNazca bhavAn dharmakAmazca | AzcaryamamAnuSaparAkramaM te pazyAmi, yo
nAma bhavAn jambudvIpAdamanuSyAvacaritaM parvatasamudranadyottaraNaM kRtvA ihAgata:, yatrAmanuSyA:
pralayaM gacchanti, prAgeva manuSyA: | devaM tadbhavantaM pazyAmi devAnyatamaM vA manuSyaveSadhAriNam |
na te kiMciddustaramasAdhyaM vA | api tu ahaM mahAvyAdhinA grasto mumUrSu: | bhavAMzcAyAta: |
api tu ko bhavato’rthe parahitArthe’bhyudyatasyAtmaparityAgamapi na kuryAt ? tena hi vatsa kSipraM
maGgalapotaM samudAnaya, saMvaraM cAropaya, yadAvayoryAtrAyanaM bhaviSyatIti | evaM sArthavAheti 
supriyo mahAsArthavAho maghAya mahAsArthavAhAya pratizrutya maGgalapotaM samudAnIya saMvaraM cAropya
yena magho mahAsArthavAhastenopasaMkrAnta: | upasaMkramya maghaM sArthavAhamidamavocat—deva samu-
dAnIto maGgalapota:, saMvaraM cAropitam, yasyedAnIM mahAsArthavAha: kAlaM manyate | atha magho
mahAsArthavAho badaradvIpamahApattanagamanakRtabuddhi: svajanabandhuvargaputradAramitrAmAtyajJAtisAlo-
hitai: sabhRtyavargeNa ca rohitakarAjJA ca nivAryamANo’pi guNavati phalake baddhvA Azu supriya-
sArthavAhasahAyo maGgalapotamabhiruhya mahAsamudramavatIrNa: | atha magho mahAsArthavAha: supriyasya
mahAsArthavAhasya kathayati—ahaM bADhaglAno na zakyAmi sthito gantum | tadarhasi zayyAM
kalpayituM yatrAhamapAzrito gamiSyAmIti | api tu asmin mahAsamudre yAvadevaMvidhAni
nimittAni bhavanti udakasya varNasaMsthAnAni ca mama nivedayitavyAni | yathA anekAni
yojanazatAni gatvA adrAkSIt supriyo mahAsArthavAha ekapANDaraM pAnIyam | dRSTvA punarmaghAya
sArthavAhAyArocayati—yatkhalu mahAsArthavAha jAnIyA:, ekapANDaraM pAnIyaM pazyAmi | evamukte
magha: sArthavAha: kathayati—naitanmahAsArthavAha ekapANDaraM pAnIyam | api tu pazyasi tvaM
dakSiNakena mahatsudhAparvataM yadidaM tasyaitadanubhAvena pAnIyaM raJjitam | yatraikaviMzatidhAtu-
gotrANi, yaM paktvA suvarNarUpyavaidUryAnyabhinirvartante, yadeke jAmbudvIpakA manuSyA ratnAnyAdAya
pratinivartante | idaM badaradvIpamahApattanasya prathamanimittam | punarapi gacchan pazyati supriyo
mahAsArthavAha: zastravarNaM pAnIyam | dRSTvA ca punarmaghAya sArthavAhAyArocayati—yat khalu mahA-
sArthavAha jAnIyA:-zastravarNaM pAnIyaM dRzyate | magha: sArthavAha: kathayati—naitacchastravarNaM pAnI-
yam | pazyasi tvaM dakSiNakeNa mahacchastraparvatam | tasyaitadanubhAvena pAnIyaM raJjitam |
@070
atrApyanekAni dhAtugotrANi, yaM paktvA suvarNarUpyavaidUryasphaTikAnyabhinirvartante, yadeke
jAmbudvIpakA manuSyA ratnAnyAdAya pratinivartante | idaM badaradvIpamahApattanasya dvitIyaM
nimittam | evaM lohaparvatAstAmraparvatA rUpyaparvatA: suvarNaparvatA: sphaTikaparvatA vaidUrya-
parvatA: | adrAkSIt supriyo mahAsArthavAho nIlapItalohitAvadAtaM pAnIyam, antarjale
ca dIpArciSa: pazyati dIpyamAnA: | dRSTvA ca punarmaghAya sArthavAhAyArocayati—yatkhalu mahA-
sArthavAha jAnIyA:-nIlapItalohitAvadAtaM pAnIyaM dRzyate, antarjale ca dIpArciSo dIpya-
mAnA: | evamukte magho mahAsArthavAha: kathayati—naitanmahAsArthavAha nIlapItalohitAvadAtaM
pAnIyam, nApyete dIpA iva dIpyante | pazyasi tvaM dakSiNakena catUratnamayaM parvatam |
tasyaitadanubhAvena pAnIyaM raJjitam | ye’pyete dIpA iva dIpyante, ete’ntargatA auSadhyo
dIpyante | atrApyanekAni dhAtugotrANi, yaM paktvA suvarNarUpyavaidUryasphaTikAnyabhinirvartante,
yatraike jAmbudvIpakA manuSyA ratnAnyAdAya pratinivartante | idaM badaradvIpamahApattanasya dazamaM
nimittam | api tu mahAsArthavAha iyantyevAhaM badaradvIpamahApattanasya daza nimittAni
jAne gamanaM prati, ata: pareNa na jAne | evamukte supriyo mahAsArthavAha: kathayati—kadA
badaradvIpamahApattanasya gamanAyAnto bhaviSyati ? evamukte magha: sArthavAha: kathayati-
mayApi supriya badaradvIpamahApattanaM kArtsyena na dRSTam | api tu mayA zrutaM paurANAnAM
mahAsArthavAhAnAmantikAjjIrNAnAM vRddhAnAM mahallakAnAm—ito jalamapahAya pazcimAM dizaM
sthalena gamyate | tena caivamabhihitam, maraNAntikAzcAsya vedanA: prAdurbhUtA: | tata:
supriyAya mahAsArthavAhAya kathayati—maraNAntikA me vedanA: prAdurbhUtA: | etattvaM
maGgalapotaM tIramupanIya vetrapAzaM baddhvA maccharIre zarIrapUjAM kuruSva | tata: supriyo mahAsArtha-
vAhastaM maGgalapotaM tIramupanIya vetrapAzaM badhnAti | atrAntare magho mahAsArthavAha: kAlagata: |
atha supriyo mahAsArthavAho maghaM sArthavAhaM kAlagataM viditvA sthale utthApya zarIre zarIra-
pUjAM kRtvA cintayati—maGgalapotamAruhya yAsyAmIti | sa ca pot ovAyunA vetrapAzaM chittvA
apahRta: | tata: supriyo mahAsArthavAhazcatUratnamayasya parvatasya dakSiNena pArzvenATavyAM sthalena
saMprasthito mUlaphalAni bhakSayamANa: | anekAni yojanAni gatvA adrAkSIt zlakSNaM parvata-
manupUrvapravaNamanupUrvaprAgbhAram | na zakyate’bhiroDhum | tata: supriyo mahAsArthavAho madhunA
pAdau pralipyAbhirUDhazca, avatIrNazca, anekAni yojanAni gatvA mUlaphalAhAro gata: |
sa tatra pazyati mahAntaM parvatamuccaM ca pragRhItaM ca | ni:saraNaM paryeSamANo na labhate, na
cAsya kazcinni:saraNavyapadeSTA | tatazcintApara: zayita: | tatra ca parvate nIlAdo nAma
yakSa: prativasati | sa saMlakSayati—ayaM bodhisattvo lokahitArthamudyata: pariklizyate, yannvaha-
masya sAhAyyaM kalpayeyam | idamanucintya supriyaM mahAsArthavAhamidamavocat-ito mahAsArtha-
vAha pUrveNa yojanaM gatvA trINi parvatazRGgANyanupUrvanimnAnyanupUrvapravaNAnyanupUrvaprAgbhArANi |
tatra tvayA vetraziTAM (?) baddhvA atikramitavyam | atha supriyo mahAsArthavAha: suptaprabuddho vetraziTAM
@071
baddhvA tAni parvatazRGgANyatikrAnta: | bhUya: saMprasthito’drAkSIt supriyo mahAsArthavAha:
sphaTikaparvataM zlakSNaM nirAlambamagamyaM manuSyamAtrasya | na cAsyopAyaM pazyati taM parvata-
mabhirohaNAyeti  viditvA cintAparo’horAtramavasthita: | tasmiMzca parvate candraprabho nAma
yakSa: prativasati | sa cintAparaM sArthavAhaM viditvA lokahitArthamabhyudyataM mahAyAnasaMprasthitaM
prasannacittaM copetyAzvAsayati—na khalu mahAsArthavAhena viSAda: karaNIya iti | pUrveNa
krozamAtraM gatvA mahaccandanavanam | tasmiMzca candanavane mahatyazmazilA | tAM vIryabalenotpATya
guhAM drakSyasi | tasyAM guhAyAM prabhAsvarA nAmauSadhI paJcaguNopetA | tayA gRhItayA nAsya
kAye zastraM kramiSyati, amanuSyAzcAvatAraM na lapsyante, balaM ca vIryaM ca saMjanayati, AlokaM
ca karoti | tenAlokena drakSyasi catUratnamayaM sopAnam | tena sopAnena sphaTikaparvatamati-
kramitavyam | sphaTikaparvatamatikrAntasya te prabhAsvarA auSadhyantardhAsyati | tatra te na
zocitavyaM na kranditavyaM na paridevitavyam | atha candraprabho yakSa: supriyaM mahAsArthavAhaM
samanuzAsya tatraivAntarhita: | atha supriyo mahAsArthavAhazcandraprabheNa mahAyakSeNa samAzvAsya
AdezitamArgo yathoktena vidhinA sphaTikaparvatamatikrAnta: | atikrAntasya cAsya prabhAsvarA
auSadhyantarhitA | bhUya: saMprasthito’drAkSIt supriyo mahAsArthavAha: sauvarNaM mahAnagaramArAma-
saMpannaM puSkariNIsaMpannam | tata: supriyo mahAsArthavAho nagaradvAraM gata: | yAvadbaddhaM nagaraM
pazyati | dRSTvA ca punarudyAnaM gatvA cintayati—yadyapyahaM nagaramadrAkSam, tadapi zUnyam |
kadA badaradvIpasya mahApattanasyAgamanAyAdhvA bhaviSyatIti viditvA zayita: | atha sA
pUrvadevatA supriyaM mahAsArthavAhaM durmanasaM viditvA rAtryA: pratyUSasamaya upasaMkramya samAzvAsya
utkarSayati-sAdhu sAdhu mahAsArthavAha, nistIrNAni te mahAsamudraparvatanadIkAntArANi manuSyA-
manuSyAgamyAni | saMprApto’si badaradvIpamahApattanaM manuSyAmanuSyAnavacaritaM mahezAkhya-
puruSAdhyuSitam | kiM tarhi na sAMpratamapramAda: karaNIya: | indriyANi ca gopayitavyAni
cakSurAdIni, kAyagatA smRtirbhAvayitavyA | zvobhUte nagaradvAraM trikoTayitavyam | tatazcatasra:
kinnarakanyA nirgamiSyanti abhirUpA darzanIyA: prAsAdikAzcAturyamAdhuryasaMpannA: sarvAGga-
pratyaGgopetA: paramarUpAbhijAtA: sarvAlaMkAravibhUSitA hasitaramitaparicAritanRttagItavAditra-
kalAsvabhijJA: | tAstvAmatyarthamupalAlayanti, evaM ca vakSyanti—etu mahAsArthavAha: | svAgataM
mahAsArthavAha, asmAkamasvAminInAM svAmI bhava, apatikAnAM patiralayanAnAM layano’dvIpAnAM
dvIpo’trANAnAM trANo’zaraNAnAM zaraNamaparAyaNAnAM parAyaNa: | imAni ca te’nnagRhANi 
pAnagRhANi vastragRhANi zayanagRhANyArAmaramaNIyAni, prabhUtAni ca jAmbudvIpakAni ratnAni,
tadyathA-maNayo muktA vaidUryazaGkhazilApravAlarajatajAtarUpamazmagarbhamusAragalvo lohitikA
dakSiNAvartA: | etAni ca te ratnAni | tvaM cAsmAbhi: sArdhaM krIDasva ramasva paricArayasva |
tatra te tAsu mAtRsaMjJA upasthApayitavyA, bhaginIsaMjJA duhitRsaMjJA upasthApayitavyA |
dazAkuzalA: karmapathA vigarhitavyA:, daza kuzalA: karmapathA: saMvarNayitavyA: | subahvapi te
@072
pralobhyamAnena rAgasaMjJA notpAdayitavyA | sacedutpAdayiSyasi tatraivAnayena vyasanamApatsyase |
sUpasthitasmRtestava saphala: zramo bhaviSyati | yadyapi te subhASitasyArghamaNiM prayaccheyu:,
tatastvayA nipuNaM praSTavyA:-asya ratnasya bhaginya: ko’nubhAva iti | evaM dvitIyaM kinnara-
nagaramanuprAptasyASTau kinnarakanyA nirgamiSyanti, tAsAM pUrvikAnAmantikAdabhirUpatarAzca |
tatrApi te eSAnupUrvI karaNIyA | yAvaccaturthakinnaranagaraprAptasya te dvAtriMzat kinnarakanyA
nirgamiSyanti tAsAM pUrvikAnAmantikAdabhirUpatarAzca darzanIyatarAzca prAsAdikatarAzcApsarasa:-
pratispardhinya: | zatasahasrazobhitA bhaviSyanti | tatrApi te eSaivAnupUrvI karaNIyA | ityuktvA
sA devatA tatraivAntarhitA ||
atha supriyo mahAsArthavAha: pramuditamanA: sukhapratibuddha: kAlyamevotthAya sauvarNaM
kinnaranagaramanuprApta: | dvAramUlamupasaMkramya trikoTayati | tata: supriyeNa mahAsArthavAhena
trikoTite dvAre catasra: kinnarakanyA nirgatA abhirUpA darzanIyA: prAsAdikAzcAturyamAdhurya-
saMpannA: sarvAGgapratyaGgopetA: paramarUpAbhijAtA hasitaramitaparicAritanRttagItavAditrakalAsva-
bhijJA: | tA evamAhu:-etu mahAsArthavAha: | svAgataM mahAsArthavAha | asmAkamasvAminInAM
svAmI bhava, apatInAM patiralayanAnAM layano’dvIpAnAM dvIpo’zaraNAnAM zaraNo’trANAnAM
trANo’parAyaNAnAM parAyaNa: | imAni ca te’nnagRhANi pAnagRhANi vastragRhANi zayanagRhA-
NyArAmaramaNIyAni vanaramaNIyAni puSkariNIramaNIyAni ca | jAmbudvIpakAni ratnAni, tadyathA-
maNayo muktA vaidUryazaGkhazilApravAlarajatajAtarUpamazmagarbho musAragalvo lohitikA dakSiNA-
vartA: etAni ca | tvaM cAsmAbhi: sArdhaM krIDasva ramasva paricArayasva | atha supriyaM mahA-
sArthavAhaM sUpasthitasmRtiM tA: kinnarakanyA: sarvAGgairanuparigRhya sauvarNaM kinnaranagaraM pravezya
prAsAdamabhiropya prajJapta evAsane niSAdayanti | niSaNNa: supriyo mahAsArthavAho dazA-
kuzalAn karmapathAn vigarhati, daza kuzalAn karmapathAn saMvarNayati, subahvapi pralobhyamAno na
zakyate skhalayitum | tuSTAzca tA: kinnarakanyA: kathayanti—AzcaryaM yatredAnIM daharazca bhavAn
dharmakAmazca | na ca kAmeSu sajjase vA badhyase vA | prabhUtaizca ratnaizca pravArayanti | dharmadezanA-
varjitAzca ekaM saubhAsinikaM ratnamanuprayacchanti | tata: supriyo mahAsArthavAhastasya ratnasya
prabhAvAnveSI kathayati—asya ratnasya bhaginya: ko’nubhAva iti | tA: kathayanti—yatkhalu sArtha-
vAha jAnIyA:-tadeva poSadhe paJcadazyAM zira:snAta upoSadhoSita idaM maNiratnaM dhvajAgre AropyaM
yojanasahasraM sAmantakena yo yenArthI bhavati hiraNyena vA suvarNena vA annena vA vastreNa vA
pAnena vA alaMkAravizeSeNa vA dvipAdena vA catuSpAdena vA yAnena vA vAhanena vA dhanena
vA dhAnyena vA, sa cittamutpAdayatu, vAcaM ca nizcArayatu | sahacittotpAdAd vAgnizcAraNena
yathepsitAzcopakaraNavizeSA AkAzAdavatariSyanti | ayamasya ratnasyAnubhAva: | atha supriyo
mahAsArthavAhastA: kinnarakanyA dharmyayA kathayA saMdarzya samAdApya samuttejya saMpraharSya mAtR-
bhaginIduhitRvat pratisaMmodya sauvarNAt kinnaranagarAt pratiniSkrAnta: | adrAkSIt supriyo
@073
mahAsArthavAho rUpyamayaM kinnaranagaramArAmasaMpannaM vanasaMpannaM puSkariNIsaMpannam | tatrApi supriyeNa
sArthavAhena trikoTite dvAre’STau kinnarakanyA nirgatA: | tA apyevamAhu:-etu mahAsArthavAha: |
svAgataM mahAsArthavAhAya | asmAkamasvAmikAnAM svAmI bhava, pUrvavadyAvattAbhirapi dharmadezanA-
varjitAbhistadviziSTataraM dvisAhasrayojanavarSakaM maNiratnamanupradattam | tatrApi supriyo mahAsArtha-
vAhastA: kinnarakanyA dharmyayA kathayA saMdarzya samAdApya samuttejya saMpraharSya mAtRbhaginIduhitR-
vat pratisaMmodya rUpyamayAt kinnaranagarAt pratiniSkrAnto yAvat tRtIyaM vaiDUryamayaM kinnara-
nagaramanuprApta: | tatrApi supriyeNa sArthavAhena trikoTite dvAre SoDaza kinnarakanyA nirgatA:,
tAsAM pUrvikAnAmantikAdabhirUpatarAzca prAsAdikatarAzca | tA api dharmadezanAvarjitAstata
eva viziSTataraM saubhAsinikaM trisAhasrayojanikaM ratnamanuprayacchanti | tata: supriyo mahAsArthavAha-
stasya ratnasya prabhAvAnveSI kathayati—asya ratnasya bhaginya: ko’nubhAva iti ? kinnarakanyA:
kathayanti—pUrvavat | supriyo mahAsArthavAhastA: kinnarakanyA dharmyayA kathayA saMdarzya samAdApya
samuttejya saMpraharSya mAtRbhaginIduhitRvat pratisaMmodya tRtIyAt kinnaranagarAt pratiniSkrAnta: |
adrAkSIt supriyo mahAsArthavAhazcaturthaM catUratnamayaM kinnaranagaramArAmodyAnaprAsAdadevakulapuSka-
riNItaDAgasuvibhaktarathyAvIthIcatvarazRGgATakAntarApaNasuracitagandhojjvalaM nAnAgItavAditayuva-
timadhurasvaravajravaiDUryazAtakumbhamayaprAkAratoraNopazobhitam | dvAraM trirAkoTayati | tata: supriyeNa
sArthavAhena trirAkoTite dvAre dvAtriMzat kinnarakanyA nirgatA:, tAsAM pUrvikANAmantikAdabhi-
rUpatarAzca darzanIyatarAzcApsarasa:pratispardhinya: zatasahasrazobhitA: | tA apyevamAhu:-etu
mahAsArthavAha: | svAgataM mahAsArthavAhAya | asmAkamasvAmikAnAM svAmI bhava, apatInAM pati-
ralayanAnAM layano’dvIpAnAM dvIpo’zaraNAnAM zaraNo’trANAnAM trANo’parAyaNAnAM parAyaNa: |
imAni ca te’nnagRhANi pAnagRhANi vastragRhANi zayanagRhANyArAmaramaNIyAni vanaramaNI-
yAni puSkariNIramaNIyAni | prabhUtAni ca jAmbudvIpakAni ratnAni, tadyathA-maNayo muktA
vaiDUryazaGkhazilApravAlarajataM jAtarUpamazmagarbho musAragalvo lohitikA dakSiNAvartA: |
etAni ca te vayaM ca | asmAbhi: sArdhaM krIDasva ramasva paricArayasva | tatrApi supriyo
mahAsArthavAha: sUpasthitasmRtistA: kinnarakanyA vividhairdharmapadavyaJjanai: paritoSayAmAsa |
tuSTAzca tA: kinnarakanyA: supriyaM mahAsArthavAhaM sarvAGgairanuparigRhya catUratnamayaM kinnaranagara-
manupravezya prAsAdamabhiropya prajJapta evAsane niSAdayanti | niSaNNa: supriyo mahAsArthavAho
dazAkuzalAn karmapathAn vigarhati, daza kuzalAn karmapathAn saMvarNayati, subahvapi pralobhya-
mAno na zakyate skhalayitum | tuSTAzca tA: kinnarakanyA: kathayanti—AzcaryaM yatredAnIM
daharazca bhavAn dharmakAmazca | na ca kAmeSu sajjase vA badhyase vA | prabhUtaizca ratnai: pravAra-
yanti | tA  api dharmadezanAvarjitA: saubhAsinikaM jAmbudvIpapradhAnamanardhyeyamUlyamanantaguNa-
prabhAvaM badaradvIpamahApattane sarvasvabhUtaM ratnamanuprayacchanti | evaM ca kathayanti—idamasmAkaM
mahAsArthavAha maNiratnaM badareNa bhrAtrA kinnararAjJA anupradattam, asmin badaradvIpamahApattane
@074
cihnabhUtamAlakSyabhUtaM maNDanabhUtaM ca | tata: supriyo mahAsArthavAha: kathayati—asya ratnasya
ko’nubhAva iti ? tA: kathayanti-yatkhalu mahAsArthavAha jAnIyA:-idaM maNiratnaM tadeva
poSadhoSito dhvajAgre baddhvA Aropya kRtsne jambudvIpe ghaNTAvaghoSaNaM karaNIyam—zRNvantu
bhavanto jambudvIpanivAsina: strImanuSyA:, yuSmAkaM yo yenArthI upakaraNavizeSeNa hiraNyena vA
suvarNena vA ratnena vA annena vA pAnena vA vastreNa vA bhojanena vA alaMkAravizeSeNa vA
dvipadena vA catuSpadena vA vAhanena vA yAnena vA dhanena vA dhAnyena vA, sa cittamutpAdayatu,
vacanaM ca nizcArayatu | sahacittotpAdAdvAgnizcAraNena ca yathepsitAzcopakaraNavizeSA asya
ratnasyAnubhAvAdAkAzAdavatariSyanti | ayaM tu prativizeSa:-yAni cAsya lokasya bhavanti
mahAbhayAni, tadyathA-rAjato vA caurato vA agnito vA udako vA manuSyato vA amanuSyato
vA siMhato vA vyAghrato vA dvIpatarakSuto vA yakSarAkSasapretapizAcakumbhANDapUtanakaTapUtanato
vA, Itayopadravo vA, upasargo vA, anAvRSTirvA durbhikSabhayAni vA, asminnucchrite ratnavizeSe
ima ItayopadravA na bhaviSyanti | ityuktvA tA: kinnarakanyA: supriyaM mahAsArthavAhaM saMrAdhayA-
mAsu:-sAdhu sAdhu mahAsArthavAha, nistIrNAni mahAsamudraparvatanadIkAntArANi | pUritA te
dRDhasupratijJA | saphalIkRtA te zraddhA | te gopitAnIndriyANi | sAdhitA badaradvIpamahApattana-
yAtrA | adhigataM te sarvajanamanorathasaMpAdakaM jambudvIpapradhAnaM ratnavizeSam | api tu yena
tvaM pathenAgata:, amanuSyAstAvat pralayaM gaccheyu: prAgeva manuSyA: | anyadeva vayaM sanmArgaM
vyapadekSyAma: kSipraM vArANasIgamanAya | tacchRNu, manasi kuru, bhASiSyAma:-ita: pazcime
digbhAge sapta parvatAnatikramya mahAparvata ucca: | tasmin parvate lohitAkSo nAma rAkSasa:
prativasati raudra: paraprANahara: | sa ca parvato’manuSyAvacarita: kRSNamandhakAraM savisphuliGgaM
vAyuM mokSyati | tatra te etadeva ratnaM dhvajAgre’varopayitvA gantavyam | ratnaprabhAvAcca te Itayo
vilayaM gamiSyanti | mahAparvatamatikramya aparaparvata: | tasmin parvate’gnimukho nAga: prativasati |
sa tava gandhamAghrAya sapta rAtriMdivasAnyazaniM pAtayiSyati | tatra ratnaguhAM samanviSya praveSTavyam |
saptarAtrasya cAtyayAdduSTanAga: svapiSyati | zayite duSTanAge parvatamadhiroDhavyam | tatra drakSyasi
samaM bhUmipradezamakRSToptaM ca taNDulaphalazAlimakaNakamatuSaM zuciM nisphuTigandhikaM catu-
raGgulaparyavanaddham | yastamaSTamyAM paJcadazyAM vA bAlAho’zvarAja: paribhujya sukhI arogo balavAn
prINitendriya: pUrvakAyamabhyunnamayyodAnamudAnayati—ka: pAragAmI, kaM pAraM
nayAmi, svastikSemAmyAM jambudvIpamanuprApayAmi, sa tvayopasaMkramya idaM syAdvacanIyam—ahaM
pAragAmI, mAM pAraM naya, mAM svastikSemAbhyAM vArANasImanuprApaya | atha sa supriyo mahAsArtha-
vAhastA: kinnarakanyA dharmyayA kathayA saMdarzya samAdApya samuttejya saMpraharSya mAtRduhitRvat
pratisaMmodya yathoddiSTena mArgeNa yathoktena vidhinA anupUrveNa taM bhUmipradezamanuprApta: | sa ca
bAlAho’zvarAjazcarannevamAha-ka: pAragAmI, ka: pAragAmI, kaM pAraM nayAmi, svastikSemAbhyAM
jambudvIpamanuprApayAmi ? tata: supriyo mahAsArthavAho yena bAlAho’zvarAjastenopasaMkrAnta
@075
upasaMkramya ekAMsamuttarAsaGgaM kRtvA dakSiNaM jAnumaNDalaM pRthivyAM pratiSThApya yena bAlAho’zva-
rAjastenAJjaliM praNamya bAlAhamazvarAjamidavocat-ahaM pAragAmI, ahaM pAragAmI, naya mAm |
svastikSemAbhyAM vArANasImanuprApaya | evamukte bAlAho’zvarAja: supriyaM mahAsArthavAhamida-
mavocat—na te mahAsArthavAha mama pRSThAdhirUDhena dizo nAvalokayitavyA:, nimIlitAkSeNa te
stheyam | ityuktvA bAlAho’zvarAja: pRSThamupanAmayati | atha supriyo mahAsArthavAho bAlAha-
syAzvarAjasya pRSThamadhiruhya yathAnuziSTo’lpaizca kSaNalavamuhUrtairvArANasImanuprApta: | sva udyAne’va-
tarita: | avatIrya supriyo mahAsArthavAho bAlAhAzvarAjapRSThAdbAlAhAzvarAjaM tripradakSiNIkRtya
pAdAbhivandanaM karoti | tato bAlAho’zvarAja: supriyaM mahAsArthavAhaM saMrAdhayAmAsa—sAdhu
sAdhu mahAsArthavAha | nistIrNAni te mahAsamudraparvatanadIkAntArANi | pUritA te dRDhapratijJA |
saphalIkRtaste’dhvA | gopitAnIndriyANi | sAdhitA te badaradvIpamahApattanayAtrA | adhigataste
sarvajanamanorathasaMpAdako jambudvIpasya pradhAno ratnavizeSa: | evaM hi parahitArthamabhyudyatA:
kurvanti sattvavizeSA: | ityuktvA bAlAho’zvarAja: prakrAnta: | athAciraprakrAnte bAlAhe’zva-
rAjani supriyo mahAsArthavAha: svagRhaM praviSTa: | azrauSurvArANasInivAsina: paurA brahmadattazca
kAzirAja:-supriyo mahAsArthavAha: pUrNena varSazatena saMsiddhayAtra: pUrNamanoratha: svagRhamanuprApta
iti | zrutvA ca punarbrahmadatta: kAzirAja Anandita: | pauravarga: supriyaM sArthavAhaM saMrAdhayA-
mAsa | azrauSIt tat pUrvakaM caurasahasramanyazca jano dhanArthI-supriyo mahAsArthavAha: saMsiddha-
yAtra: paripUrNamanoratha Agata iti | zrutvA ca punarupasaMkramya supriyaM mahAsArthavAhamidamavo-
can—parikSINadhanA: sma iti | evamukte mahAsArthavAhastAn sarvAn maitreNa cakSuSA vyavalokya
vijJApayati—gacchatu bhavanta: svakasvakeSu vijiteSu | yo yenArthI upakaraNavizeSeNa bhavati,
sa tasyArthe cittamutpAdayatu, vAcaM ca nizcArayatu | zrutvA ca puna: prakrAnta: | atha supriyo
mahAsArthavAhastadeva poSadhe paJcadazyAM zira:snAna upoSadhoSito yattatprathamalabdhaM maNiratnaM
dhvajAgre Aropya vAcaM ca nizcArayati, yojanasahasrasAmantakena yathepsitAni sattvAnAmupa-
karaNAnyutpadyante, sahAbhidhAnacca yo yenArthI tasya tadvarSaM bhavati | tata: paripUrNamanorathAste
sattvA: | taccaurasahasraM supriyeNa mahAsArthavAhena dazasu kuzaleSu karmapatheSu pratiSThApita: ||
atrAntarAt kAlagate brahmadatte kAzirAjani paurAmAtyai: supriyo mahAsArthavAho
rAjAbhiSekeNAbhiSikta: | sahAbhiSiktena supriyeNa mahArAjJA dvitIyaM maNiratnaM dhvajAgre Aropya
pUrvavidhinA dviyojanasahasrasAmantakena yathepsitAni sattvAnAmupakaraNAnyutpadyantAmiti sahAbhi-
dhAnAcca yo yenArthI tasya tadvarSati | tRtIyena maNiratnena yathoktena vidhinA dhvajAgrocchritena
yathepsitopakaraNavizeSavarSaNAni saMpannAni | evaM triyojanasahasrasAmantakenopakaraNai: strI-
manuSyA: saMtarpitA: | tato’nupUrveNa jambudvIpaizvaryabhUtena supriyeNa mahArAjJA tadeva poSadhe paJca-
dazyAM zira:snAtenopoSadhoSitena kRtsne jambudvIpe ghaNTAvaghoSaNaM kRtvA upakaraNotpannAbhi-
lASiNAM strImanuSyANAM jambudvIpanivAsinAM yanmaNiratnaM badaradvIpamahApattanasarvasvabhUtaM yathepsitaM
@076
sarvopakaraNavarSiNaM dhvajAgre AropayAmAsa | samanantaraM dhvajAgrAvaropite tasmin jambudvIpa-
pradhAnamaNiratne kRtsno jambudvIpanivAsI mahAjanakAyo yathepsitairupakaraNavizeSai: saMtarpita: |
upakaraNasaMtarpitazca jambudvIpanivAsI janakAya: supriyeNa rAjJA dazasu kuzaleSu karmapatheSu
pratiSThApita: | tato jyeSThaM kumAraM rAjyaizvaryAdhipatye pratiSThApya rAjarSirbrahmacaryaM caritvA caturo
brAhmAn vihArAn bhAvayitvA kAmeSu kAmacchandaM prahAya tadbahulavihArI brahmalokasabhAgatAyAM
copapanno mahAbrahmA saMvRtta: ||
bhagavAnAha—kiM manyadhve bhikSavo yo’sau supriyo nAma mahAsArthavAha:, ahameva tena
kAlena tena samayena bodhisattvacaryAyAM vartitavAn | yattaccaurasahasram, etadeva bhikSusaha-
sram | yA sA pUrvadevatA, kAzyapa: samyaksaMbuddho bodhisattvabhUta: sa tena kAlena tena
samayena | yazcAsau magho mahAsArthavAha:, eSa eva zAriputro bhikSu: sa tena kAlena tena
samayena | yazcAsau nIlAdo nAma mahAyakSa:, eSa evAnando bhikSustena kAlena tena samayena |
yazcAsau candraprabho yakSa:, eSa evAniruddho bhikSu: sa tena kAlena tena samayena | yazcAsau
lohitAkSo nAma mahAyakSa:, sa eSa eva devadattastena kAlena tena samayena | yazcAsau
agnimukho nAma nAga:, eSa eva mAra: pApIyAn sa tena kAlena tena samayena | yazcAsau
bAlAho’zvarAja:, maitreyo bodhisattvastena kAlena tena samayena | tadA tAvanmayA bhikSavo
dRDhapratijJena pratijJApUraNArthaM saptavArAMzcaurasahasrAt sArtha: paritrAta: | aparituSTAMzca caurAn 
viditvA dRDhapratijJA kRtA | kRtvA cAnekairduSkarazatasahasrairbadaradvIpamahApattanasya yAtrAM sAdha-
yitvA caurasahasrapramukhaM kRtsnaM jambudvIpaM dhanena saMtarpayitvA dazasu kuzaleSu karmapatheSu
pratiSThApita: | idAnImapi mayA anekairduSkarazatasahasrairanuttaraM jJAnamadhigamya maitrAyatA 
karuNayA saptakRtvazcaurasahasrasakAzAt sArtha: paritrAta: | aparituSTaM ca caurasahasraM viditvA
yAvadAptaM dhanena saMtarpayitvA atyantaniSThe’nuttare yogakSeme nirvANe pratiSThApitA: | anekAni
ca devamanuSyazatasahasrANi yakSarAkSasapretapizAcakumbhANDapUtanakaTapUtanakoTizatasahasrANi
zaraNagamanazikSApadeSu pratiSThApitAni ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne supriyAvadAnamaSTamam ||
@077
9 meNDhakagRhapativibhUtipariccheda: |
zrAvastyAM nidAnam | tena khalu samayena bhadraMkare nagare SaD janA mahApuNyA: prati-
vasanti-meNDhako gRhapati: meNDhakapatnI meNDhakaputro meNDhakasnuSA meNDhakadAso meNDhakadAsI |
kathaM meNDhako gRhapatirjJAto mahApuNya: ? sa yadi riktakAni kozakoSThAgArANi pazyati,
sahadarzanAdeva pUryante | evaM meNDhako gRhapatirjJAto mahApuNya: | kathaM meNDhakapatnI ? sA eka-
syArthAya sthAlikAM sAdhayati, zatAni sahasrANi ca bhuJjate | evaM meNDhakapatnI | kathaM meNDhaka-
putra: ? tasya paJcazatiko nakulako kaTyAM baddhastiSThati | sa yadi zataM sahasraM vA parityajati,
tadA pUrNa eva tiSThati, na parikSIyate | evaM meNDhakaputra: | kathaM meNDhakasnuSA ? sA eka-
syArthAya gandhaM saMpAdayati, zatasahasrasya paryAptirbhavati | evaM meNDhakasnuSA | kathaM meNDhakadAsa: ?
sa yadaikaM halasIraM kRSati, tadA sapta sIrA: kRSTA bhavanti | evaM meNDhakadAsa: | kathaM meNDhaka-
dAsI mahApuNyA ? sA yadaikaM vastu rakSati, tatsaptaguNaM syAt | yadA ekamAtraM pratijAgarti,
tadA sapta mAtrA: saMpadyante | evaM meNDhakadAsI mahApuNyA ||
dharmatA khalu buddhAnAM bhagavatAM mahAkAruNikAnAM lokAnugrahapravRttAnAmekArakSANAM
zamathavipazyanAvihAriNAM tridamathavastukuzalAnAM caturoghottIrNAnAM caturRddhipAdacaraNatala-
supratiSThitAnAM caturSu saMgrahavastuSu dIrgharAtrakRtaparicayAnAM paJcAGgavipratihINAnAM paJcagati-
samatikrAntAnAM SaDaGgasamanvAgatAnAM SaTpAramitAparipUrNAnAM saptabodhyaGgakusumADhyAnAmaSTAGga-
mArgadezikAnAM navAnupUrvasamApattikuzalAnAM dazabalabalinAM dazadiksamApUrNayazasAM dazazata-
vazavartiprativiziSTAnAM trI rAtrestrirdivasasya SaTkRtvo rAtriMdivasasya buddhacakSuSA lokaM vyava-
lokya jJAnadarzanaM pravartate-ko hIyate, ko vardhate, ka: kRcchraprApta:, ka: saMkaTaprApta:, ka:
saMbAdhaprApta:, ka: kRcchrasaMkaTasaMbAdhaprApta:, ko’pAyanimna:, ko’pAyapravaNa:, ko’pAyaprAgbhAra:,
kamahamapAyamArgAdvyutthApya svargaphale mokSe ca pratiSThApayeyam, kasya kAmapaGkanimagnasya hasto-
ddhAramanupradadyAm, kamAryadhanavirahitamAryadhanaizvaryAdhipatye pratiSThApayAmi, kasyAnavaropitAni
kuzalamUlAnyavaropayeyam, kasyAvaropitAni paripAcayeyam, kasya pakvAni vimocayeyam,
kasyAjJAnatimirapaTalaparyavanaddhanetrasya jJAnAJjanazalAkayA cakSurvizodhayeyam |
apyevAtikramedvelAM sAgaro makarAlaya: |
na tu vaineyavatsAnAM buddho velAmatikramet ||1||
sarvajJasaMtAnanivAsinI hi 
kAruNyadhenurmRgayatyakhinnA |
vaineyavatsAn bhavadurganaSTAn 
vatsAn praNaSTAniva vatsalA gau: ||2||
bhagavAn saMlakSayati—ayaM meNDhako gRhapati: saparivAro bhadraMkare nagare prativasati |
tasya vaineyakAlaM pakvamiva gaNDaM zastrAbhinipAtamavekSate | yannvahaM bhadraMkareSu janapadeSu cArikAM
@078
careyam | tatra bhagavAnAyuSmantamAnandamAmantrayate—gaccha tvamAnanda, bhikSUNAmArocaya-tathAgato
bhikSavo bhadraMkareSu janapadeSu cArikAM cariSyati | yo yuSmAkamutsahate tathAgatena sArdhaM bhadraM-
kareSu janapadeSu cArikAM cartum, sa cIvarakANi pratigRhNAtu iti | evaM bhadantetyAyuSmA-
nAnando bhagavata: pratizrutya bhikSUNAmArocayati—tathAgata AyuSmanto bhadraMkareSu janapadeSu
cArikAM cariSyati | yo yuSmAkamutsahate tathAgatena sArdhaM bhadraMkareSu janapadeSu cArikAM
caritum, sa cIvarakANi pratigRhNAtu iti | evamAyuSmanniti te bhikSava AyuSmata Anandasya
pratizrutya pRSThata: pRSThata: samanubaddhA gacchanti ||
atha bhagavAn dAnto dAntaparivAra: zAnta: zAntaparivAro mukto muktaparivAra
Azvasta AzvastaparivAro vinIto vinItaparivAro’rhannarhatparivAro vItarAgo vItarAgaparivAra:
prAsAdika: prAsAdikaparivAra:, vRSabha iva gogaNaparivRta:, siMha iva daMSTragaNaparivAra:, haMsa-
rAja iva haMsagaNaparivRta:, suparNa iva pakSigaNaparivRta:, vipra iva ziSyagaNaparivRta:, suvaidya
ivAturagaNaparivRta:, zUra iva yodhagaNaparivRta:, dezika ivAdhvagaNaparivRta:, sArthavAha iva
vaNiggaNaparivRta:, zreSThIva paurajanaparivRta:, koTTarAja iva mantrigaNaparivRta:, cakravartIva
putrasahasraparivRta:, candra iva nakSatragaNaparivRta:, sUrya iva razmisahasraparivRta:, dhRtarASTra iva
gandharvagaNaparivRta:, virUDhaka iva kumbhANDagaNaparivRta: virUpAkSa iva nAgagaNaparivRta:,
dhanada iva yakSagaNaparivRta:, vemacittirivAsuragaNaparivRta:, zakra iva tridazagaNaparivRta:,
brahmeva brahmakAyikaparivRta:, stimita iva jalanidhi:, sajala iva jalanidhi:, vimada iva gaja-
pati:, sudAntairindriyairasaMkSobhiteryApathapracAro dvAtriMzatA mahApuruSalakSaNairazItyAnuvyaJjanairvirA-
jitagAtro dazabhirbalaizcaturbhirvaizAradyaistribhi: smRtyupasthAnairmahAkaruNayA ca | evamanekaguNagaNa-
samanvAgato buddho bhagavAn janapadacArikayA bhadraMkaraM nagaraM saMprasthita: | yadA bhagavatA zrAvastyAM
mahAprAtihAryaM vidarzitam, nirbhartsitA AnanditA devamanuSyA:, toSitAni sajjanahRdayAni,
tadA bhagnaprabhAvAstIrthyA: pratyantAn saMzritA: | tata: kecidbhadraMkaraM nagaraM gatvA avasthitA: |
tai: zrutaM zramaNa gautama AgacchatIti | zrutvA ca punarvyathitAste parasparaM kathayanti—pUrvaM
tAvadvayaM zramaNena gautamena madhyadezAnnirvAsitA: | sa yadIhAgamiSyati, niyatamito’pi
nirvAsayiSyati | tadupAyasaMvidhAnaM kartavyamiti | te kulopakaraNazAlA upasaMkramya kathayanti-
dharmalAbho dharmalAbha: | te kathayanti—kimidam ? avalokitA gamiSyAma: | kasyArthAya ? dRSTA
asmAbhiryuSmAkaM saMpatti:, yAvadvipattiM na pazyAma: | AryakA:, asmAkaM vipattirbhaviSyati |
bhavanta:, zramaNo gautama: kSurAzaniM pAtayannanekA aputrikA apatikAzca kurvannAgacchati |
AryA:, yadyevam, yasminneva kAle sthAtavyaM tasminneva kAle’smAkaM parityAga: kriyate |
tiSThata, na gantavyam | te kathayanti—kiM vayaM na tiSThAma: ? na yUyamasmAkaM zroSyatha | AryA:
kathayata, zroSyAma: | te kathayanti—bhadraMkarasAmantakena sarvajanakAyamudvAsya bhadraMkaraM nagaraM
pravAsayata | zAdvalAni kRSata | sthaNDilAni pAtayata | puSpaphalavRkSaM chedayata | pAnIyAni
@079
viSeNa dUSayata | te kathayanti—AryA:, tiSThata, sarvamanutiSThAma iti | te’vasthitA: | tatastai-
rbhadraMkaranagarasAmantakena sarvo janakAya udvAsya bhadraMkaraM nagaraM pravAsita:, zAdvalAni kRSTAni,
sthaNDilAni pAtitAni, puSpaphalavRkSAzchinnA:, pAnIyAni viSadUSitAni | tata: zakro
devendra: saMlakSayati—na mama pratirUpaM yadahaM bhagavato’satkAramadhyupekSeyam | yena nAma bhagavatA
tribhi: kalpAsaMkhyeyairanekai: duSkarazatasahasrai: SaT pAramitA: paripUryAnuttarajJAnamadhigatam,
sa nAma bhagavAn sarvalokaprativiziSTa: sarvavAdavijayI zUnye janapade cArikAM cariSyati |
yannvahaM bhagavata: sazrAvakasaMghasya sukhasparzArthAya autsukyamApadyeyamiti | tena vAtabalA-
hakAnAM devaputrANAmAjJA dattA-gacchata bhadraMkaranagarasAmantakena, viSapAnIyAni zoSayata iti |
varSabalAhakAnAM devaputrANAmAjJA dattA-aSTAGgopetasya pAnIyasyApUryateti | cAturmahArAjikA
devA uktA:-yUyaM bhadraMkarANAM janapadAnAM vAsayateti | tato vAtabalAhakairdevaputrairviSadUSitAni
pAnIyAni [zoSitAni], varSabalAhakaistAnyeva kUpodapAnavApIsarastaDAgAnyaSTAGgopetasya
pAnIyasya pUritAni | cAturmahArAjikairdevairbhadraMkaranagarasAmantakaM sarvamAvAsitam | janapadA
RddhA: sphItA: saMvRttA: | tIrthyairnagarajanakAyasametairavacarakA: preSitA:-gatvA pazyata kIdRzA
janapadA iti | te gatA: pazyantyatizayena janapadAn RddhAn sphItAn | tata Agatya katha-
yanti—bhavanta:, na kadAcidasmAbhirevaMrUpA janapadA RddhA: sphItA dRSTapUrvA iti | tIrthyA:
kathayanti—bhavanta:, vo yastAvadacetanAn bhAvAnanvAvartayati, sa yuSmAnnAnvAvartayiSyatIti ?
kuta etat ? sarvathA avalokitA bhavanta:, apazcimaM vo darzanam, gacchAma iti | te katha-
yanti-AryA:, tiSThata, kiM yuSmAkaM zramaNo gautama: karoti ? so’pi pravrajita:, yUyamapi
pravrajitA bhikSAcarA: | kimasau yuSmAkaM bhikSAM cariSyatItiM ? tIrthyA: kathayanti—samayena
tiSThAmo yadi yUyaM kriyAkAraM kuruta—na kenacicchramaNaM gautamaM darzanAyopasaMkramitavyam | ya
upasaMkrAmati, sa SaSTikArSApaNo daNDya iti | tai: pratijJAtaM kriyAkArazca kRta: ||
tato [bhagavAn] janapadacArikAM caran bhadraMkaraM nagaramanuprApta: | bhadraMkare nagare viharati
dakSiNAyatane | tena khalu samayena kapilavastuno brAhmaNadArikA bhadraMkare nagare pariNItA |
tayA prAkArasthayA bhagavAnandhakAre dRSTa: | sA saMlakSayati—ayaM bhagavAn zAkyakulanandana:
zAkyakulAdrAjyamapahAya pravrajita: | sa idAnImandhakAre tiSThati | yadyatra sopAnaM syAt,
ahaM pradIpamAdAyAvatareyamiti | tato bhagavatA tasyAzcetasA cittamAjJAya sopAnaM nirmitam |
tato hRSTatuSTapramuditA pradIpamAdAya sopAnenAvatIrya yena bhagavAMstenopasaMkrAntA | upasaMkramya
bhagavata: purastAt pradIpaM sthApayitvA pAdau zirasA vanditvA niSaNNA dharmazravaNAya | tato
bhagavatA tasyA AzayAnuzayaM dhAtuM prakRtiM ca jJAtvA tAdRzI caturAryasatyasaMprativedhikI
pUrvavadyAvaccharaNagatAmabhiprasannAmiti | atha bhagavAMstAM dArikAmidamavocat—ehi tvaM dArike
yena meNDhako gRhapatistenopasaMkrama, upasaMkramyaivaM madvacanAdArogyApaya, evaM ca vada—gRhapate,
tvAmuddizyAhamihAgata:, tvaM ca dvAraM baddhvA sthita: | yuktametadevamatithe: pratipattuM yathA tvaM
@080
pratipanna iti ? yadi kathayati—gaNena kriyAkAra: kRta iti, vaktavya:--tava putrasya paJca-
zatiko nakulaka: kaTyAM baddhastiSThati | sa yadi zataM vA sahasraM vA vyayIkaroti, pUryata
eva, na parikSIyate | na zaknoSi SaSTikArSApaNaM dattvA Agantumiti ? evaM bhadanteti sA
dArikA bhagavata: pratizrutya saMprasthitA | yathAparijJAtaiva kenacideva meNDhakasya gRhapate:
sakAzaM gatA | gatvA ca kathayati—gRhapate bhagavAMsta Arogyayati | sa kathayati—vande buddhaM
bhagavantam | gRhapate, bhagavAnevamAha—tvAmevAhamuddizyAgata:, tvaM ca dvAraM baddhvA avasthita: |
yuktametadevamatithe: pratipattuM yathA tvaM pratipanna iti ? sa kathayati—dArike, gaNena kriyAkAra:
kRta:--na kenacicchramaNaM gautamaM darzanAya upasaMkramitavyam | ya upasaMkrAmati, sa gaNena
SaSTikArSApaNo daNDya iti | gRhapate, bhagavAn kathayati—tava putrasya paJcazatiko nakulaka:
kaTyAM baddhastiSThati | sa yadi zataM vA sahasraM vA vyayIkaroti, pUryata eva, na parikSIyate |
na zaknoSi tvaM SaSTikArSApaNaM datvA Agantumiti ? sa saMlakSayati—na kazcidetajjAnIte | nUnaM
sarvajJa: sa bhagavAn | gacchAmIti | sa SaSTikArSApaNAn dvAre sthApayitvA brAhmaNadArikopa-
diSTena sopAnenAvatIrya yena bhagavAMstenopasaMkrAnta: | upasaMkramya bhagavata: pAdau zirasA
vanditvA bhagavata: purastAnniSaNNo dharmazravaNAya | tato bhagavatA meNDhakasya gRhapaterAzayAnuzayaM
dhAtuM prakRtiM ca jJAtvA tAdRzI caturAryasatyasaMprativedhikI dharmadezanA kRtA, yAM zrutvA meNDhakena
gRhapatinA yAvacchrotApattiphalaM sAkSAtkRtam | sa dRSTasatya: kathayati—bhagavan, kimeSo’pi
bhadraMkaranagaranivAsI janakAya evaMvidhAnAM dharmANAM lAbhIti ? bhagavAnAha—gRhapate, tvAmAgamya
bhUyasA sarva eva janakAyo lAbhIti | tato meNDhako gRhapatirbhagavata: pAdau zirasA vanditvA
bhagavato’ntikAt prakrAnta: | svagRhaM gatvA nagaramadhye kArSApaNAnAM rAziM vyavasthApya
gAthAM bhASate—
yo draSTumicchati jinaM jitarAgadoSaM
nirbandhamapratisamaM karuNAvadAtam |
so’nizcareNa hRdayena sunizcitena
kSipraM prayAtu dhanamasya mayA pradeyam ||3|| iti ||
janakAya: kathayati—gRhapate, zreya: zramaNasya gautamasya darzanam ? sa kathayati—
zreya: | te kathayanti—yadyevam, gaNenaivaM kriyAkAra: kRto gaNa eva uddhATayatu | ko’tra
virodha: ? te kriyAkAramuddhATya nirgantumArabdhA: | tata: parasparaM saMghaTTanena na zaknuvanti
nirgantumiti vajrapANinA yakSeNa vineyajanAnukampayA vajra: kSipta: | prAkArasya khaNDa: patita: |
anekAni prANizatasahasrANi nirgatAni, kAnicit kutUhalajAtAni, kAnicit pUrvakai:
kuzalamUlai: saMcodyamAnAni | te gatvA bhagavata: pAdAbhivandanaM kRtvA purato niSaNNA: |
yAvadbhagavata: sAmantakena parSat saMnipatitA | atha bhagavAMstAM parSadamabhyavagAhya purastAdbhikSu-
saMghasya prajJapta evAsane niSadyAnekasattvasaMtAnakuzalamUlasamAropikAM dharmadezanAM kRtavAn, yAM
@081
zrutvA kaizcicchrotApattiphalaM sAkSAtkRtam, kaizcicharaNagamanazikSApadAni gRhItAni |
bhagavato’ci[tazci]raM dharmaM dezayato bhojanakAlo’tikrAnta: | meNDhako gRhapati: kathayati—
bhagavan bhaktakRtyaM kriyatAmiti | bhagavAnAha—gRhapate, bhojanakAlo’tikrAnta iti | sa
kathayati—bhagavan, kimakAle kalpate ? bhagavAnAha-ghRtaguDazarkarApAnakAni ceti | tato
meNDhakena gRhapatinA zilpina AhUya uktA:--bhagavato’kAlakhAdyakAni zIghraM sajjIkuruteti |
tairakAlakAni sajjIkRtAni | tato meNDhakena gRhapatinA buddhapramukho bhikSusaMgho’kAlakhAdyakai-
rakAlapAnakaizca saMtarpita: | tato bhagavAn meNDhakaM gRhapatiM saparivAraM satyeSu pratiSThApitaM
karvaTanivAsinaM janakAyaM yathAbhavyatayA vinIya prakrAnta: ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne meNDhakagRhapativibhUtiparicchedo navama: ||
@082
10 meNDhakAvadAnam |
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta meNDhakena
meNDhakapatnyA meNDhakaputreNa meNDhakasnuSayA meNDhakadAsena meNDhakadAsyA karma kRtaM yena SaDabhi-
jJAtA mahApuNyA: saMvRttA:, bhagavato’ntike satyAni dRSTAni, bhagavAMzcaibhirArAgito na virA-
gita iti ? bhagavAnAha—ebhireva bhikSava: karmANi kRtAnyupacitAni labdhasaMbhArANi pariNata-
pratyayAni oghavatpratyupasthitAnyavazyaMbhAvIni | ebhi: karmANi kRtAnyupacitAni | ko’nya:
pratyanubhaviSyati ? na bhikSava: karmANi kRtAnyupacitAni bAhye pRthivIdhAtau vipacyante, nAbdhAtau,
na tejodhAtau, na vAyudhAtau, api tUpAtteSveva skandhadhAtvAyataneSu karmANi kRtAni
vipacyante zubhAnyazubhAni ca |
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||1||
bhUtapUrvaM bhikSavo’tIte’dhvani vArANasyAM nagaryAM brahmadatto nAma rAjA rAjyaM kArayati
RddhaM ca sphItaM ca kSemaM ca subhikSaM ca AkIrNabahujanamanuSyaM ca prazAntakalikalahaDimba-
DamarataskarogApagataM zAlIkSugomahiSIsaMpannamakhilamakaNTakam | ekaputramiva rAjyaM pAlayati |
tena khalu samayena vArANasyAM naimittikairdvAdazavarSikA anAvRSTirvyAkRtA | trividhaM durbhikSaM
bhaviSyati—caJcu zvetAsthi zalAkAvRtti ca | tatra caJcu ucyate—samudgake tasmin manuSyA
bIjAni prakSipya anAgate sattvApekSayA sthApayanti | mRtA nAma anena te bIjakAyaM kari-
SyantIti | idaM samudgakaM baddhvA caJcu ucyate | zvetAsthi nAma durbhikSam—tasmin kAle manuSyA
asthInyupasaMhRtya tAvat kvAthayanti, yAvat tAnyasthIni zvetAni saMvRttAnIti | tatastatkvAthaM
pibanti | idaM zvetAsthi durbhikSamityucyate | zalAkAvRttirnAma—tasmin kAle manuSyA: khalu
bilebhyo dhAnyaguDakAni zalAkayA AkRSya bahUdakasthAlyAM kvAthayitvA pibanti | iyaM
zalAkAsaMbaddhatvAcchalAkAvRttirityucyate | tato rAjJA brahmadattena vArANasyAM ghaNTAvaghoSaNaM
kAritam—zRNvantu bhavanto vArANasInivAsina: paurA: | naimittikairdvAdazavarSikA anAvRSTi-
rvyAkRtA zalAkAvRtti durbhikSaM caJcu zvetAsthi ca | yeSAM vo dvAdazavArSikaM bhaktamasti, tai:
sthAtavyam | yeSAM nAsti, te yatheSTaM gacchantu | vigatadurbhikSabhayA: subhikSe punarapyupAgamiSyanti |
tasmiMzca samaye vArANasyAmanyatamo gRhapatirADhyo mahAdhano mahAbhogo vistIrNaparivAra: |
tena koSThAgArika AhUya ukta:-bho: puruSa, bhaviSyati me saparivArANAM dvAdaza varSANi
bhaktamiti ? sa kathayati—Arya bhaviSyatIti | sa tatraivAvasthita: | samanantarAnubaddhaM caitat
durbhikSam | tasya kozakoSThAgArA: parikSINA: | sarvazca parijana: kAlagata: | AtmanA SaSTho
vyavasthita: | tatastena gRhapatinA kozakoSThAgArANi zodhayitvA dhAnyaprastha upasaMhRta: |
so’sya patnyA sthAlyAM prakSipya sAdhita: | asati buddhAnAmutpAde pratyekabuddhA loka utpadyante
hInadInAnukampakA: prAntazayanabhaktA ekadakSiNIyA lokasya | yAvadanyatama: pratyekabuddho
@083
janapadacArikAM caran vArANasImanuprApta: | sa pUrvAhNe nivAsya pAtracIvaramAdAya vArANasIM
piNDAya praviSTa: | sa ca gRhapatirAtmanA SaSTho’vasthito bhoktum | sa ca pratyekabuddho’nupUrveNa
piNDapAtamaTan tasya gRhapaternivezanamanuprApta: | sa tena gRhapatinA dRSTazcittaprAsAdika:
kAyaprAsAdikazca | dRSTvA ca puna: saMlakSayati—etadapyahaM parityajya niyataM prANairviyokSye |
yannvahaM svapratyaMzamasmai pravrajitAya dadyAmiti | tena bhAryA abhihitA-bhadre, yo mama pratyaMza-
stamahamasmai pravrajitAyAnuprayacchAmIti | sA saMlakSayati—mama svAmI na paribhuGkte, kathamahaM
paribhokSya iti | sA kathayati-Aryaputra, ahamapi pratyaMzamasmai prayacchAmi | evaM putreNa snuSayA
dAsena dAsyA ca vicArya svasvapratyaMzA: parityaktA: | tatastai: sarvai: saMbhUya pratyekabuddha:
piNDakena pratipAdita: | kAyikI teSAM mahAtmanAM dharmadezanA, na vAcikI | sa vitatapakSa iva
haMsarAja upari vihAyasamudgamya jvalanatapanavarSaNavidyotanaprAtihAryANi kartumArabdha: | Azu
pRthagjanAvarjanakarI Rddhi: | te mUlanikRttA iva drumA: pAdayornipatya praNidhAnaM kartumArabdhA: |
gRhapati: praNidhAnaM kartumArabdha:-yanmayA evaMvidhe sadbhUtadakSiNIye kAra: kRta:, anenAhaM kuzala-
mUlena yadi riktakAni kozakoSThAgArANi sahadarzanAnme pUrNAni syu:-evaMvidhAnAM ca dharmANAM
lAbhI syAm, prativiziSTataraM cAta: zAstAramArAgayeyaM mA virAgayeyamiti | patnI praNidhAnaM
kartumArabdhA-yanmayA evaMvidhe sadbhUtadakSiNIye kAra: kRta:, anenAhaM kuzalamUlena yadyekasyArthAya
sthAlIM paceyam, sA zatenApi paribhujyeta, sahasreNApi, na parikSayaM gacchet, yAvanmayA
prayogo’pratiprazrabdha:, ityevaMvidhAnAM ca dharmANAM lAbhinI syAm, prativiziSTataraM cAta:
zAstAramArAgayeyaM mA virAgayeyamiti | putra: praNidhAnaM kartumArabdha:-yanmayAM evaMvidhe
sadbhUtadakSiNIye kAra: kRta:, anenAhaM kuzalamUlena paJcazatiko nakulaka: kaTyAmuparibaddha-
stiSThet, yadi ca zataM vA sahasraM vA tato vyayaM kuryAt, pUrNa eva tiSThet, mA parikSayaM
gacchet-evaMvidhAnAM ca dharmANAM lAbhI syAm, prativiziSTataraM cAta: zAstAramArAgayeyaM mA
virAgayeyamiti | snuSA praNidhAnaM kartumArabdhA-yanmayA evaMvidhe sadbhUtadakSiNIye kAra: kRta:,
anenAhaM kuzalamUlena yadyekasya gandhaM yojayeyam, zataM vA sahasraM vA gandhaM ghrAsyati, taM na ca
parikSayaM gaccheyuryAvanmayA apratiprazrabdham—evaMvidhAnAM dharmANAM lAbhinI syAm, prativiziSTataraM
cAta: zAstAramArAgayeyaM mA virAgayeyamiti | dAsa: praNidhAnaM kartumArabdha:-yanmayA evaMvidhe
sadbhUtadakSiNIye kAra: kRta:, anenAhaM kuzalamUlena yadyekahalasIraM kRSeyam, sapta sIrA:
kRSTA: syu:--evaMvidhAnAM dharmANAM ca lAbhI syAm, prativiziSTataraM cAta: zAstAramArAgayeyaM
mA virAgayeyamiti | dAsI praNidhAnaM kartumArabdhA--evaMvidhe sadbhUtadakSiNIye kAra: kRta:,
anenAhaM kuzalamUlena yadyekAM mAtrAmArabheyam, sapta mAtrA: saMpadyeran—evaMvidhAnAM dharmANAM ca 
lAbhinI syAm, prativiziSTataraM cAta: zAstAramArAgayeyaM mA virAgayeyamiti | taizcaivaM praNi-
dhAnaM kRtam | sa ca mahAtmA pratyekabuddhasteSAmanukampayA RddhyA upari vihAyasA rAjakulasyo-
pariSTAt saMprasthita: ||
@084
tena khalu samayena rAjA brahmadatta upariprAsAdatalagatastiSThati | tasya RddhyA gacchato
rAjJo brahmadattasyopari chAyA nipatitA | sa Urdhvamukho nirIkSitumArabdha: | pazyati taM
pratyekabuddham | tasyaitadabhavat-kasyApyanena mahAtmanA RddhimahAlAGgalairdAridryamUlAnyutpATi-
tAni | balavatI AzA | tato’sau gRhapati: kozakoSThAgArANi pratyavekSitumArabdho yAvatpUrNAni
pazyati | sa patnImAmantrayate—mama tAvat praNidhAnaM pUrNam, yuSmAkamapIdAnIM pazyAma iti |
tato dAsyA dhAnyAnAmekAM mAtrAmArabdhA parikarmayitum, sapta mAtrA: saMpannA: | patnyA
ekasyArthAya sthAlI sAdhitA, sarvaistai: paribhuktam, tathaivAvasthitA | prAtivezyairanekaizca
prANizatasahasrai: paribhuktam, tathaivAvasthitA | tathaiva putrasya snuSAyA dAsasya praNidhi: siddhA |
tato gRhapatinA ghaNTAvaghoSaNaM kAritaM vArANasyAm—yo bhavanto’nnenArthI, sa Agacchatu iti |
vArANasyAmuccazabdo mahAzabdo jAta: | rAjJA zrutam | kathayati—kimeSa bhavanta uccazabdo
mahAzabda iti ? amAtyai: samAkhyAtam—deva, amukena gRhapatinA kozakoSThAgArANi
uddhATitAnIti | rAjA tamAhUya kathayati—yadA sarva eva loka: kAlagata:, tadA tvayA
kozakoSThAgArANyuddhATitAnIti | deva, kasya kozakoSThAgArANyuddhATitAni ? api tu adyaiva
me bIjamuptamadyaiva phaladAyakamiti | rAjA pRcchati—yathA katham ? sa etat prakaraNaM
vistareNArocayati | rAjA kathayati—gRhapate, tvayA asau mahAtmA piNDakena pratipAdita: ?
deva mayaiva pratipAdita: | so’bhiprasanno gAthAM bhASate—
aho guNamayaM kSetraM sarvadoSavivarjitam |
yatroptaM bIjamadyaiva adyaiva phaladAyakam ||2|| iti |
kiM manyadhve bhikSavo yo’sau gRhapatirgRhapatipatnI gRhapatiputro gRhapatisnuSA gRha-
patidAso gRhapatidAsI, ayameva meNDhako gRhapati: meNDhakapatnI meNDhakaputro meNDhakasnuSA
meNDhakadAso meNDhakadAsI ca | yadebhi: pratyekabuddhe kArAn kRtvA praNidhAnaM kRtam, tasya
karmaNo vipAkena SaD mahApuNyA jAtA:, mamAntike dRSTasatyAni | ahaM caibhi: pratyeka-
buddhakoTIzatasahasrebhya: prativiziSTa: zAstA ArAgito na virAgita: | iti hi bhikSava
ekAntakRSNAnAM karmaNAmekAntakRSNo vipAka:, ekAntazuklAnAM karmaNAmekAntazukla:, vyati-
mizrANAM vyatimizra: | tasmAttarhi evaM zikSitavyam, yadekAntakRSNAni karmANyapAsya vyati-
mizrANi ca, ekAntazukleSveva karmasvAbhoga: karaNIya: | ityevaM vo bhikSava: zikSitavyam ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne meNDhakAvadAnaM dazamam ||
@085
11 azokavarNAvadAnam |
evaM mayA zrutam | ekasmin samaye bhagavAn satkRto gurukRto mAnita: pUjito
rAjabhI rAjamAtrairdhanibhi: paurai: zreSThibhi: sArthavAhairdevairnAgairasurairyakSairgaruDai: kinnarairmahoragairiti 
devanAgayakSAsuragaruDakinnaramahoragAbhyarcito buddho bhagavAn jJAto mahApuNyo lAbhI cIvara-
piNDapAtazayanAsanaglAnapratyayabhaiSajyapariSkArANAM sazrAvakasaMgho vaizAlyAM viharati sma
markaTahradatIre kUTAgArazAlAyAm | tena khalu samayena vaizAlikA licchavaya idamevaMrUpaM
kriyAkAramakArSu:--paJcadazyAM bhavanta: pakSasya aSTamyAM caturdazyAM ca prANino hantavyA:
yatkAraNameyurmanuSyA mAMsamanveSanta iti | tena khalu samayena anyatamo goghAtako mahAntaM
vRSabhamAdAya nagarAnniSkramati praghAtayitum | tamenaM mahAjanakAya: pRSThata: pRSThata: samanubaddho
mAMsArthI kathayati—zIghramenaM vRSaM ghAtaya, vayaM mAMsenArthina iti | sa kathayati-evaM kari-
SyAmi, kiM tu muhUrtamudIkSadhvamiti | tato vRSa IdRzamanAryaM vaco duruktaM zrutvA bhItastrasta:
saMvigna AhRSTaromakUpa itazcAmutazca saMbhrAnto nirIkSate, cintayati ca—ko mAM kRcchrasaMkaTa-
saMbAdhaprAptamatrANamazaraNamiSTena jIvitenAcchAdayediti | sa caivaM vihvalavadanastrANAnveSI
tiSThati | bhagavAMzca pUrvAhNe nivAsya pAtracIvaramAdAya bhikSugaNaparivRto bhikSusaMghapuraskRto
vaizAlIM piNDAya prAvizat | athAsau dadarza buddhaM bhagavantaM dvAtriMzatA mahApuruSalakSaNai:
samalaMkRtamazItyAnuvyaJjanairvirAjitagAtraM vyAmaprabhAlaMkRtaM sUryasahasrAtirekaprabhaM jaGgamamiva
ratnaparvataM samantato bhadrakam | sahadarzanaizcAsya bhagavato’ntike cittamabhiprasannam | prasanna-
cittazca saMlakSayati—prAsAdiko’yaM sattvavizeSa: | zakSyatyeSo mama prANaparitrANaM kartum |
yannvahamenamupasaMkrameyamiti | atha sa vRSo bhagavatyavekSAvAn pratibaddhacitta: eSo me zaraNa-
miti sahasaiva tAni dRDhAni varatrakANi bandhanAni chittvA pradhAvan yena bhagavAMstenopa-
saMkrAnta: | upasaMkramyobhAbhyAM jAnubhyAM bhagavata: pAdayornipatya pAdau jihvayA nileDhumArabdha: |
sa cAsya raudrakarmA goghAtaka: pRSThata: pRSThata: samanubaddha eva zastravyagrahasta: | tato bhagavAMstaM
raudrakarmANaM goghAtakamidamavocat—kuruSva tvaM bho: puruSa anena govRSabheNa sArdhaM sAtmyam |
jIvitenAcchAdayeti | sa kathayati—nAhaM bhadanta prabhavAmyenaM jIvitenAcchAdayitum | tatkasya
heto: ? mayA eSa bahunA mUlyena krIta: | putradAraM ca me bahu poSitavyamiti | bhagavAnAha—
yadi mUlyaM dIyate, pratimuJcasIti ? | sa kathayati—pratimokSyAmi bhagavanniti | atha bhagavAM-
llaukikacittamutpAdayati—aho bata zakro devendrastrINi kArSApaNasahasrANyAdAyAgacchediti |
sahacittotpAdAdbhagavata: zakro devendra: kArSApaNasahasratrayamAdAya bhagavata: purastAdasthAt |
atha bhagavAn zakraM devendramidamavocat-anuprayaccha kauzika asya goghAtakasya triguNaM mUlyam |
adAcchakro devendrastasya goghAtakasya kArSApaNatrayasahasraM vRSamUlyam | atha goghAtaka: kArSA-
paNasahasratrayaM vRSamUlyaM gRhItvA hRSTastuSTa: pramudito bhagavata: pAdau zirasA vanditvA taM govRSaM
bandhanAnmuktvA prakrAnta: | zakro devendro bhagavata: pAdau zirasA vanditvA tatraivAntarhita: ||
@086
atha govRSo gatapratyAgataprANo bhUyasyA mAtrayA bhagavatyabhiprasanno bhagavantaM tri:
pradakSiNIkRtya pRSThata: pRSThata: samanubaddho bhagavato mukhaM vyavalokayamAno’sthAt | atha bhagavAn
smitamakArSIt | dharmatA khalu yasmin samaye buddhA bhagavanta: smitaM prAviSkurvanti, tasmin samaye
nIlapItalohitAvadAtA: puSpaparAgapadmarAgavajravaiDUryamusAragalvArkalohitakAdakSiNAvartazaGkhazilA-
pravAlajAtarUparajatavarNA arciSo mukhAnnizcArya kAzcidadhastAdgacchanti, kAzcidupariSTAdgacchanti |
yA adhastAdgacchanti, tA: saMjIvaM kAlasUtraM rauravaM mahArauravaM tapanaM pratApanamavIcimarbudaM nirarbuda-
maTaTaM hahavaM huhuvamutpalaM padmaM mahApadmaparyantAn narakAn gatvA ye uSNanarakAsteSu zItIbhUtvA
nipatanti, ye zItanarakAsteSUSNIbhUtvA nipatanti | tena teSAM sattvAnAM kAraNAvizeSA: prati-
prasrabhyante | teSAmevaM bhavati—kiM nu vayaM bhavanta itazcyutA:, AhosvidanyatropapannA iti | teSAM
prasAdasaMjananArthaM bhagavAn nirmitaM visarjayati | teSAM nirmitaM dRSTvA evaM bhavati—na hyeva vayaM bhavanta
itazcyutA:, nApyanyatropapannA iti | api tvayamapUrvadarzana: sattva:, asyAnubhAvenAsmAkaM kAraNA-
vizeSA: pratiprasrabdhA iti | te nirmite cittamabhiprasAdya tannarakavedanIyaM karma kSapayitvA
devamanuSyeSu pratisaMdhiM gRhNanti yatra satyAnAM bhAjanabhUtA bhavanti | yA upariSTAdgacchanti,
tAzcAturmahArAjakAyikAn devAMstrAyastriMzAn yAmAMstuSitAn nirmANaratIn paranirmitavazavartino
brahmakAyikAn brahmapurohitAn mahAbrahmaNa: parIttAbhAnapramANAbhAnAbhAsvarAn parIttazubhAna-
pramANazubhAn zubhakRtsnAnanabhrakAn puNyaprasavAn bRhatphalAnabRhAnatapAn sudRzAn sudarzanA-
nakaniSThaparyantAn devAn gatvA anityaM du:khaM zUnyamanAtmetyuddhoSayanti | gAthAdvayaM bhASante—
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||1||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||2|| iti |
atha tA arciSastrisAhasramahAsAhasraM lokadhAtumanvAhiNDya bhagavantameva pRSThata: pRSThata:
samanugacchanti | tadyadi bhagavAnatItaM karma vyAkartukAmo bhavati, bhagavata: pRSThato’ntardhIyante |
anAgataM vyAkartukAmo bhavati, purastAdantardhIyante | narakopapattiM vyAkartukAmo bhavati,
pAdatale’ntardhIyante | tiryagupapattiM vyAkartukAmo bhavati, pArSNyAmantardhIyante | pretopapattiM
vyAkartukAmo bhavati, pAdAGguSThe’ntardhIyante | manuSyopapattiM vyAkartukAmo bhavati, jAnunoranta-
rdhIyante | balacakravartirAjyaM vyAkartukAmo bhavati, vAme karatale’ntardhIyante | cakravartirAjyaM
vyAkartukAmo bhavati, dakSiNe karatale’ntardhIyante | devopapattiM vyAkartukAmo bhavati, nAbhyA-
mantardhIyante | zrAvakabodhiM vyAkartukAmo bhavati, Asye’ntardhIyante | pratyekAM bodhiM vyAkartu-
kAmo bhavati, UrNAyAmantardhIyante | anuttarAM samyaksaMbodhiM vyAkartukAmo bhavati, uSNISe-
‘ntardhIyante | atha tA arciSo bhagavantaM tri: pradakSiNIkRtya bhagavata UrNAyAmantarhitA: ||
athAyuSmAnAnanda: kRtakarapuTo bhagavantaM papraccha-
nAnAvidho raGgasahasracitro
vakrAntarAnniSkasita: kalApa: |
@087
avabhAsitA yena diza: samantA-
ddivAkareNodayatA yathaiva ||3||
gAthAM ca bhASate—
vigatodbhavA dainyamadaprahINA
buddhA jagatyuttamahetubhUtA: |
nAkAraNaM zaGkhamRNAlagauraM
smitamupadarzayanti jinA jitAraya: ||4||
tatkAlaM svayamadhigamya dhIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||5||
nAkasmAllavaNajalAdrirAjadhairyA: 
saMbuddhA: smitamupadarzayanti nAthA: |
yasyArthe smitamupadarzayanti dhIrA-
staM zrotuM samabhilaSanti te janaughA: ||6|| iti ||
bhagavAnAha—evametadAnanda, evametat | nAhetvapratyayamAnanda tathAgatA arhanta: samya-
ksaMbuddhA: smitaM prAviSkurvanti | dRSTaste Ananda ayaM govRSa: ? dRSTo bhadanta | eSa Ananda
govRSastathAgatasyAntike prasannacitta: saptame divase kAlaM kRtvA cAturmahArAjikeSu deveSU-
papatsyate | vaizravaNasya mahArAjasya putro bhaviSyati | tatazcyutvA trAyastriMzeSu deveSUpapatsyate |
zakrasya devendrasya putro bhaviSyati | tatazcyutvA yAmeSu deveSUpapatsyate | yAmasya devasya putro
bhaviSyati | tatazcyutvA tuSiteSu deveSUpapatsyate | sa tuSitasya devasya putro bhaviSyati |
tatazcyutvA nirmANaratiSu deveSUpapatsyate | sunirmitasya devaputrasya putro bhaviSyati | tatazcyutvA
paranirmitavazavartiSu deveSUpapatsyate | vazavartino devaputrasya putro bhaviSyati | tadanayA
saMtatyA navanavatikalpasahasrANi vinipAtaM na gamiSyati | tata: kAmAvacareSu deveSu divyaM
sukhamanubhUya pazcime bhave pazcime nikete samucchraye pazcime AtmabhAvapratilambhe manuSyatvaM prati-
labhya rAjA bhaviSyati azokavarNo nAma cakravartI caturarNavAntavijetA dhArmiko dharmarAja:
saptaratnasamanvAgata: | tasyemAnyevaMrUpANi sapta ratnAni bhaviSyanti | tadyathA-cakraratnaM hastiratna-
mazvaratnaM maNiratnaM strIratnaM gRhapatiratnaM pariNAyakaratnameva saptamam | pUrNaM cAsya bhaviSyati sahasraM
putrANAM zUrANAM vIrANAM varAGgarUpiNA parasainyapramardakAnAm | sa imAmeva samudraparyantAM mahA-
pRthivImakhilAmakaNTakAmanutpIDAmadaNDenAzastreNa dharmyeNa samayenAbhinirjitya adhyAvatsyati |
so’pareNa samayena dAnAni datvA cakravartirAjyamapahAya kezazmazrUNyavatArya kASAyANi vastrANi
…samyageva zraddhayA agArAdanagArikAM pravrajya pratyekAM bodhiM sAkSAtkariSyati, azokavarNo
nAma pratyekabuddho bhaviSyati | athAyuSmAnAnanda: kRtakarapuTo bhagavantaM papraccha—kiM bhadanta
anena govRSeNa karma kRtaM yena tiryagyonAvupapanna:, kiM karma kRtaM yena divyamAnuSasukhamanubhUya
@088
pratyekAM bodhimadhigamiSyati ? bhagavAnAha-anenaiva Ananda govRSeNa karmANi kRtAnyupacitAni
labdhasaMbhArANi pariNatapratyayAni oghavatpratyupasthitAnyavazyaMbhAvIni | govRSeNa karmANi kRtA-
nyupacitAni | ko’nya: pratyanubhaviSyati ? na hyAnanda karmANi kRtAnyupacitAni bAhye
pRthivIdhAtau vipacyante, nAbdhAtau, na tejodhAtau, na vAyudhAtau, api tUpAtteSveva skandha-
dhAtvAyataneSu karmANi kRtAni vipacyante zubhAzubhAni ca |
na praNazyanti karmANi api kalpazatairapi |
sAmagrIM prApya kAlaM ca phalanti khalu dehinAm ||7||
bhUtapUrvamAnanda atIte’dhvani ekanavate kalpe vipazyI nAma samyaksaMbuddho loka
udapAdi vidyAcaraNasaMpanna: sugato lokavidanuttara: puruSadamyasArathi: zAstA devamanuSyANAM
buddho bhagavAn | sa bandhumatIM rAjadhAnImupanizritya viharati, anyatamasmin vanaSaNDe | tasya
nAtidUre SaSTibhikSava: prativasantyAraNyakA: piNDapAtikA: | sarve ca vItarAgA vigatadveSA
vigatamohA yAvat paJcamAtrANi dhUrtakazatAni tena tenAhiNDyamAnAni taM pradezamanu-
prAptAni | teSAmetadabhavat—ete hi pravrajitA mahAtmAna: IdRzeSu sthAneSvabhiramante | yadyeSAM
jIvitopacchedaM na kariSyAma:, na bhUya etasmin pradeze svasthairvihartavyaM bhaviSyati | yadyapyete
mahAtmAna: sarvasattvahitodayapravRttA na pareSAmArocayiSyanti, tathApyeSAM pradhAnapuruSA upa-
saMkramiSyanti | te’smAkaM rAjJa: samarpayiSyanti | tatrAsmAbhizcArakAvaruddhairmartavyaM bhaviSyati |
kathamatra pratipattavyamiti ? ekastatraiva nirghRNahRdayastyaktaparaloka: | sa kathayati—aghAtayitvA
etAn kuta: kSema iti ? taiste jIvitAdvyaparopitA: | te caitatkarma kRtvA pApakamakuzala-
mekanavatikalpAnapAyeSUpapannA: | yadbhUyasA tu narakeSu tiryagyonau upapannAzca santo nityaM
zastreNa praghAtitA: | tatra yo’sau caurasteSAM samAdApaka:, sa evAyaM govRSa: | tasya karmaNo
vipAkena iyantaM kAlaM na kadAcit sugatau upapanna: | yatpunaridAnIM mamAntike cittaM
prasAditam, tasya karmaNo vipAkena divyaM mAnuSaM sukhamanubhUya pratyekAM bodhimadhigamiSyati |
evaM hi Ananda tathAgatAnAM cittaprasAdo’pyacintyavipAka:, kiM puna: praNidhAnam |
tasmAttarhi Ananda evaM zikSitavyaM yatstokastokaM muhUrtamuhUrtamantato’cchaTAsaMghAtamAtramapi
tathAgatamAkArata: samanusmariSyAmItyevaM te Ananda zikSitavyam ||
athAyuSmAn Anando bhagavato bhASitamabhyAnandyAnumodya bhikSUNAM purastAdgAthA bhASate—
aho nAthasya kAruNyaM sarvajJasya hitaiSiNa: |
sukRtenaiva vAtsalyaM yasyedRzamahAdbhutam ||8||
Apanno hi paraM kRcchraM govRSo yena mocita: |
vyAkRtazca bhave divye pratyekazca jino hyasau ||9|| iti ||
idamavocadbhagavAn | Attamanasaste bhikSavo bhASitamabhyanandan ||
iti zrIdivyAvadAne’zokavarNAvadAnamekAdazamam ||
@089
12 prAtihAryasUtram |
sa bhagavAn rAjagRhe viharati veNuvane kalandakanivApe satkRto gurukRto mAnita:
pUjito rAjabhI rAjamAtrairdhanibhi: paurai: zreSThibhi: sArthavAhairdevairnAgairyakSairasurairgaruDai: kinnarairmaho-
ragairiti devanAgayakSAsuragaruDakinnaramahoragAbhyarcito buddho bhagavAn jJAto mahApuNyo lAbhI
cIvarapiNDapAtazayanAsanaglAnapratyayabhaiSajyapariSkArANAM sazrAvakasaMgho divyAnAM mAnuSyANAM
ca bhagavAnanupalipto viharati padmapatramivAmbhasA ||
tena khalu samayena rAjagRhe nagare SaT pUrNAdyA: zAstAro’sarvajJA: sarvajJamAnina:
prativasanti sma | tadyathA-pUrNa: kAzyapa:, maskarI gozAlIputra:, saMjayI vairaTTIputra:, ajita:
kezakambala:, kakuda: kAtyAyana:, nirgrantho jJAtiputra: | atha SaNNAM pUrNAdInAM tIrthyAnAM
kutUhalazAlAyAM saMniSaNNAnAM saMnipatitAnAmayamevaMrUpo’bhUdantarAkathAsamudAhAra:-yatkhalu
bhavanto jAnIran—yadA zramaNo gautamo loke’nutpanna:, tadA vayaM satkRtAzcAbhUvan gurukRtAzca
mAnitAzca pUjitAzca rAjJAM rAjamAtrANAM brAhmaNAnAM gRhapatInAM naigamAnAM jAnapadAnAM zreSThinAM
sArthavAhAnAm | lAbhinazcAbhUvaMzcIvarapiNDapAtazayanAsanaglAnapratyayabhaiSajyapariSkArANAm |
yadA tu zramaNo gautamo loke utpanna:, tadA zramaNo gautama: satkRto gurukRto mAnita: pUjito
rAjJAM rAjamAtrANAM brAhmaNAnAM gRhapatInAM janapadAnAM dhaninAM zreSThinAM sArthavAhAnAm | lAbhI
ca zramaNo gautama: sazrAvakasaMghazcIvarapiNDapAtazayanAsanaglAnapratyayabhaiSajyapariSkArANAm |
asmAkaM ca lAbhasatkAra: sarveNa sarvaM samucchinna: | vayaM sma Rddhimanto jJAnavAdina: |
zramaNo’pi gautamo riddhimAn jJAnavAdItyAtmAnaM pratijAnIte | arhati jJAnavAdI jJAnavAdinA
sArdhamuttare manuSya dharme riddhiprAtihAryaM vidarzayitum | yadyekaM zramaNo gautamo’nuttare manuSyadharme
riddhiprAtihAryaM vidarzayiSyati, vayaM dve | dve zramaNo gautama:, vayaM catvAri | catvAri zramaNo
gautama:, vayamaSTau | aSTau zramaNo gautama:, vayaM SoDaza | SoDaza zramaNo gautama:, vayaM dvAtriMza-
diti yAvacchramaNo gautama uttare manuSyadharme riddhiprAtihAryaM vidarzayiSyati, vayaM taddviguNaM
tattriguNaM vidarzayiSyAma: | upArdhaM mArgaM zramaNo gautama Agacchatu, vayamapyupArdhaM mArgaM gami-
SyAma: | tatrAsmAkaM bhavatu zramaNena gautamena sArdhamuttare manuSyadharme riddhiprAtihAryam | atha
mArasya pApIyasa etadabhavat—asakRdasakRnmayA zramaNasya gautamasya prAkrAntam, na ca kadAM-
cidavatAro labdha: | yannvahaM tIrthyAnAM prahareyam | iti viditvA pUraNavadAtmAnamabhinirmAya
upari vihAyasamabhyudgamya jvalanatapanavarSaNavidyotanaprAtihAryANi kRtvA maskariNaM gozAlIputra-
mAmantrayate—yatkhalu maskarin jAnIyA:-ahaM riddhimAn jJAnavAdI, zramaNo gautamo riddhimAn
jJAnavAdItyAtmAnaM parijAnIte | arhati jJAnavAdI jJAnavAdinA sArdhamuttare manuSyadharme riddhi-
prAtihAryaM vidarzayitum | yadyekaM zramaNo gautama uttare manuSyadharme riddhiprAtihAryaM vidarzayiSyati,
ahaM dve | dve zramaNo gautama:, ahaM catvAri | catvAri zramaNo gautama:, ahamaSTau | aSTau
zramaNo gautama:, ahaM SoDaza | SoDaza zramaNo gautama:, ahaM dvAtriMzaditi yAvacchramaNo
@090
gautama uttare manuSyadharme riddhiprAtihAryaM vidarzayiSyati, vayaM taddviguNamuttaraM manuSyadharmaM
riddhiprAtihAryaM vidarzayiSyAma: | upArdhaM mArgaM zramaNo gautama Agacchatu, ahamapyupArdhaM mArgaM
gamiSyAmi | tatrAsmAkaM bhavatu zramaNena gautamena sArdhamuttare manuSyadharme riddhiprAtihAryam |
atha mArasya pApIyasa etadabhavat—asakRdasakRnmayA zramaNasya gautamasya parAkrAntam, na
ca kadAcidavatAro labdha: | yannvahaM tIrthyAnAM prahareyam | iti viditvA maskarivadAtmAna-
mabhinirmAya upari vihAyasamabhyudgamya jvalanatapanavidyotanavarSaNaprAtihAryANi kRtvA saMjayinaM
vairaTTIputramAmantrayate—yatkhalu saMjayin jAnIyA:-ahaM riddhimAn jJAnavAdI, zramaNo gautamo
riddhimAn jJAnavAdItyAtmAnaM pratijAnIte | arhati jJAnavAdI jJAnavAdinA sArdhamuttare
manuSyadharme riddhiprAtihAryaM vidarzayitum | yadyekaM zramaNo gautama uttare manuSyadharme riddhi-
prAtihAryaM vidarzayiSyati, ahaM dve | dve zramaNo gautama:, ahaM catvAri | catvAri zramaNo
gautama:, ahamaSTau | aSTau zramaNo gautama:, ahaM SoDaza | SoDaza zramaNo gautama:,
ahaM dvAtriMzaditi yAvacchramaNo gautama uttare manuSyadharme riddhiprAtihAryaM vidarzayiSyati, ahaM
taddviguNamuttaraM manuSyadharmaprAtihAryaM vidarzayiSyAmi | upArdhaM mArgaM zramaNo gautama Agacchatu,
ahamapyupArdhaM mArgaM gamiSyAmi | tatra me bhavatu zramaNena gautamena sArdhamuttare manuSyadharme riddhi-
prAtihAryam | evamanyonyaM sarve viheThitA: | ekaika evamAha—riddherlAbhI nAhamiti ||
pUraNAdyA: SaT zAstAra: sarvajJajJAnino yena rAjA mAgadha: zreNyo bimbisArastenopa-
saMkrAman | upasaMkramya rAjAnaM mAgadhaM zreNyaM bimbisAramidamavocan—yatkhalu deva jAnIyA:-vayaM
Rddhimanto jJAnavAdina: | zramaNo’pi gautamo riddhimAn jJAnavAdItyAtmAnaM pratijAnIte | arhati 
jJAnavAdI jJAnavAdinA sArdhamuttare manuSyadharme riddhiprAtihAryaM vidarzayitum | yadyekaM zramaNo gautama
uttare manuSyadharme riddhiprAtihAryaM vidarzayiSyati, vayaM dve | dve zramaNo gautama:, vayaM catvAri |
catvAri zramaNo gautama:, vayamaSTau | aSTau zramaNo gautama:, vayaM SoDaza | SoDaza zramaNo
gautama:, vayaM dvAtriMzaditi yAvacchramaNo gautama uttare manuSyadharme riddhiprAtihAryaM vidarzayi-
Syati, vayaM taddviguNaM tattriguNaM riddhiprAtihAryaM vidarzayiSyAma: | upArdhaM mArgaM zramaNo gautama
Agacchatu, vayamapyupArdhaM mArgaM gamiSyAma: | tatrAsmAkaM bhavatu zramaNena gautamena sArdhamuttare
manuSyadharme riddhiprAtihAryaM vidarzayitum | evamukte rAjA mAgadha: zreNyo bimbisArastIrthyA-
nidamavocat—yUyamapi zavA bhUtvA bhagavatA sArdhaM riddhiM prArabhadhve ? atha pUraNAdyA: SaT
zAstAro’sarvajJA: sarvajJAnajJAnino’rdhamArge rAjAnaM mAgadhaM zreNyaM bimbisAraM vijJApayanti—vayaM
smo deva riddhimanto jJAnavAdina: | zramaNo’pi gautamo riddhimAn jJAnavAdItyAtmAnaM prati-
jAnIte | arhati jJAnavAdI jJAnavAdinA sArdhamuttare manuSyadharme riddhiprAtihAryaM vidarzayitum |
yAvat tatrAsmAkaM bhavatu zramaNena gautamena sArdhamuttare manuSyadharme riddhiprAtihAryaM vidarzayi-
tum | evamukte rAjA mAgadha: zreNyo bimbisArastAMstIrthikaparivrAjakAnidamavocat—yadyevaM
trirapyetamarthaM vijJApayiSyatha, nirviSayAn va: kariSyAmi | atha tIrthyAnAmetadabhavat—ayaM rAjA 
@091
mAgadha: zreNyo bimbisAra: zramaNasya gautamasya zrAvaka: | bimbisArastiSThatu | rAjA prasena-
jit kauzalo madhyastha: | yadA zramaNo gautama: zrAvastIM gamiSyati, tatra vayaM gatvA zramaNaM
gautamamuttare manuSyadharme riddhiprAtihArye AhvayiSyAma: | ityuktvA-prakrAntA: ||
atha rAjA mAgadha: zreNyo bimbisAro’nyatamaM puruSamAmantrayate—gaccha tvaM bho: puruSa
kSipram | bhadraM yAnaM yojaya, yatrAhamadhiruhya bhagavantaM darzanAyopasaMkramiSyAmi paryupAsanAyai |
evaM deveti sa puruSo rAjJo mAgadhasya zreNyasya bimbisArasya pratizrutya kSipraM bhadraM yAnaM yoja-
yitvA yena rAjA mAgadha: zreNyo bimbisArastenopasaMkrAnta: | upasaMkramya rAjAnaM mAgadhaM zreNyaM
bimbisAramidamavocat—yuktaM devasya bhadraM yAnaM yasyedAnIM deva: kAlaM manyata iti | atha rAjA 
mAgadha: zreNyo bimbisAro bhadraM yAnamabhiruhya rAjagRhAnniryAti bhagavato’ntikaM bhagavantaM
darzanAyopasaMkramituM paryupAsanAya | tasya yAvatI yAnasya bhUmistAvadyAnena gatvA yAnAdavatIrya
padbhyAmevArAmaM prAvikSat | antarA rAjA mAgadha: zreNyo bimbisAro bhagavantamadrAkSIt |
tadantarA paJca kakudAnyapanIya tadyathA-uSNISaM chatraM khaGgamaNiM vAlavyajanaM citre copAnahau,
sa paJca kakudAnyapanIya yena bhagavAMstenopasaMkrAnta: | upasaMkramya bhagavata: pAdau zirasA
vanditvA ekAnte niSaNNa: | ekAntaniSaNNaM viditvA rAjAnaM mAgadhaM zreNyaM bimbisAraM
bhagavAn dharmyayA kathayA saMdarzayati samAdApayati samuttejayati saMpraharSayati | anekaparyAyeNa
dharmyayA kathayA saMdarzya samAdApya samuttejya saMpraharSya tUSNIm | atha rAjA mAgadha: zreNyo
bimbisAro bhagavantamabhyAnandyAnumodya bhagavata: pAdau zirasA vanditvA bhagavato’ntikAt
prakrAnta: ||
atha bhagavata etadabhavat—kutra pUrvakai: samyaksaMbuddhairmahAprAtihAryaM vidarzitaM hitAya
prANinAm ? devatA bhagavata Arocayanti—zrutapUrvaM bhadanta pUrvakai: samyaksaMbuddhairmahAprAtihAryaM
vidarzitaM hitAya prANinAmiti | bhagavato jJAnadarzanaM pravartate—zrAvastyAM pUrvakai: samyaksaMbuddhai-
rmahAprAtihAryaM vidarzitaM hitAya prANinAmiti | tatra bhagavAnAyuSmantamAnandamAmantrayate—
gaccha tvamAnanda, bhikSUNAmArocaya | tathAgata: kozaleSu janapadeSu cArikAM cariSyati |
yo yuSmAkamutsahate tathAgatena sArdhaM kozaleSu janapadeSu cArikAM cartum, sa cIvarakANi
dhAvatu sIvyatu raJjayatu | evaM bhadantetyAyuSmAnAnando bhagavata: pratizrutya bhikSUNAmArocayati—
bhagavAnAyuSmanta: kozaleSu janapadeSu cArikAM cariSyati | yo yuSmAkamutsahate tathAgatena
sArdhaM kozaleSu janapadeSu cArikAM caritum, sa cIvarANi dhAvatu sIvyatu raJjayatu iti | te
bhikSava AyuSmata Anandasya pratyazrauSu: | atha bhagavAn dAnto dAntaparivAra: zAnta: zAnta-
parivAro mukto muktaparivAra Azvasta AzvastaparivAro vinIto vinItaparivAro’rhannarhatparivAro
vItarAgo vItarAgaparivAra: prAsAdika: prAsAdikaparivAro vRSabha iva gogaNaparivRto gaja
iva kalabhagaNaparivRta: siMha iva daMSTTagaNaparivRto rAjahaMsa iva haMsagaNaparivRta: suparNIva
pakSigaNaparivRto vipra iva ziSyagaNaparivRta: suvaidya ivAturagaNaparivRta: zUra iva yodhagaNa-
@092
parivRto dezika ivAdhvagaNaparivRta: sArthavAha iva vaNiggaNaparivRta: zreSThIva pauragaNaparivRta:
koTTarAja iva mantrigaNaparivRtazcakravartIva putrasahasraparivRtazcandra iva nakSatragaNaparivRta: sUrya
iva razmisahasraparivRto virUDhaka iva kumbhANDagaNaparivRto virUpAkSa iva nAgagaNaparivRto
dhanada iva yakSagaNaparivRto dhRtarASTra iva gandharvagaNaparivRto vemacitra ivAsuragaNaparivRta:
zakra iva tridazagaNaparivRto brahmeva brahmakAyikagaNaparivRta: stimiva iva jalanidhi: sajala
iva jaladharo vimada iva gajapati: sudAntairindriyairasaMkSobhiteryApathapracAro’nekairAveNikairbuddha-
dharmairmahatA bhikSusaMghena ca puraskRto yena zrAvastI tena cArikAM prakrAnta: | anekaizca
devatAzatasahasrairanugamyamAno’nupUrveNa cArikAM caran zrAvastImanuprApta: zrAvastyAM viharati
jetavane’nAthapiNDadasyArAme ||
azrauSustIrthyA: zramaNo gautama: zrAvastIM gata iti | zrutvA ca puna: zrAvastIM saMpra-
sthitA: | te zrAvastIM gatvA rAjAnaM prasenajitkauzalamidamavocan-yatkhalu deva jAnIthA:-
vayaM Rddhimanto jJAnavAdina: | zramaNo gautamo RddhimAn jJAnavAdItyAtmAnaM pratijAnIte |
arhati jJAnavAdI jJAnavAdinA sArdhamuttare manuSyadharme RddhiprAtihAryaM vidarzayitum | yadyekaM
zramaNo gautama uttare manuSyadharme RddhiprAtihAryaM vidarzayiSyati, vayaM dve | dve zramaNo gautama:,
vayaM catvAri | catvAri zramaNo gautama:, vayamaSTau | aSTau zramaNo gautama:, vayaM SoDaza | SoDaza
zramaNo gautama:, vayaM dvAtriMzaditi yAvacchramaNo gautama uttare manuSyadharme riddhiprAtihAryaM vidarza-
yiSyati, vayaM taddviguNaM tantriguNamuttare manuSyadharme riddhiprAtihAryaM vidarzayiSyAma: | upArdhaM
mArgaM zramaNo gautama Agacchatu, vayamapyupArdhaM mArgaM gamiSyAma: | tatrAsmAkaM bhavatu zramaNena
gautamena sArdhamuttare manuSyadharme riddhiprAtihAryam | evamukte rAjA prasenajit kauzalastIrthyA-
nidamavocat—Agamayantu tAvadbhavanto yAvadahaM bhagavantamavalokayAmi | atha rAjA prasena-
jit kauzalo’nyatamaM puruSamAmantrayate—gaccha tvaM bho: puruSa | kSipraM bhadraM yAnaM yojaya |
ahamabhiruhya adyaiva bhagavantaM darzanAyopasaMkramiSyAmi paryupAsanAyai | evaM deveti sa puruSo
rAjJa: prasenajita: kauzalasya pratizrutya kSipraM bhadraM yAnaM yojayitvA yena rAjA prasenajit
kauzalastenopasaMkrAnta: | upasaMkramya rAjAnaM prasenajitaM kauzalamidamavocat—yuktaM devasya
bhadraM yAnaM yasyedAnIM deva: kAlaM manyate | atha rAjA prasenajit kauzalo bhadraM yAna-
mabhiruhya zrAvastyA niryAti bhagavato’ntikaM bhagavantaM darzanAya upasaMkramituM paryupAsanAya |
tasya yAvatI yAnasya bhUmistAvadyAnena gatvA yAnAdavatArya pAdAbhyAmeva ArAmaM pravizya
yena bhagavAMstenopasaMkrAnta: | upasaMkramya bhagavata: pAdau zirasA vanditvA ekAnte niSaNNa: |
ekAnte niSaNNo rAjA prasenajit kauzalo bhagavantamidamavocat—ime bhadanta tIrthyA bhaga-
vantamuttare manuSyadharme riddhiprAtihAryeNAhvayante | vidarzayatu bhagavAnuttare manuSyadharme riddhi-
prAtihAryaM hitAya prANinAm | nirbhartsayatu bhagavAMstIrthyAn | nandayatu devamanuSyAn | toSayatu
sajjanahRdayamanAMsi | evamukte bhagavAn rAjAnaM prasenajitaM kauzalamidamavocat—nAhaM mahArAja
@093
evaM zrAvakANAM dharmaM dezayAmi evaM yUyaM bhikSava AgatAgatAnAM brAhmaNagRhapatInAmuttare manuSya-
dharma riddhiprAtihAryaM vidarzayateti | api tu ahamevaM zrAvakANAM dharmaM dezayAmi—praticchanna-
kalyANA bhikSavo viharata vivRtapApA iti | dvirapi trirapi rAjA prasenajit kauzalo bhagavanta-
midamavocat-vidarzayatu bhagavAnuttare manuSyadharme riddhiprAtihAryaM hitAya prANinAm | nirbha-
rtsayatu tIrthyAn | nandayatu bhagavAn devamanuSyAn | toSayatu sajjanahRdayamanAMsi | dharmatA
khalu buddhAnAM bhagavatAM jIvatAM tiSThatAM dhriyamANAnAM yApayatAM yaduta dazAvazyakaraNIyAni
bhavanti | na tAvadbuddhA bhagavanta: parinirvAnti yAvanna buddho buddhaM vyAkaroti, yAvanna dvitI-
yena sattvenAparivartyamanuttarAyAM samyaksaMbodhau cittamutpAditaM bhavati, sarvabuddhavaineyA vinItA
bhavanti, tribhAga AyuSa utsRSTo bhavati, sImAbandha: kRto bhavati, zrAvakayugamagratAyAM nirdiSTaM
bhavati, sAMkAzye nagare devatAvataraNaM vidarzitaM bhavati, anavatapte mahAsarasi zrAvakai: sArdhaM
pUrvikA karmaplotirvyAkRtA bhavati, mAtApitarau satyeSu pratiSThApitau bhavata:, zrAvastyAM mahA-
prAtihAryaM vidarzitaM bhavati | atha bhagavata etadabhavat-avazyakaraNIyametattathAgateneti
viditvA rAjAnaM prasenajitaM kauzalamAmantrayate—gaccha tvaM mahArAja | ita: saptame divase tathA-
gato mahAjanapratyakSamuttare manuSyadharme riddhiprAtihAryaM vidarzayiSyati hitAya prANinAm | atha
rAjA prasenajit kauzalo bhagavantamidamavocat—yadi bhagavAnanujAnIyAt, ahaM bhagavata:
prAtihAryamaNDapaM kArayeyam | atha bhagavata etadabhavat-katarasmin pradeze pUrvakai: samyaksaMbuddhai-
rmahAprAtihAryaM vidarzitaM hitAya prANinAmiti ? devatA bhagavata Arocayanti—antarA bhadanta
zrAvastImantarA ca jetavanamatrAntarAt pUrvakai: samyaksaMbuddhermahAprAtihAryaM vidarzitaM hitAya
prANinAm | bhagavato’pi jJAnadarzanaM pravartate-antarA ca zrAvastImantarA ca jetavanamatrA-
ntarAt pUrvakai: samyaksaMbuddhairmahAprAtihAryaM vidarzitaM hitAya prANinAm | adhivAsayati
bhagavAn rAjJa: prasenajita: kauzalasya tUSNIbhAvena | atha rAjA prasenajit kauzalo bhaga-
vatastUSNIbhAvenAdhivAsanAM viditvA bhagavantamidamavocat-katamasmin bhadanta pradeze prAti-
hAryamaNDapaM kArayAmi ? antarA ca mahArAja zrAvastImantarA ca jetavanam | atha rAjA prasena-
jit kauzalo bhagavato bhASitamabhinandyAnumodya bhagavata: pAdau zirasA vanditvA bhaga-
vato’ntikAt prakrAnta: ||
atha rAjA prasenajit kauzalastIrthyAnidamavocat-yatkhalu bhavanto jAnIran—ita:
saptame divase bhagavAnuttare manuSyadharme riddhiprAtihAryaM vidarzayiSyati | atha tIrthyAnAmeta-
dabhavat—kiM puna: zramaNo gautama: saptabhirdivasairanadhigatamadhigamiSyati, atha vA niSpalA-
yiSyati, atha vA pakSaparyeSaNaM kartukAma: ? teSAmetadabhavat—na hyeva zramaNo gautamo niSpalA-
yiSyati, nApyanadhigatamadhigamiSyati | nUnaM zramaNo gautama: pakSaparyeSaNaM kartukAma: |
vayamapi tAvat pakSaparyeSaNaM kariSyAma: | iti viditvA raktAkSo nAma parivrAjaka indrajAlA-
bhijJa: sa AhUta: | raktAkSasya parivrAjakasyaitat prakaraNaM vistareNArocayanti, evaM cAhu:-
@094
yatkhalu raktAkSa jAnIyA:-zramaNo gautamo’smAbhiriddhyA AhUta: | sa kathayati—ita: saptame
divasa uttare manuSyadharme riddhiprAtihAryaM vidarzayiSyAmIti | nUnaM zramaNo gautama: pakSaparyeSaNaM
kartukAma: | tvamapi tAvat sabrahmacAriNAM pakSaparyeSaNaM kuruSva | tena tatheti pratijJAtam | atha
raktAkSa: parivrAjako yena nAnAtIrthikazramaNabrAhmaNacarakaparivrAjakAstenopasaMkrAnta: | upa-
saMkramya nAnAtIrthikazramaNabrAhmaNacarakaparivrAjakAnAmetatprakaraNaM vistareNArocayati, evaM
cAha—yatkhalu bhavanto jAnIran—zramaNo gautamo’smAbhiriddhyA AhUta: | sa kathayati—ita:
saptame divasa uttare manuSyadharme riddhiprAtihAryaM vidarzayiSyAmIti | nUnaM zramaNo gautama: 
pakSaparyeSaNaM kartukAma: | bhavadbhirapi brahmacAriNAM sAhAyyaM karaNIyam | saptame divase yuSmAbhi-
rbahi: zrAvastyA nirgantavyam | taistatheti pratijJAtam | athAnyatamasmin parvate paJca-
mAtrANi RSizatAni prativasanti | atha raktAkSa: parivrAjako yena te RSayastenopasaMkrAnta: |
upasaMkramya teSAmetatprakaraNaM vistareNArocayati, evaM cAha—yatkhalu bhavanto jAnIran—zramaNo
gautama RddhyA AhUta: | sa kathayati—ita: saptame divase uttare manuSyadharme riddhiprAtihAryaM 
vidarzayiSyAmIti | nUnaM zramaNo gautama: pakSaparyeSaNaM kartukAma: | bhavadbhirapi sabrahmacAriNAM
sAhAyyaM karaNIyam | saptame divase yuSmAbhi: zrAvastImAgantavyam | taistatheti pratijJAtam |
tena khalu samayena subhadro nAma parivrAjaka: paJcAbhijJa: | tasya kuzinagaryAmAvasatho’navatapte
mahAsarasi divA vihAra: | atha raktAkSa: parivrAjako yena subhadra: parivrAjakastenopa-
saMkrAnta: | upasaMkramya etatprakaraNaM vistareNArocayati, evaM cAha-yatkhalu subhadra jAnIyA:-
zramaNo gautamo’smAbhi: RddhyA AhUta: | sa kathayati—ita: saptame divase uttare manuSyadharme
riddhiprAtihAryaM vidarzayiSyAmIti | nUnaM zramaNo gautama: pakSaparyeSaNaM kartukAma: | tvayA
sabrahmacAriNAM sAhAyyaM karaNIyam | saptame divase tvayA zrAvastImAgantavyam | subhadreNAbhi-
hitam—na zobhanaM bhavadbhi: kRtaM yadyuSmAbhi: zramaNo gautamo riddhyA AhUta: | tatkasya heto: ?
mama tAvat kuzinagaryAmAvAso’navatapte mahAsarasi divA vihAra: | zramaNasya gautamasya zAri-
putro nAma ziSyastasya cundo nAma zrAmaNerakastasyApi tatraivAnavatapte mahAsarasi divA
vihAra: | na tathAnavataptakAyikA devatA api kArAn kartavyAn manyante yathA tasya |
eko’yaM samaya: | ihAhaM kuzinagarIM piNDAya caritvA piNDapAtamAdAya anavataptaM mahAsarasaM
gacchAmi | tasya mamAnavataptakAyikA devatA anavataptAnmahAsarasa: pAnIyamuddhRtya ekAnte
na prayacchati | cunda: zramaNoddeza: pAMzukUlAnyAdAyAnavataptaM mahAsaro gacchati | tasyAnava-
taptakAyikA devatA pAMzukUlAni dhAvayitvA tena pAnIyenAtmAnaM siJcati | yasya tAvadvayaM
ziSyapratiziSyakayApi na tulyA:, sa yuSmAbhiruttare manuSyadharme riddhiprAtihAryeNAhUta: | na
zobhanaM bhavadbhi: kRtaM yacchramaNo gautamo riddhiprAtihAryeNAhUta: | evamahaM jAne yathA
maharddhika: zramaNo gautamo  mahAnubhAva iti | raktAkSeNAbhihitam—tvaM tAvacchramaNasya
gautamasya pakSaM vadasi | tvayA tAvanna gantavyam | subhadreNAbhihitam—naiva gamiSyAmIti || 
@095
atha rAjJa: prasenajita: kauzalasya kAlo nAmnA bhrAtA abhirUpo darzanIya: prAsA-
dika: zrAddho bhadra: kalyANAzaya: | sa rAjJa: prasenajita: kauzalasya nivezanadvAreNAbhi-
niSkrAmati | anyatamayA cAvaruddhikayA prAsAdatalagatayA rAjakumAraM dRSTvA sragdAmaM kSiptam |
tat tasyopari nipatitam | mitrArimadhyamo loka: | tai rAjJe niveditam—yatkhalu deva
jAnIthA:-kAlena devasyAnta:puraM prArthitam | rAjA prasenajit kauzalazcaNDo rabhasa: karkaza: |
tenAparIkSya pauruSeyANAmAjJA dattA-gacchantu bhavanta: | zIghraM kAlasya hastapAdAn chindantu |
evaM deveti pauruSeyai rAjJa: prasenajita: kauzalasya pratizrutya kAlasya vIthImadhye hastapAdA-
zchinnA: | sa ArtasvaraM krandate, du:khAM tIvrAM kharAM kaTukAmamanApAM vedanAM vedayate | kAlaM
rAjakumAraM dRSTvA mahAjanakAyo vikroSTumArabdha: | pUraNAdayazca nirgranthAstaM pradezamanuprAptA: |
kAlasya jJAtibhirabhihitam—etamAryA: kAlaM rAjakumAraM satyAbhiyAcanayA yathApaurANaM kurudhva-
miti | pUraNenAbhihitam—eSa zramaNasya gautamasya zrAvaka: | zramaNadharmeNa gautamo yathA-
paurANaM kariSyati | atha kAlasya rAjakumArasyaitadabhavat—kRcchrasaMkaTasaMbAdhaprAptaM mAM bhagavAn 
na samanvAharatIti viditvA gAthAM bhASate—
imAmavasthAM mama lokanAtho
na vetti saMbAdhagatasya kasmAt |
namo’stu tasmai vigatajvarAya
sarveSu bhUteSvanukampakAya ||1||
asaMmoSadharmANo buddhA bhagavanta: | tatra bhagavAnAyuSmantamAnandamAmantrayate sma-
gaccha tvamAnanda saMghATimAdAya anyatamena bhikSuNA pazcAcchramaNena yena kAlo rAjabhrAtA
tenopasaMkrAma | upasaMkramya kAlasya rAjakumArasya hastapAdAn yathAsthAne sthApayitvA evaM
vada—ye kecit sattvA apadA vA dvipadA vA bahupadA vA arUpiNo vA rUpiNo vA 
saMjJino vA asaMjJino vA naivasaMjJino vA nAsaMjJina:, tathAgato’rhan samyaksaMbuddhasteSAM
sattvAnAmagra AkhyAyate | ye kecid dharmA asaMskRtA vA saMskRtA vA, virAgo dharmasteSAmagra
AkhyAta: | ye kecit saMghA vA gaNA vA pUgA vA parSado vA, tathAgatazrAvakasaMghasteSAmagra
AkhyAta: | anena satyena satyavAkyena tava zarIraM yathApaurANaM syAt | evaM bhadantetyAyuSmA-
nAnando bhagavata: pratizrutya saMghATImAdAyAnyatamena bhikSuNA pazcAcchramaNena yena rAjabhrAtA
kAlastenopasaMkrAnta: | upasaMkramya kAlasya rAjakumArasya hastapAdAn yathAsthAne sthApayitvA
evamAha—ye kecit sattvA apadA vA dvipadA vA catuSpadA vA bahupadA vA yAvannaivasaMjJino
nAsaMjJina:, tathAgato’rhan samyaksaMbuddhasteSAM sattvAnAmagra AkhyAta: | ye keciddharmA: saMskRtA
vA asaMskRtA vA, virAgo dharmasteSAmagra AkhyAta: | ye kecit saMghA vA gaNA vA pUgA vA
parSado vA, tathAgatazrAvakasaMghasteSAmagra AkhyAta: | anena satyena satyavAkyena tava zarIraM
yathApaurANaM bhavatu | sahAbhidhAnAt kAlasya rAjakumArasya zarIraM yathApaurANaM saMvRttam,
@096
yathApi tatra buddhasya buddhAnubhAvena devatAnAM ca devatAnubhAvena | kAlena kumAreNa tenaiva saMvegena
anAgAmiphalaM sAkSAtkRtaM RddhizcApi nirhRtA | tena bhagavata ArAmo niryAtita: | sa bhagavata
upasthAnaM kartumArabdha: | yatrAsya zarIraM gaNDagaNDaM kRtaM tasya gaNDaka ArAmika iti saMjJA
saMvRttA | atha rAjJA prasenajitA kauzalena sarvopakaraNai: sa pravArita: | kAlenAbhihitam—
na mama tvayA prayojanam | bhagavata evopasthAnaM kariSyAmIti ||
rAjJA prasenajitA kauzalena antarA ca zrAvastImantarA ca jetavanamatrAntarAdbhagavata:
prAtihAryamaNDapa: kArita: zatasahasrahasta…caturNAM maNDapo vitata: | bhagavata: siMhAsanaM
prajJaptam | anyatIrthikazrAvakairapi pUrNAdInAM nirgranthAnAM pratyekapratyekamaNDapa: kArita: |
rAjJA prasenajitA kauzalena saptame divase yAvajjetavanaM yAvacca bhagavata: prAtihAryamaNDapo’nta-
rAt sarvo’sau pradezo’pagatapASANazarkarakaThalyo vyavasthita: | dhUpacUrNAndhakAra: kRta: |
chatradhvajapatAkAgandhodakapariSikto nAnApuSpAbhikIrNo ramaNIya: | antarAntarA ca puSpa-
maNDapA: sajjIkRtA: ||
atha bhagavAn saptame divase pUrvAhNe nivAsya pAtracIvaramAdAya zrAvastIM piNDAya
prAvikSat | zrAvastIM piNDAya caritvA kRtabhaktakRtya: pazcAdbhaktapiNDapAtapratikrAnta: pAtra-
cIvaraM pratizrAmya bahirvihArasya pAdau prakSAlya vihAraM praviSTa: pratisaMlayanAya | atha rAjA
prasenajit kauzalo’nekazataparivAro’nekasahasraparivAro’nekazatasahasraparivAro yena bhagavata:
prAtihAryamaNDapastenopasaMkrAnta: | upasaMkramya prajJapta evAsane niSaNNa: | tIrthyA api
mahAjanakAyaparivRtA yena maNDapastenopasaMkrAntA: | upasaMkramya pratyekapratyekasminnAsane
niSaNNA: | niSadya rAjAnaM prasanejitaM kauzalamidamavocan-yatkhalu deva jAnIyA:-ete vaya-
mAgatA: | kutra etarhi zramaNo gautama: ? tena bhavanto muhUrtamAgamayata | eSa idAnIM bhagavAnadhi-
gamiSyati | atha rAjA prasenajit kauzala uttaraM mANavamAmantrayate—ehi tvamuttara, yena
bhagavAMstenopasaMkrAma | upasaMkramyAsmAkaM vacanena bhagavata: pAdau zirasA vanditvA alpA-
bAdhatAM ca pRccha, alpAtaGkatAM ca laghUtthAnatAM ca yAtrAM ca balaM ca sukhaM ca anavadyatAM ca
sparzavihAratAM ca | evaM ca vada—rAjA bhadanta prasenajit kauzala evamAha—ime bhadanta tIrthyA
AgatA yasyedAnIM kAlaM manyate | evaM devetyuttaro mANavo rAjJa: prasenajita: kauzalasya prati-
zrutya yena bhagavAMstenopasaMkrAnta: | upasaMkramya bhagavatA sArdhaM saMmukhaM saMmodanIM saMraJjanIM vividhAM
kathAM vyatisArya ekAnte niSaNNa: | ekAntaniSaNNa uttaro mANavo bhagavantamidamavocat-
rAjA bhadanta prasenajit kauzalo bhagavata: pAdau zirasA vandate, alpAbAdhatAM ca pRcchati
alpAtaGkatAM ca laghUtthAnatAM ca yAtrAM ca balaM ca sukhaM ca anavadyatAM ca sparzavihAratAM ca |
sukhI bhavatu mANava rAjA prasenajit kauzalastvaM ca | rAjA bhadanta prasenajit kauzala
evamAha-ime bhadanta tIrthyA AgatA yasyedAnIM bhagavAn kAlaM manyate | evamukte bhagavA-
nuttaraM mANavamidamavocat—mANava eSo’hamadyAgacchAmi | bhagavatA tathAdhiSThito yathottaro
@097
mANavastata evoparivihAyasA prakrAnta:, yena rAjA prasenajit kauzalastenopasaMkrAnta: |
adrAkSIdrAjA prasenajit kauzala uttaraM mANavakamupari vihAyasA Agacchantam | dRSTvA ca puna-
stIrthyAnidamavocat—vidarzitaM bhagavatottare manuSyadharme riddhiprAtihAryam | yUyamapi vidarzayata |
tIrthyA: kathayanti—mahAjanakAyo’tra mahArAja saMnipatita: | kiM tvaM jJAsyasi kenaitad
vidarzitamasmAbhirvA zramaNena gautamena ? atha bhagavAMstadrUpaM samAdhiM samApanno yathA samAhite
citte’rgaDacchidreNArciSo nirgatya bhagavata: prAtihAryamaNDape nipatitA:, sarvazca prAtihArya-
maNDapa: prajvalita: | adrAkSustIrthyA bhagavata: prAtihAryamaNDapaM prajvalitam, dRSTvA ca puna:
prasenajitaM kauzalamidamavocan—eSa idAnIM mahArAja zramaNasya gautamasya prAtihAryamaNDapa:
prajvalita: | gaccha idAnIM nirvApaya | atha so’gniraspRSTa eva vAriNA sarvaprAtihAryamaNDapa-
madagdhvA svayameva nirvRto yathApi tadbuddhasya buddhAnubhAvena devatAnAM ca devatAnubhAvena | atha
rAjA prasenajit kauzalastIrthyAnidamavocat—vidarzitaM bhagavatottare manuSyadharme riddhiprAti-
hAryam | yUyamapi vidarzayata | tIrthyA: kathayanti—mahAjanakAyo’tra mahArAja saMnipatita: |
kiM tvaM jJAsyasi kena etadvidarzitamasmAbhirvA zramaNena gautamena ? bhagavatA kanakamarIcikA-
vabhAsA utsRSTA:, yena sarvaloka udAreNAvabhAsena sphuTo’bhUt | adrAkSIdrAjA prasenajit
kauzala: sarvalokamudAreNAvabhAsena sphuTam | dRSTvA ca punastIrthyAnAmantrayate—vidarzitaM
bhagavatottare manuSyadharme riddhiprAtihAryam | yUyamapi vidarzayata | tIrthyA: kathayanti—mahAjana-
kAyo’tra mahArAja saMnipatita: | kiM tvaM jJAsyasi kena etadvidarzitamasmAbhirvA zramaNena
gautamena ? bhagavatA kanakamarIcikAvabhAsA utsRSTA yena sarvaloka udAreNAvabhAsena
sphuTo’bhUt | adrAkSIdrAjA prasenajit kauzala: sarvalokamudAreNAvabhAsena sphuTam | dRSTvA
ca punastIrthyAnAmantrayate—vidarzitaM bhagavatottare manuSyadharme riddhiprAtihAryam | yUyamapi 
vidarzayata | tIrthyA: kathayanti—mahAjanakAyo’tra mahArAja saMnipatita: | kiM tvaM jJAsyasi
kena etadvidarzitamasmAbhirvA zramaNena vA gautamena ? gaNDakenArAmikeNottarakauravAd dvIpAt
karNikAravRkSamAdAya bhagavata: prAtihAryamaNDapasyAgrata: sthApita: | ratnakenApyArAmikena
gandhamAdanAdazokavRkSamAnIya bhagavata: prAtihAryamaNDapasya pRSThata: sthApita: | atha rAjA
prasenajit kauzalastIrthyAnidamavocat—vidarzitaM bhagavatottare manuSyadharme riddhiprAtihAryam |
yUyamapi vidarzayata | tIrthyA: kathayanti—mahAjanakAyo’tra saMnipatita: | kiM tvaM jJAsyasi
kena etadvidarzitamasmAbhirvA zramaNena vA gautamena ? bhagavatA sAbhisaMskAreNa pRthivyAM pAdau
nyastau | mahApRthivIcAla: saMvRtta: | ayaM trisAhasramahAsAhasro lokadhAturiyaM mahApRthivI
SaDvikAraM kampati prakampati saMprakampati | calati saMcalati saMpracalati | vyathati
saMvyathati saMpravyathati | pUrvAvanamati pazcimonnamati | [pUrvonnamati pazcimAvanamati |]
dakSiNonnamati uttarAvanamati | uttaronnamati dakSiNAvanamati | madhye unnamati ante’va-
namati | madhye’vanamati ante unnamati | imau sUryacandramasau bhAsatastapato virocata: |
@098
vicitrANi ca AzcaryAdbhutAni prAdurbhUtAni | gaganatalasthA devatA bhagavata upariSTA-
ddivyAnyutpalAni kSipanti padmAni kumudAni puNDarIkAnyagarucUrNAni candanacUrNAni tagara-
cUrNAni tamAlapatrANi, divyAni mAndArakANi puSpANi kSipanti, divyAni ca vAditrANi
saMpravAdayanti, cailavikSepaM cAkArSu: ||
atha teSAM RSINAmetadabhavat—kimarthaM mahApRthivIcAla: saMvRtta iti | teSAmeta-
dabhavat—nUnamasmAkaM sabrahmacAribhi: zramaNo gautamo riddhyA AhUto bhaviSyatIti viditvA
paJca RSizatAni zrAvastIM saMprasthitAni | teSAmAgacchatAM bhagavatA ekAyano mArgo’dhiSThita: |
adrAkSuste RSayo bhagavantaM dUrAdeva dvAtriMzatA mahApuruSalakSaNai: samalaMkRtaM mUrtimantamiva
dharmaM havyAvasiktamiva hutavahaM kAJcanabhAjanasthamiva pradIpaM jaGgamamiva suvarNaparvataM nAnAratna-
vicitramiva suvarNarUpaM sphuTapaTumahAvimalavizuddhabuddhiM buddhaM bhagavantam | dRSTvA ca punarna
tathA dvAdazavarSe’bhyastazamatho yogAcArasya cittasya kalyatAM janayati, aputrasya vA putra:
pratilambho daridrasya vA nidhidarzanaM rAjyAbhinandino vA rAjyAbhiSeko yathA tatprathamata-
pUrvabuddhAropitakuzalamUlAnAM tatprathamato buddhadarzanam | atha te RSayo yena bhagavAMstenopa-
saMkrAntA: | upasaMkramya bhagavata: pAdau zirasA vanditvA ekAnte sthitA: | ekAntasthitAste
RSayo bhagavantamidamavocan—labhemahi vayaM bhadanta svAkhyAte dharmavinaye pravrajyAmupasaMpadaM
bhikSubhAvam | carema vayaM bhagavato’ntike pravrajya brahmacaryam | te bhagavatA brAhmeNa svareNA-
hUtA:-eta bhikSavazcarata brahmacaryam | sahAbhidhAnAnmuNDA: saMvRttA: saMghATIprAvRtA: pAtrakara-
vyagrahastA: saptAhAvaropitakezazmazravo varSazatopasaMpannasya bhikSorIryApathenAvasthitA: |
ehIti coktAzca tathAgatena
muNDAzca saMghATiparItadehA: |
satya (dya:) prazAntendriyA eva tasthu-
revaM sthitA buddhamanorathena ||2||
atha bhagavAn divyamAnuSyeNa pUjAsatkAreNa satkRto gurukRto mAnita: pUjito’rha-
nnarhatparivAro saptabhizca nikAyai: saMpuraskRto mahatA ca janaughena yena prAtihAryamaNDapastenopa-
saMkrAnta: | upasaMkramya purastAdbhikSusaMghasya prajJapta evAsane niSaNNa: | bhagavata: kAyAdrazmayo
nirgatya sarvaM prAtihAryamaNDapaM suvarNavarNAvabhAsaM kRtavatya: | atha lUhasudatto gRhapatirutthAyA-
sanAdekAMsamuttarAsaGgaM kRtvA dakSiNaM jAnumaNDalaM pRthivyAM pratiSThApya yena bhagavAMstenAJjaliM
praNamya bhagavantamidamavocat-alpotsuko bhagavAn bhavatu | ahaM tIrthyai: sArdhamuttare manuSya-
dharme riddhiprAtihAryaM vidarzayiSyAmi | nirbhartsayiSyAmi tIrthyAn | saha dharmeNa nandayiSyAmi
devamanuSyAn | toSayiSyAmi sajjanahRdayamanAMsi | na tvaM gRhapate ebhi: RddhyA AhUta:,
api tvahaM tIrthyai: riddhyA AhUta: | ahamuttare manuSyadharme riddhiprAtihAryaM vidarzayiSyAmi |
sthAnametadvidyate yattIrthyA evaM vadeyu:-nAsti zramaNasya gautamasyottare manuSyadharme riddhiprAti-
@099
hAryam | zrAvakasyaiSA gRhiNo’vadAtavasanasya Rddhiriti | niSIda tvaM gRhapate yathAsvake
Asane | niSaNNo lUhasudatto gRhapatiryathAsvake Asane | yathA lUhasudatto gRhapatirevaM
kAlo rAjabhrAtA, rambhaka ArAmika:, RddhilamAtA upAsikA zramaNoddezikA, cunda: zramaNo-
ddaza:, utpalavarNA bhikSuNI | athAyuSmAn mahAmaudgalyAyana utthAyAsanAdekAMsamuttarAsaGgaM kRtvA
yena bhagavAMstenAJjaliM praNamya bhagavantamidamavocat—alpotsuko bhagavAn bhavatu | ahaM tIrthyai:
sArdhamuttare manuSyadharme riddhiprAtihAryaM vidarzayiSyAmi | tIrthyAn nigRhNiSyAmi | saha dharmeNa
nandayiSyAmi devamanuSyAn | toSayiSyAmi sajjanahRdayamanAMsi | pratibalastvaM maudgalyAyana
tIrthyAn sahadharmeNa nigRhItum | api tu na tvaM tIrthyai riddhyA AhUta: | ahameSAmuttare manuSya-
dharme riddhiprAtihAryaM vidarzayiSyAmi hitAya prANinAm | nirbhartsayiSyAmi tIrthyAn | nandayi-
SyAmi devamanuSyAn | toSayiSyAmi sajjanahRdayamanAMsi | niSIda tvaM maudgalyAyana yathAsvake
Asane | niSaNNa AyuSmAn mahAmaudgalyAyano yathAsvake Asane | tatra bhagavAn rAjAnaM
prasenajitaM kauzalamAmantrayate-ko mahArAja tathAgatamadhyeSate uttare manuSyadharme riddhiprAtihAryaM
hitAya prANinAm ? atha rAjA prasenajit kauzala utthAyAsanAdekAMsamuttarAsaGgaM kRtvA
dakSiNaM jAnumaNDalaM pRthivyAM pratiSThApya yena bhagavAMstenAJjaliM praNamya bhagavantametadavocat-
ahaM bhadanta bhagavantamadhyeSe uttare manuSyadharme riddhiprAtihAryaM vidarzayitum | bhagavAnuttare
manuSyadharme riddhiprAtihAryaM [vidarzayatu] hitAya prANinAm | nirbhartsayatu tIrthyAn |
nandayatu devamanuSyAn | toSayatu sajjanahRdayamanAMsi | atha bhagavAMstadrUpaM samAdhiM samApanno
yathA samAhite citte svasminnAsane’ntarhita: pUrvasyAM dizi uparivihAyasamabhyudgamya
caturvidhamIryApathaM kalpayati tadyathA--caMkramyate tiSThati niSIdati zayyAM kalpayati |
tejodhAtumapi saMpadyate | tejodhAtusamApannasya buddhasya bhagavato vividhAnyarcISi kAyA-
nnizcaranti tadyathA nIlapItAni lohitAnyavadAtAni maJjiSThAni sphaTikavarNAni | anekAnyapi
prAtihAryANi vidarzayati | adha: kAyaM prajvAlayati, uparimAt kAyAcchItalA vAridhArA:
syandante | yathA pUrvasyAM dizi evaM dakSiNasyAM dizIti caturdizaM caturvidhaM RddhiprAtihAryaM
vidarzya tAn RddhyabhisaMskArAn pratiprasrabhya prajJapta evAsane niSaNNa: | niSadya bhagavAn
rAjAnaM prasenajitaM kauzalamidamavocat-iyaM mahArAja tathAgatasya sarvazrAvakasAdhAraNA
Rddhi: | tatra bhagavAn dvirapi rAjAnaM prasenajitaM kauzalamAmantrayate—ko mahArAja tathAgata-
madhyeSate’sAdhAraNAyAM RddhyAmuttare manuSyadharme riddhiprAtihAryaM hitAya prANinAm ? atha
rAjA prasenajit kauzala utthAyAsanAdekAMsamuttarAsaGgaM kRtvA dakSiNaM jAnumaNDalaM pRthivyAM
pratiSThApya yena bhagavAMstenAJjaliM praNamya bhagavantamidamavocat—ahaM bhadanta bhagavantamadhyeSe-
‘sAdhAraNAyAM RddhyAmuttare manuSyadharme RddhiprAtihAryaM hitAya prANinAm | nirbhartsayatu
tIrthyAn | nandayatu devamanuSyAn | toSayatu sajjanahRdayamanAMsi ||
bhagavatA laukikaM cittamutpAditam | dharmatA khalu buddhAnAM bhagavatAM yadi laukikaM
cittamutpAdayanti, antaza: kuntapipIliko’pi prANI bhagavata: cetasi cittamAjAnanti |  
@100
atha lokottaracittamutpAdayanti, tatrAgatirbhavati pratyekabuddhdAnAmapi, ka: punarvAda:
zrAvakANAm ? atha zakrabrahmAdInAM devAnAmetadabhavat—kimarthaM bhagavatA laukikaM cittamutpA-
ditam ? teSAmetadabhavat-zrAvastyAM mahAprAtihAryaM vidarzayitukAmo hitAya prANinAm |
atha zakrabrahmAdayo devA anekAni ca devatAzatasahasrANi bhagavatazcetasA cittamAjJAya tadyathA
balavAn puruSa: saMkuJcitaM vA bAhuM prasArayet, prasAritaM vA saMkuJcayet, evameva zakrabrahmAdayo
devA anekAni ca devatAzatasahasrANi ca devaloke’ntarhitAni, bhagavata: puratastasthu: | atha
brahmAdayo devA bhagavantaM tri: pradakSiNIkRtya bhagavata: pAdau zirasA vanditvA dakSiNaM pArzva
nizritya niSaNNA: | zakrAdayo devA bhagavantaM tri: pradakSiNIkRtya bhagavata: pAdau zirasA
vanditvA vAmaM pArzvaM nizritya niSaNNA: | nandopanandAbhyAM nAgarAjAbhyAM bhagavata upanAmitaM
nirmitaM sahasrapatraM zakaTacakramAtraM sarvasauvarNaM ratnadaNDaM padmam | bhagavAMzca padmakarNikAyAM
niSaNNa: paryaGkamAbhujya RjuM kAyaM praNidhAya pratimukhaM smRtimupasthApya | padmasyopari padmaM
nirmitam | tatrApi bhagavAn paryaGkaniSaNNa: | evamagrata: pRSThata: pArzvata: | evaM bhagavatA
buddhapiNDI nirmitA yAvadakaniSThabhavanamupAdAya buddhA bhagavanto parSannirmitam (?) | kecidbuddha-
nirmANAzcaMkramyante, kecit tiSThanti, kecinniSIdanti, kecicchAyAM kalpayanti, tejodhAtu-
mapi samApadyante, jvalanatapanavarSaNavidyotanaprAtihAryANi kurvanti | anye praznAn pRcchanti,
anye visarjayanti | gAthAdvayaM bhASante—
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||3||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||4||
bhagavatA tathA adhiSThitaM yathA sarvaloko’nAvRtamadrAkSIdbuddhAvataMsakaM yAvadakaniSTha-
bhavanamupAdAya antato bAladArakA api, yathApi tadbuddhasya buddhAnubhAvena devatAnAM ca
devatAnubhAvena ||
tatra bhagavAn bhikSUnAmantrayate sma—tAvat pratigRhNIta bhikSavo’nupUrve sthitAyA
buddhapiNDyA nimittam | ekapade’ntardhAsyanti | yAvadekapade’ntarhitA | atha bhagavAMstaM
RddhyabhisaMskAraM pratiprasrabhya prajJapta evAsane niSaNNa: | niSadya bhagavAMstasyAM velAyAM
gAthAM bhASate—
tAvadavabhAsate kRmiryAvannodayate divAkara: |
virocana udgate tu vairavyArto (?) bhavati na cAvabhAsate ||5||
tAvadavabhAsitamAsa tArkikairyAvannoditavAMstathAgata: |
saMbuddhAvabhAsite tu loke na tArkiko bhAsate na cAsya zrAvaka: ||6||
atha rAjA prasenajit kauzalastIrthyAnidamavocat—vidarzitaM bhagavatA uttare manuSya-
dharme riddhiprAtihAryam | yUyamapi vidarzayadhvam | evamukte tIrthyAstUSNIMbhUtA yAvat 
@101
prayANaparamA: sthitA: | dvirapi rAjA prasenajit kauzalastIrthyAnidamavocat-vidarzitaM 
bhagavatA uttare manuSyadharme riddhiprAtihAryam | yUyamapi vidarzayadhvam | evamukte tIrthyA
anyonyaM vighaTTayanta evAhu:-tvamuttiSTha tvamuttiSTheti | na kazcidapyuttiSThati ||
tena khalu puna: samayena pAJciko mahAsenApatistasyAmeva parSadi saMnipatito’bhUt 
saMnipatita: | atha pAJcikasya yakSasenApateretadabhavat-ciramapi te ime mohapuruSA bhagavantaM 
viheThayiSyanti bhikSusaMghaM ceti viditvA tumulaM vAtavarSaM saMjanayya mahAntamutsRSTavAn | tumulena 
vAtavarSeNa tIrthyANAM maNDapA adarzanapathe kSiptA: | tIrthyA hyazanivarSeNa bAdhyamAnA dizo 
digbhyo vicalanti | anekAni prANizatasahasrANyativarSeNa bAdhyamAnAni yena bhagavAMstenopa-
saMkrAntA: | upasaMkramya bhagavata: pAdau zirasA vanditvA ekAnte niSaNNAni | bhagavatA 
tathA adhiSThitaM yathA tasyAM parSadyekavAribindurna patita: | ekAntaniSaNNAnyanekAni 
prANizatasahasrANyudAnamudAnayanti-aho buddha:, aho dharma:, aho saMgha: | aho dharmasya 
svAkhyAtatA | pAJcikena yakSasenApatinA tIrthyA abhihitA:-ete yUyaM mohapuruSA bhagavantaM 
zaraNaM gacchadhvaM dharmaM ca bhikSusaMghaM ca | te niSpalAyamAnA:kathayanti-ete vayaM parvataM zaraNaM 
gacchAma:, vRkSANAM kuDyAnAmArAmANAM ca zaraNaM gacchAma: ||
atha bhagavAMstasyAM velAyAM gAthAM bhASate- 
bahava: zaraNaM yAnti parvatAMzca vanAni ca |
ArAmAMzcaityavRkSAMzca manuSyA bhayatarjitA: ||6||
na hyetaccharaNaM zreSThaM naitaccharaNamuttamam |
naitaccharaNamAgamya sarvadu:khAt pramucyate ||7||
yastu buddhaM ca dharmaM ca saMghaM ca zaraNaM gata: |
AryasatyAni catvAri pazyati prajJayA yadA ||8||
du:khaM du:khasamutpannaM nirodhaM samatikramam |
AryaM cASTAGgikaM mArgaM kSemaM nirvANagAminAm ||9||
eta[dvai] zaraNaM zreSThametaccharaNamuttamam |
etaccharaNamAgamya sarvadu:khAtpramucyate ||10||
atha pUraNasyaitadabhavat-zramaNo gautamo madIyAn zrAvakAnanvAvartayiSyati | iti viditvA 
niSpalAyan kathayati-ahaM yuSmAkaM zAsanasarvasvaM kathayiSyAmi | yAvad dRSTigatAn grAha-
yitumArabdha: | yaduta antavAMlloka:, ananta:, antavAMzcAnantavAMzca, naivAntavAnnAnantavAn, sa 
jIvastaccharIramanyo jIvo’nyaccharIramiti | te kalahajAtA viharanti bhaNDanajAtA vigRhItA 
vivAdamApannA: | pUraNo’pi bhIto niSpalAyitumArabdha: | sa niSpalAyan paNDakena pratimArge 
dRSTa: | paNDako dRSTvA gAthAM bhASate-
@102
kutastvamAgacchasi muktapANi
rathakArameSa iva nikRttazRGga: |
dharmaM hyabhijJAya jinaprazasta-
mAhiNDase kolikagardabho yathA ||11||
pUraNa: prAha-
gamanAya me samaya: pratyupasthita: 
kAyasya me balavIryaM [na ?] kiMcit |
spRSTAzca bhAvA: sukhadu:khate me 
anAvRtaM jJAnamihArhatAm ||12||
dUrApagato’smi….
paratimirApanudazca tRSaM patati |
AcakSva me dUSika etamarthaM 
zItodakA kutra sA puSkiriNI ||13||
napuMsaka: prAha- 
eSA khalu zItA puSkiriNI 
nalinI ca virAjati toyadhArA | 
zramaNAdhama hInAsatpuruSa 
tvamimAM nanu pazyasi puSkariNIm ||14||
pUraNa: prAha- 
na tvaM naro nApi ca nArikA tvaM 
zmazrUNi ca te nAsti na ca stanau tava |
bhinnasvaro’si na ca cakravAka: 
evaM bhavAn vAtahato nirucyate ||15||
atha pUraNo nirgrantho vAlukAghaTaM kaNThe baddhvA zItikAyAM puSkiriNyAM patita: | sa 
tatraiva kAlagata: ||
atha te nirgranthA: pUraNaM mRgayamANA: pratimArge gaNikAM dRSTvA pRcchanti-bhadre, kaMcit
tvamadrAkSIrgacchantamiha pUraNaM dharmazATapraticchannaM kaTacchavratabhojanam ? gaNikA prAha- 
ApAyiko nairayiko muktahastAvacAraka: |
zvetAbhyAM pANipAdAbhyAmeSa dhvaMsati pUraNa: ||16|| 
bhadre maivaM vocastvaM naitattava subhASitam | 
dharmazATapraticchanno dharmaM saMcarate (saMzrayate ?) muni: ||17||
gaNikA prAha-
kathaM sa buddhimAn bhavati puruSo vyaJjanAnvita: |
lokasya pazyato yo'yaM grAme carati nagnaka: ||18||
@103
yasyAyamIdRzo dharma: purastAllambate dazA | 
tasya vai zravaNau rAjA kSurapreNAvakRntatu ||19||
atha te nirgranthA yena zItikA puSkiriNI tenopasaMkrAntA: | adrAkSuste nirgranthA:
pUraNaM kAzyapaM puSkiriNyAM mRtam | kAlagataM dRSTvA ca puna: puSkiriNyA uddhRtya ekAnte 
chorayitvA prakrAntA: ||
bhagavatA buddhanirmANo nirmito dvAtriMzatA mahApuruSalakSaNai: samanvAgato muNDa: 
saMghATIprAvRta: | dharmatA khalu buddhA bhagavanto nirmitena sArdhaM nizcayaM kurvanti | yaM khalu 
zrAvako nirmitamabhinirmimIte, yadi zrAvako bhASate, nirmito’pi bhASate | zrAvake tUSNIbhUte 
nirmito’pi tUSNIbhavati | 
ekasya bhASamANasya sarve bhASanti nirmitA: |
ekasya tUSNIbhUtasya sarve tUSNIbhavanti te ||20||
bhagavAn nirmitaM praznaM pRcchati, bhagavAn vyAkaroti | eSA hi dharmatA tathAgatAnA- 
marhatAM samyaksaMbuddhAnAm ||
bhagavatA tasya mahAjanakAyasya tathA abhiprasannasya AzayaM cAnuzayaM ca dhAtuM 
prakRtiM ca jJAtvA tAdRzI caturAryasatyasaMprativedhakI dharmadezanA kRtA, yathA anekai: prANi- 
zatasahasrai: zaraNagamanazikSApadAni kaizciduSma(?)gatAnyadhigatAni mUrdhAna: kSAntayo laukikA 
agradharmA: kaizcitsrotApattiphalaM sAkSAtkRtaM sakRdAgAmiphalamanAgAmiphalam | kaizcit pravrajya 
sarvaklezaprahANAdarhattvaM sAkSAtkRtam | kaizcicchrAvakamahAbodhau bIjAnyavaropitAni kaizcit 
pratyekAyAM bodhau bIjAnyavaropitAni | yadbhUyasA sA parSad buddhanimnA dharmapravaNA saMgha- 
prAgbhArA vyavasthitA | atha bhagavAMstAM parSadaM buddhanimnAM dharmapravaNAM saMghaprAgbhArAM vyavasthApyo- 
tthAyAsanAt prakrAnta: ||
dhanyAste puruSA loke ye buddhaM zaraNaM gatA: |
nirvRtiM te gamiSyanti buddhakArakRtau janA: ||21||
ye’lpAnapi jine kArAn kariSyanti vinAyake |
vicitraM svargamAgamya te lapsyante’mRtaM padam ||22||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne prAtihAryasUtraM dvAdazamam ||
@104
13 svAgatAvadAnam |
buddho bhagavAn zrAvastyAM viharati sma jetavane’nAthapiNDadasyArAme | tena khalu puna: 
samayena zizumAragirau bodho nAma gRhapati: prativasati ADhyo mahAdhano mahAbhogo vistIrNa-
vizAlaparigraho vaizravaNadhanasamudito vaizravaNadhanapratispardhI | tena sadRzAt kulAt kalatra- 
mAnItam | sa tayA sArdhaM krIDati ramate paricArayati | tasya krIDato ramamANasya paricArayata: 
kAlAntareNa patnI ApannasattvA saMvRttA | sA upariprAsAdatalagatA ayantritopacArA dhAryate, 
kAlartukaizcopakaraNairanuvidhIyate, vaidyaprajJaptaizcAhArai: nAtitiktairnAtyamlai: nAtilavaNairnAtimadhurai-
rnAtikaTukairnAtikaSAyaistiktAmlalavaNamadhurakaTukakaSAyavivarjitairAhArai: | hArArdhahArabhUSita- 
gAtrA apsareva nandanavanacAriNI maJcAnmaJcaM pIThAtpIThamanavatarantI adharimAM bhUmim |
na cAsyA: kiMcidamanojJazabdazravaNaM yAvadeva garbhasya paripAkAya | sA aSTAnAM vA navAnAM 
vA mAsAnAmatyayAt prasUtA | dArikA jAtA abhirUpA darzanIyA prAsAdikA sarvAGga- 
pratyaGgopetA | tasyAstrINi saptakAnyekaviMzatidivasAn vistareNajAtimahaM kRtvA varNasaMsthAna-
vizeSAnurUpaM nAmadheyaM vyapasthApitam | sA dhAtryaGkagatA unnIyate vardhyate kSIreNa dadhnA navanItena 
sarpiSA sarpimaNDenAnyaizca cottaptottaptairupakaraNavizeSai: | Azu vardhate hradasthamiva paGkajam |
yadA mahatI saMvRttA, tadA rUpiNI yauvanAnurUpayA AcAravihAraceSTayA devakanyeva tadgRhamava- 
bhAsamAnA suhRtsaMbandhibAndhavAnAmantarjanasya ca prItimutpAdayati | tasyAstAdRzIM vibhUtiM 
zrutvA nAnAdezanivAsirAjaputrA amAtyaputrA gRhapatiputrA dhanina: zreSThiputrA: sArthavAhaputrAzca 
bhAryArthaM yAcanakAn preSayanti | yathA yathA cAsau prArthyate, tathA tathA bodho gRhapati: sutarAM 
prItimutpAdayati | saMlakSayati-mayA eSA na kasyacidrUpeNa deyA, na zilpena, nApyAdhipatyena, 
kiM tu yo mama kulazIlena vA dhanena vA sadRzo bhavati, tasya mayA dAtavyeti | sa caivaM cintayati ||
anAthapiNDadena gRhapatinA zrutaM yathA zizumAragirau bodho gRhapatistasya duhitA 
evaM rUpayauvanasamuditA, sA nAnAdezanivAsinAM rAjAmAtyagRhapatidhaninAM zreSThisArthavAha- 
putrANAmarthAya prArthayata iti | zrutvA ca punarasyaitadabhavat-ahamapi tAvat tAM putrasyArthAya 
prArthayAmi | kadAcid bodho gRhapatirdadyAditi viditvA tasyA yAcanakA: preSitA: | bodhena 
gRhapatinA anAthapiNDadasya gRhapate: samudAcAradhanasaMpadaM ca vicArya dattA | anAthapiNDa-
dena gRhapatinA mahatA zrIsamudayena putrasya pariNItA | yAvat punarapi bodhasya gRhapate: 
patnyA sArdhaM krIDato ramamANasya paricArayata: patnI ApannasattvA saMvRttA | yameva divasa- 
mApannasattvA saMvRttA, tameva divasaM bodhasya gRhapateranekAnyanarthazatAni prAdurbhUtAni | tena
naimittikA AhUya pRSTA:-bhavanta:, pazyata kasya prabhAvAnmamAnarthazatAni prAdurbhUtAni | naimittikA 
vicAryaikamatenAhu:-gRhapate, ya eSa tava patnyA: kukSimavakrAnta:, asyaiSa prabhAva: | tadasya
parityAga: kriyatAm | iti zrutvA bodho gRhapati: paraM viSAdamApanna: | kathayati-bhavanta:, 
svAgataM na parityakSyAmIti | naimittA: svastItyuktvA prakrAntA: | atha bodho gRhapatirviyoga- 
@105
saMjanitadaurmanasyo’pi lokApavAdabhayAdabhyupekSyAvasthita: | yathA yathAsau garbho vRddhiM gacchati, 
tathA tathA bodhasya gRhapateruttarottarAtizayenAnarthazatAnyutpadyante | sa saMlakSayati-ka etAni 
zRNoti ? udyAnaM gatvA tiSThAmIti viditvA tena pauruSeyA uktA:-yadi me kazcinmahAnanartha 
utpadyate, sa zrAvayitavyo nAnya ityuktvA udyAnaM gatvA avasthito yAvadasyAsau patnI prasUtA |
dArako jAta: | anyatama: puruSastvaritaM tvaritaM bodhasya gRhapate: sakAzaM gata: | tenAsau dUrata
eva dRSTa: | sa saMlakSayati-yathAyaM tvaritatvaritamAgacchati, nUnaM mahAnanartha: prAdurbhUta: | 
iti viditvA sasaMbhrama: pRcchati-bho: puruSa, kiM tvaritatvaritamAgacchasIti ? sa 
kathayati-gRhapate, diSTyA vardhase, putraste jAta iti | sa kathayati-bho: puruSa, yadyapi me 
putro’narthazatAnyutpAdya jAta:, tathApi svAgatamasyeti | tadanantarameva dvitIyapuruSastathaiva 
tvaritatvaritamazruparyAkulekSaNo bodhasya gRhapate: sakAzaM gata: | so’pi tenAnarthatayA sasaMbhrameNa 
pRSTa:-bho: puruSa, kiM tvaritatvaritamAgacchasIti ? sa bASpoparudhyamAnagadgadakaNTha: karuNAdIna- 
vilambitAkSaraM kathayati-gRhapate, gRhe'gnirutthita: | sarvaM svApateyaM dagdhamiti | sa muhurmuhu-
ranarthazravaNadRDhIkRtacittasaMtati: kathayati-bho: puruSa, prAptavyametat | alaM viSAdena, tUSNIM 
tiSTheti | atha tasya jJAtayo lokadharmAnuvRttyA avajJApUrvakena nAmadheyaM vyavasthApayitumArabdhA:- 
kiM bhavatu dArakasya nAmeti | tatraike kathayanti-yatkulasadRzaM tatkriyatAmiti | apare kathayanti- 
yena bodhasya gRhapate: kukSigatenaivAnekadhanasamuditaM gRhaM nidhanamupanItam, tasya kIdRzaM kulasadRzaM
nAma vyavasthApyate ? api tu ayaM pitrA jAtamAtra: svAgatavAdena samudAcarita:, tasmAdasya 
svAgata iti nAma bhavatu iti | tasya svAgata iti nAmadheyaM vyavasthApitam | yathA yathA 
svAgato vRddhimupayAti, tathA tathA bodhasya gRhapaterdhanadhAnyahiraNyasuvarNadAsIdAsakarmakarapauru- 
SeyAstanutvaM parikSayaM paryAdAnaM gacchanti | yAvadapareNa samayena bodho gRhapati: kAlagata: |
sApyasya patnI kAlagatA | tadgRhaM pratisaMskRtaM punaragninA dagdham | yadapyAvArigataM kSetragataM ca 
zasyAdidhanajAtaM tadapyagninA dagdham | ye’pyasya pauruSeyA: paNyamAdAya dezAntaragatA mahAsamudraM 
yAvattIrNA:, tata: keSAMcidyAnapAtraM vipannam, keSAMcit paNyamapaNyIjAtam, kecit 
tatraivAnayena vyasanamApannA:, keSAMcit kAntAramadhyagatAnAM caurairdravyamapahRtam, keSAMci- 
nnagarasamIpamanuprAptAnAM zaulkikairdravyaM vicArayadbhi: sAro gRhIta:, keSAMcit 
pattanamanuprAptAnAM rAjJA viniyuktairdoSamutpAdya sarvasvamapahRtam | kecidbodhasya gRhapate: 
prANaviyogaM zrutvA tatraiva avasthitA: | jJAtInAmapi kecit kAlagatA:, kecinniSpalAyitA:, 
kecit tatraivAvasthitA: svAgatasya vAcamapi na prayacchanti | dAsIdAsakarmakarapauruSeyA 
api kecit kAlagatA:, kecinniSpalAyitA:, kecidanyAzrayeNa tatraivAvasthitA: santa: 
svAgatasya nAmApi na gRhNanti | kiM tu bodhasyaikA purANavRddhA dAsI kRtajJatayA svAgatasyopa- 
sthAnaM kurvantI tiSThati | tayA sa lipyakSarAcAryasyAkSarANi zikSayitumupanyasta: | sA 
saMlakSayati-bodhasya gRhapatergRhamanekadhanasamuditaM vistIrNasvajanabandhuvargaM prabhUtadAsIdAsakarma-
@106
karapauruSeyaM parikSayaM paryAdAnaM gatam | svAgato’haM cAvasthitA: | tajjijJAsyAmi tAvat 
kasyApuNyenAyamupaplava:, kiM svAgatasya Ahosvinmameti | tayA svAgatasya nAmnA sthAlyAM
taNDulAn prakSipya bhaktArthaM yojitA vinaSTA: | tata Atmano nAmnA tathaiva yojitA:, 
zobhanaM bhaktaM saMpannam | sA saMlakSayati-asau mandabhAgya: | etamAgamya bodhasya gRhapate- 
rgRhamanekadhanasamuditaM vistIrNasvajanabandhuvargaM prabhUtadAsIdAsakarmakarapauruSeyaM parikSayaM paryAdAnaM 
gatam | ahaM punarna yAsyAmIti | kuta: sthAsyAmIti ? atra prAptakAlaM sarvathA yAvat 
prANaviyogo na bhavati tAvanniSpalAyeyam | iti viditvA yattatra kiMcit sAramasti, 
tamAdAya niSpalAyitA | tasmin zUnye gRhe zvAna: pravizya kalahaM kartumArabdhA: | yAvadanya-
tamo dhUrtapuruSastena pradezenAtikrAmati | sa zvAnakalahaM zrutvA saMlakSayati-bodhasya gRhapate- 
rgRhe zvAna: kaliM kurvanti | kiM tadanyaM bhavet ? pazyAmi tAvaditi | sa tatra praviSTo yAvat 
pazyati zUnyam | so’pi tasmAdyat kiMciccheSAvazeSamasti, tamAdAya prakrAnta: ||
tata: svAgato bhojanavelAM jJAtvA lekhazAlAyA: svagRhamAgato bhoktumiti yAvat pazyati 
zUnyam | sa bhoktukAmAvarjitasaMtati: (?) kSudhAsaMjanitadaurmanasya: zabdApayitumArabdha:-
amba ambeti | na kazcidvacanaM dadAti | sa tadgRhamitazcAmutazca vyavalokya nairAzyamApanno 
niSkrAnta: | tasya gRhasya nAtidUre’nyagRham | tasmin svAgatasya jJAtayastiSThanti | sa 
teSAM sakAzaM gato yAvattatra kali: prAdurbhUta: | te kalahaM kRtvA vyupazAntA: parasparaM 
kathayanti-bhavanta:, pUrvamasmAkamanyonyaM dRSTvA sneho bhavati, idAnIM tu dveSa: | pazyadhvaM 
kazcidanya Agata: syAditi | te samanveSitumArabdhA yAvat pazyanti svAgatam | tatraike 
kathayanti-bhavanta:, svAgata: praviSTa iti | apare kathayanti-nAyaM svAgata:, kiM tu 
durAgata:, imamAgamyAsmAkaM kali: prAdurbhUta iti | sa tairgrIvAyAM gRhItvA niSkAsito’nyatra
gata: | tasmAdapi niSkAsito yAvat kroDamallAnAM madhye praviSTa: | te yatra yatra 
bhaikSArthikA: pravizanti, tatra nirbhartsyante niSkAsyante ca | te nairAzyamApannA 
riktahastakA riktamallakA: zUnyadevakulamaNDapavRkSamUlAnyAgatA: | te’nyonyaM pRcchanti- 
bhavanta:, vayaM pUrve yatra yatra gacchAmastata: pUrNahastA: pUrNamallakA AgacchAma: | idAnIM 
ko yogo yena vayaM riktahastakA riktamallakA nairAzyamApannA ihAgatA iti ? tatraike katha- 
yanti-nUnaM ko’pi mandabhAgyo’smAkaM madhye praviSTo yena vayaM riktahastA riktamallakA 
ihAgatA iti | apare kathayanti-gatametat | dvidhA bhUtvA pravizAma iti | te parasmin 
divase dvidhA bhUtvA praviSTA: | tatra yeSAM madhye svAgataste tathaiva nirbhartsitA niSkAsitAzca 
nairAzyamApannA riktahastA riktamallAzca yathAnilayamAgatA: | te tvanye pUrNahastA pUrNamallakA 
AgatA: | ye te riktahastakA riktapAtrA AgatAste bhUyo dvidhA bhUtvA praviSTA: | tatra 
teSAmapi yeSAM madhye svAgataste tathaiva riktahastA riktamallakAzcAgatA: | te bhUyo dvidhA bhUtA
evaM yAvat svAgatakroDamallakau praviSTau riktahastau riktamallakau Agatau | te tvanye pUrNahastA: 
@107
pUrNamallakA AgatA: | tataste kroDamallakA: sarve saMbhUya saMkalpaM kartumArabdhA:-bhavanta:, 
ayaM mandabhAgyo’smAkaM madhye praviSTo yena vayaM riktahastA riktamallakAzcAgatA: | niSkAsayAma 
enamiti | sa tai: prabhUtAn prahArAn dattvA zirasi ca mallakaM bhaGktvA niSkAsita: ||
atrAntare yAvacchrAvasteyo vaNijo bodhasya gRhapatervayasya: paNyamAdAya zizumAragiri- 
manuprApta: | tena svAgato mallakena hastagatena pIThIM gato mukhabimbakena pratyabhijJAta uktazca-putra 
tvaM bodhagRhapate: putra iti ? sa kathayati-tAta, ahaM tasya putro durAgata iti | sa muhUrtaM 
tUSNIM sthitvA azruparyAkulekSaNa: kathayati-putra, tau tava mAtApitarau kAlagatau ? te jJAtaya: ? 
sa Aha-teSAmapi kecit kAlagatA: kecidihaiva tiSThanto vAcamapi na prayacchanti | te 
dAsIdAsakarmakarapauruSeyA: ? teSAmapi kecit kAlagatA:, kecinniSpalAyitA:, kecidihaivAnyA- 
nAzrityAvasthitA vAcamapi na prayacchanti | yadavaziSTaM dhanaM tadapi kiMcidagninA dagdham |
ye vaNikpauruSeyA: paNyaM gRhItvA dhanArthino dezAntaraM mahAsamudraM cAvatIrNA:, tatrApi keSAMcit 
paNyamapaNyIbhUtam, kecit tatraivAnayena vyasanamApannA:, keSAMcit kAntAramadhyagatAnAM 
taskarairdravyamapahRtam, keSAMcinnagarasamIpamanuprAptAnAM zaulkikazaulkikairdravyaM vicArayadbhi:
sAro gRhIta:, keSAMcit pattanamanuprAptAnAM rAjJo viniyuktairdoSamutpAdya sarvasvamapahRtam |
kecit tasya prANaviyogaM zrutvA tatraivAvasthitA: | sa dIrghamuSNaM ca nizvasya kathayati- 
putrazrAvastIM kiM na gacchasi ? tAt, kiM tatragatasya bhaviSyati ? putra, tatrAnAthapiNDado 
gRhapati:, tasya putreNa tava bhaginI pariNItA | sA tava yogodvahanaM kariSyatIti | sa 
kathayati-tAta, yadyevaM gacchAmIti | tena tasya dvau kArSApaNau dattau, uktazca-putra, AbhyAM 
tAvadAtmAnaM saMdhAraya, yAvadahaM paNyaM visarjayAmi | mayA sArdhaM gamiSyasi | tena tau 
kArSApaNau khustavastrAnte baddhvA sthApitau, karmavipAkena vismRtau | tathaivAsau kutazcit 
kiMcidArAgayati kiMcinnArAgayati | kSudhayA pIDyamAno’vasthita: | yAvadasau vaNik paNyaM 
visarjayitvA pratipaNyamAdAya svAgataM vismRtya saMprasthita: | svAgato’pi tena sArdhaM saMprasthita: | 
yAvat te sArthakA: kaliM kartumArabdhA:, balIvardA yoddhumArabdhA: | sArthikA: kathayanti-bhavanta:, 
pratyavekSata sArtham | mA asau durAgato’trAgata: syAditi | tai: pratyavekSamANairasau dRSTa: | te taM 
khaTucapeTAdibhistADayitvA ardhacandrAkAreNa grIvAyAM gRhItvA niSkAsitumArabdhA: | sa niSkA- 
sita: | niSkramyamANo vikroSTumArabdha: | sArthavAhastaM kolAhalazabdaM zrutvA nirIkSitumArabdha:, 
yAvat pazyati taM niSkAsyamAnam | sa kathayati-bhavanta:, mA enaM niSkAsayata, mamaiSa vayasyaputro 
bhavatIti | te kathayanti-sArthavAha, yamAgamya bodhasya gRhapateranekadhanasamuditaM sasuhRtsaMbandhi- 
bAndhavaM gRhaM vinaSTam, kathaM tena sArdhaM gacchAma: ? sarvathA tvaM sArthasya svAmI | yadyeSa gacchati, vayaM 
na gacchAma iti | sArthavAhastaM kathayati-putra, mahAjanavirodho’tra bhavati | sArthakA: kSubhitA: |
tvaM pazcAdvAsoddhAtikayA gaccha, ahaM tavArthe AhAraM sthApayAmIti | sa mAtApitRviyogaprati-
spardhinA pUrvakarmAparAdhaprabhAveNa du:khadaurmanasyena saMtApitamanA: sAzrukaNThastUSNImavasthita: |
@108
sArtha: saMprasthita: | so’pi vAsoddhAtikayA gantumArabdha: | sa sArthavAhastasyAhAraM patrapuTake 
baddhvA kiMcidbhUmau pAMzunA praticchAdya sthApayati, kiMcidvRkSazAkhApatrairavacchAdya | tatra yaM bhUmau 
sthApayati, sa zRgAlairanyaizcatuSpAdairbhakSyate | yaM vRkSazAkhAsu, sa pakSibhi: zAkhAmRgaizca 
bhakSyate | tata: kiMcidArAgayati kiMcinnArAgayati | asthAnamanavakAzo yaccaramabhavika: 
sattvo’saMprApte vizeSAdhigame so’ntarA kAlaM kuryAt | sa kRcchreNa zrAvastImanuprApta: | bahi: 
zrAvastyAmudapAnopakaNThake vizrAnta: | yAvat tasya bhaginyA: santikA preSyadArikA uda- 
kArthinI kumbhamAdAya gatA | sa tayA mukhabimbakena pratyabhijJAta: | sA ciraM nirIkSya hIna- 
dInavadanA kathayati-dAraka, tvaM bodhasya gRhapate: zuzumAragirIyakasya putra iti ? sa kathayati- 
evaM mAM bhaginIjana: saMjAnIta iti | sA azruparyAkulekSaNA bASpoparudhyamAnakaNThA urasi 
prahAraM dattvA karuNAdInavilambitAkSaraM praSTumArabdhA | tau tava mAtApitarau kAlagatau ? kAlagatau |
te jJAtaya: ? sa kathayati-teSAmapi kecit kAlagatA:, kecinniSpalAyitA:, kecit tatraiva 
tiSThanto vAcamapi na prayacchanti | te dAsIdAsakarmakarapauruSeyA: ? teSAmapi kecit kAla- 
gatA:, kecinniSpalAyitA:, kecit tatraivAnyAnAzrityAvasthitA vAcamapi na prayacchanti |
yadapi dhanajAtaM tadapi kiMcidagninA dagdham, kiMcidanyapauruSeyA gRhItvA dhanArthino dezA- 
ntaraM mahAsamudraM cAvatIrNA: | tatrApi keSAMcidyAnapAtraM vipannam, keSAMcit paNyamapaNyIbhUtam, 
kecit tatraivAnayena vyasanamApannA:, keSAMcit kAntAramadhyagatAnAM taskarairdravyamapahRtam, 
keSAMcinnagarasamIpamanuprAptAnAM zaulkikazaulkikairdravyaM vicArayadbhi: sAro gRhIta:, keSAMcit 
pattanamanuprAptAnAM rAjaniyuktairdoSamutpAdya sarvasvamapahRtam, kecittasya prANaviyogaM zrutvA tatrai-
vAvasthitA: | sA dIrghamuSNaM ca nizvasya kathayati-ihaiva tiSTha yAvatte bhaginyA: kathayAmIti |
tayA gatvA tasyA: pracchannaM kathitam | kIdRzena paNyeneti ? sA kathayati-kuto’sya paNyam ? 
daNDamasya haste mallakazceti | tayA tasyArthaM mahArhANi vastrANi dattAni | kArSApaNAMzca dattvA 
uktA ca-sa vaktavyo yadi te bhAgineyo vA bhAgineyikA vA upasaMkrAmati, tasyaiva kArSA- 
paNAn dadyA: | mA jJAtInAM pratarkyo bhaviSyatIti | sA vastrANyAdAya kArSApaNAMzca tasya 
sakAzaM gatA kathayati-imAni te vastrANi kArSApaNAzca bhaginyA preSitAni, kathayati ca- 
yadi te bhAgineyo vA bhAgineyikA vA upasaMkrAmati, tasyaitatkArSApaNAn dadyA: | mA 
jJAtInAM pratarkyo bhaviSyasi | sa kathayati-zobhanameva bhavati | ityuktvA tUSNImavasthita: |
dArikA prakrAntA | sa saMlakSayati-anAthapiNDado gRhapatirvistIrNasvajanaparivAra: | asmAka- 
mapi pitA vistIrNaparivAra: | teSAmekaikazo vArtAM pratyavekSate | bhaginyA ciramAlApo 
bhaviSyati | sa ca mArgaparizramakhinnena kSudhArtena na zakyate kartum | purobhakSikAM tAvat 
karomi | tRpta: sukhAlApaM kariSyAmIti | sa pAnAgAraM gata: | tena tatra pravRddhavegamadasaMjanakaM 
madyaM pItam | sa matta udyAnaM gatvA zayita: | AcaritaM zrAvastyAmudyAnamoSakA: puruSA: 
pratidinamanvAhiNDyante | te yadi suptaM puruSaM pazyanti, pAdena ghaTTayanti | sa yadi prati-
@109
vibudhyate, tamevaM vadanti-bho: puruSa, na tvayA zrutaM yathA zrAvastyAmudyAnamoSakA: puruSA: prati- 
dinamanvAhiNDyante ? te yadi suptaM puruSaM pazyanti, vadanti-uttiSTha gaccheti | yadi na prati- 
vibudhyate, muSitvA gacchanti | tai: pAdena ghaTTito na prativibudhyate | muSitvA prakrAntA: | sa 
vigatamadyamada: pratibuddho yAvat pazyati tAnyevAnantakAni (?) prAvRtyAvasthita: | tato’sya 
bhaginI saMlakSayati-aticirayatyasau | nUnamatra kAraNena bhavitavyamiti | tasyAsau dArikA puna: 
preSitA-dArike gaccha, cirayatyasau, pazya kimarthaM nAgacchatIti | sA gatA yAvat pazyati muSitakaM 
tenaiva veSeNAvasthitam | sA tvaritatvaritaM gatA tasyA: kathayati-Arye, muSitastenaiva veSeNa 
tiSThatIti | sA saMlakSayati-yamAgamya bodhasya gRhapateranekadhanasamuditaM sasuhRtsaMbandhibAndhavaM 
gRhaM vinaSTam, yadi tamiha pravezayAmi, sthAnametadvidyate yanmayApi zvazuragRhamanayena vyasana- 
mApatsyate | nAsAviha pravezayitavya: | iti viditvA tayApyupekSita: ||
tasyApi pUrvakarmAparAdhAdvismRtam | sa kroDamallakAnAM madhye praviSTa: | te yatra yatra bhaikSA- 
rthina: pravizanti, tatra tatra nirbhatsyante ca niSkAsyante ca | nairAzyamApannA riktahastA rikta- 
mallakA: zUnyadevakulamaNDapavRkSamUlAnyAgatA: | te’nyonyaM pRcchanti-bhavanta:, vayaM pUrvaM yatra yatra 
gacchAmastata: pUrNahastA: pUrNamallakA gacchAma: | idAnIM ko yogo yena vayaM riktahastA riktamallakA 
nairAzyamApannA ihAgatA iti ? tatraike kathayanti-nUnaM ko’pi mandabhAgyo’smAkaM madhye praviSTo 
yena vayaM riktahastA riktamallakA ihAgatA iti | apare kathayanti-dvidhA bhUtvA pravizAma 
iti | te’parasmin divase dvidhA bhUtvA praviSTA: | tatra yeSAM madhye svAgata:, te tathaiva 
nirbhartsitA niSkAsitAzca nairAzyamApannA riktahastA riktamallakAzcAgatA: | te tvanye pUrNa-
hastA: pUrNamallakA AgatA | ye riktahastA riktamallakA AgatA:, te bhUyo dvidhA bhUtvA 
praviSTA: | teSAmapi yeSAM madhye svAgata:, te tathaiva riktahastA riktamallakAzcAgatA: | te bhUyo 
dvidhA bhUtA evaM yAvat svAgato’nyazca kroDamallaka: praviSTa: | tau riktahastau riktamallakau Agatau, 
te tvanye pUrNahastA: pUrNamallakA AgatA: | te kroDamallakA: sarve saMbhUya saMjalpaM kartumArabdhA:-
bhavanta:, ayaM mandabhAgyasattvo’smAkaM madhye praviSTo yena vayaM riktahastA riktamallakAzcAgatA: |
niSkAsayAma enamiti | sa tai: prabhUtAn prahArAn dattvA zirasi ca mallakaM bhaGktvA niSkAsita: ||
atrAntare’nAthapiNDadena gRhapatinA buddhapramukho bhikSusaMgho’ntargRhe bhaktenopani-
mantrita: | tena dauvArikANAmAjJA dattA-na tAvat kasyacit kroDamallakasya pravezo 
dAtavyo yAvadbuddhapramukhena bhikSusaMghena bhuktam | pazcAt tAn bhojayiSyAmIti | kroDamallakA 
ye tasya gRhaM pratizaraNabhUtAste sarve saMnipatitA: praveSTumArabdhA: | dauvArikeNa virodhitA: |
kathayanti-bho: puruSa, asmAkameva nAmnA ayaM gRhapati: prajJAyate anAthapiNDado gRhapati- 
riti | tat kimidamiti kRtvA asmAn vidhArayasIti ? sa kathayati-gRhapatinA AjJA 
dattA-na tAvat kasyacit kroDamallakasya pravezo dAtavyo yAvadbuddhapramukhena bhikSusaMghena 
bhuktam | pazcAt tAn bhojayiSyAmIti | te kathayanti-bhavanta:, na kadAcidvayaM vidhArya-
@110
mANA: | taM pazyata mA atrAryA durAgata Agato bhavediti | te samanveSTitumArabdhA yAvat 
pazyantyekasmin pradeze nilIyAvasthitam | tatastai kolAhalazabda: kRta:-ayaM bhavanta: 
sa durAgato nilInastiSThatIti | sa tai: prabhUtAn prahArAn datvA niSkAsitastIvreNa ca 
paryavasthAnena zirasi mallakena prahAro datta: | tasya ziro bhagnam | sa nivartya vipralapitu- 
mArabdha: | tatastairhastapAdeSu gRhItvA saMkArakUTe kSipta:-durAgata atra tiSTheti | sa rudhireNa 
pragharatA tasmin saMkArakUTe’vasthita: | yAvadbhagavAn pUrvAhNe nivAsya pAtracIvaramAdAya 
bhikSugaNaparivRto bhikSusaMghapuraskRto yenAnAthapiNDadasya gRhapaternivezanaM tenopasaMkrAnta: |
adrAkSIdbhagavAn svAgataM paruSarUkSAGgulIdIrghakezaM rajasAvacUrNitagAtraM kRzamalpasthAmaM malina- 
jIrNavAsonivasitaM zirasA bhagnena rudhireNa pragharatA anyaizca vraNaizcAkIrNai:, makSikAbhirupadrutai: 
saMkArakUTe nipatitam | dRSTvA ca punarbhikSUnAmantrayate sma-tRpyata bhikSava: sarvabhavopapattibhya: |
tRpyata sarvabhavopapattyupakaraNebhya:, yatra nAma caramabhavikasya sattvasyeyamavasthA | tatra 
bhagavAn taM svAgatamAmantrayate-AkAGkSase vatsa pAtrazeSam ? AkAGkSAmi bhagavan | tatra 
bhagavAnAyuSmantamAnandamAmantrayate-svAgatasya te Ananda pAtrazeSa: sthApayitavyamiti | evaM 
bhadantetyAyuSmAnAndo bhagavata: pratyazrauSIt ||
atha bhagavAn yenAnAthapiNDadasya gRhapaterbhaktAbhisArastenopasaMkrAnta: | upasaMkramya 
purastAdbhikSusaMghasya prajJapta evAsane niSaNNa: | anAthapiNDado gRhapati: sukhopaniSNNaM buddha- 
pramukhaM bhikSusaMghaM viditvA evAsane niSaNNa: | anAthapiNDado gRhapati: sukhopaniSaNNaM buddha- 
pramukhaM bhikSusaMghaM viditvA zucinA praNItena khAdanIyabhojanIyena svahastena saMtarpya saMpravArya 
bhagavantaM bhuktavantaM viditvA dhautahastamapanItapAtraM nIcataramAsanaM gRhItvA bhagavata: purastA- 
nniSaNNo dharmazravaNAya | AyuSmata Anandasya tatpAtrazeSaM svAgatAya vismRtam | asaMmoSa- 
dharmANo buddhA bhagavanta: | bhagavatA utthApitam | AyuSmAnAnando bhagavata: pAtraM gRhItu- 
mArabdho yAvat pazyati tatra pAtrazeSaM na saMsthApitam | dRSTvA ca smRtirutpannA | sa dharmatattvo 
vacasA (?) atha roditumArabdha: | bhagavAnAha-kasmAt tvamAnanda rodiSIti | sa kathayati- 
na mayA bhadanta bhagavata: kadAcidAjJA pratyUDhapUrveti | kiM kRtam ? svAgatasya pAtrazeSaM na 
sthApitamiti | bhagavAnAha- na tvayA Ananda mamAjJA pratismRtA, api tu svAgatasyaiva tAni 
karmANi labdhasaMbhArANi pariNatapratyayAnyoghavatpratyupasthitAnyavazyabhAvIni yena tava vismRtam |
alaM viSAdena | gaccha, taM zabdApayeti | sa gatvA zabdApayitumArabdha: | anekai: prativacanaM 
dattam | svAgatasya tadapi vismRtaM yadbhagavatA pratijJAtam-tava pAtrazeSaM sthApayiSyAmIti |
sa saMlakSayati-ko’pyayaM puNyakarmA bhagavatA trailokyaguruNA samanvAhRta: zabdata iti | Ayu-
SmatA Anandena gatvA bhagavata Arocitam | bhagavan svAgata ityuktvA anekai: prativacanaM 
dattam | na jAne kaM zabdApayAmIti | bhagavAnAha-gaccha Ananda, gatvA kathaya-yo bodhasya 
gRhapate: zuzumAragirIyasya putra: svAgata:, sa Agacchatu iti | AyuSmatA Anandena gatvoccai: 
zabdairukta:-yo bodhasya gRhapate: zuzumAragirIyakasya putra: svAgata:, sa Agacchatu iti |
tena piturnAmazravaNAdAtmano nAma smRtam | sa zanairdaNDaviSTambhanayogAdutthAya gAthAM bhASate-
@111
bhraSTa: svAgatazabdo’yaM kuta: punarihAgata: |
nUnamazreyaso nAza: zreyasazca samudbhava: ||1||
teSAM sarvajJa nAtho’si ye hi tvAM zaraNaM gatA: |
teSAM svAgatamAryANAM ye ca te zAsane ratA: ||2||
ahaM tu bhAgyarahita: sarvabandhuvivarjita: |
zocya: kaSTAM dazAM prApta: zokazalyasamarpita: ||3|| iti |
athAyuSmAnAnandastamAdAya yena bhagavAMstenopasaMkrAnta: | upasaMkramya bhagavantamida- 
mavocat-ayaM bhadanta svAgata iti | sa bhagavatA kSudhAsaMjanitadaurmanasya: samAzvAsita:, 
uktazca-putra, imaM pAtrazeSaM paribhuGkSveti | sa taM dRSTvA saMlakSayati-yadyapyahaM bhagavatA trailokya-
guruNA daivAt samanvAhRta:, tadapi stoka: pAtrazeSa: sthApita: | kimatra bhokSya iti |
bhagavAMstasya cetasA cittamAjJAya kathayati-vatsa, yadi tvaM sumerumAtrai: piNDai: samudrasadRzena 
kukSiNA paribhokSyase, tathApyavyayaM tanna parikSayaM gamiSyati, yAvattRpta: paribhuGkSva yathAsukha- 
miti | tena tAvad bhuktaM yAvat tRpta iti | tatsaMtarpitendriyo bhagavato mukhaM vyavalokayitu- 
mArabdha: | bhagavAnAha-vatsa svAgata, tRpto’si ? tRpto’smi bhagavan | vatsa, yadyevamapazcimaM 
kavalaM gRhANa, antardhAsyatyeSa pAtra iti | tenApazcimakavalo gRhIta:, so’ntarhita: | bhagavAn 
dakSiNAdezanAM kRtvA prakrAnta: | caramabhavika: sa sattvo bhagavantaM pRSThata: pRSThata: samanubaddha |
yAvadbhagavAn vihAraM gatvA purastAdbhikSusaMghasya prajJapta evAsane niSaNNa: | so’pi bhagavata: 
pAdau zirasA vanditvA ekAnte niSaNNa: | bhagavAn saMlakSayati-puSpANAmenaM preSayAmi, 
karmApanayo’sya kartavya | iti viditvA svAgatamAmantrayate-vatsa svAgata, santi te kArSApaNA: ? 
na santi bhagavan | vatsa svAgata, vastrAntaM nirIkSasva | vastrAntaM nirIkSitumArabdho yAvat 
pazyati dvau kArSApaNau | sa kathayati-bhagavan, dvau kArSApaNau | vatsa gaccha, gaNDakasyArAmi- 
kasya sakAzAnnIlotpalAni gRhItvA Agaccheti | svAgatastasya sakAzaM gata: | sa taM dUrA-
deva dRSTvA paryavasthita: | sa saMlakSayati-Agato’yaM durAgata: | niyataM mamAnartho bhavati | iti 
viditvA saparuSaM kathayati-durAgata, kimarthaM tvamihAgacchasIti | sa gAthAM bhASate-
nIlotpalairasti kAryaM me tathAnyairnApi paGkajai: |
munIndrasya tu dUto’haM sarvajJasya yazasvina: ||4||
ityuktvA pratinivartitumArabdha: | so’pi gAthAM bhASate-
ehyehi yadi dUto’si tasya zAntAtmano mune: |
pUjya: sa naradevAnAM pUjya: pUjyatamairapi ||5||
ityuktvA sa kathayati-buddhadUtastvam ? buddhadUta: | kimarthamAgata: ? puSpArtham | yadi 
buddhadUtastvam, gRhANa yathepsitam | nIlotpalAnAM bhAramAdAya bhagavata: sakAzamAgata: |
@112
bhagavAnAha-vatsa, bhikSUNAM cAraya | sa bhikSUNAM cArayitumArabdha: | bhikSavo na pratigRhNanti |
bhagavAnAha-gRhNIdhvaM bhikSava: sarvasaugandham | cakSurbhyAM karmApanayo’sya kartavya iti |
bhikSubhirgRhItAni | gRhItvA puSpitAni | tenApUrvaM nIlakRtsnamutpAditaM pUrvam | sa vRddhAnte 
sthitvA tAni puSpANi dRSTvA sutarAM nirIkSitumArabdha: | tasya tannIlakRtsnamAmukhIbhUtam | 
tatastaM bhagavAnAha-vatsa, kiM na pravrajasIti ? sa kathayati-pravrajAmi bhagavanniti | bhagavatA 
pravrAjita upasaMpAdito manasikArazca datta: | tena yujyamAnena ghaTamAnena vyAyacchamAnena 
idameva paJcagaNDakaM saMsAracakraM calAcalaM viditvA sarvasaMskAragatI: zatanapatanavikiraNa-
vidhvaMsanadharmatayA parAhatya sarvaklezaprahANAdarhattvaM sAkSAtkRtam | arhan saMvRttastraidhAtukavIta- 
rAga: samaloSTakAJcana AkAzapANitalasamacitto vAsIcandanakalpo vidyAvidAritANDakozo 
vidyAbhijJApratisaMvitprApto bhavalAbhalobhasatkAraparAGmukha: | sendropendrANAM pUjyo mAnyo’bhi-
vAdyazca saMvRtta: | so’rhattvaM prApto vimuktisukhapratisaMvedI tasyAM velAyAM gAthAM bhASate-
upAyapAzairvIreNa baddhvAhaM tattvadarzinA |
kAruNyAduddhRto du:khAjjIrNa: paGkAdiva dvipa: ||6||
svAgato’hamabhUvaM prAktata: pazcAddurAgata: |
Agato’smi purA nAtha zrutvA vAkyaM tavottamam ||7||
sAMprataM svAgato vyaktaM [saMvRtto na durAgata:] |
sAMprataM kAJcanaM dehaM dhArayAmi nirAzravam ||8||
ratnAni pratilebhe hi svargaM mokSaM ca kAGkSatAm |
zreSThA kalyANamitrANAM sadA sevA hitaiSiNAm ||9|| iti ||
yadA AyuSmAn svAgata: svAkhyAte dharmavinaye pravrajita:, tadA sAmantakena zabdo 
visRta:-zramaNena gautamenAsau durAgata: kroDamallaka: pravrajita: | tIrthyai: zrutam | te’vadhyAyanti 
kSipanti vivAdayanti-zramaNo bhavanto gautama evamAha-sAmantaprAsAdikaM me zAsanamiti | 
atra kiM sAmantaprAsAdikamityasya yatredAnIM durAgataprabhRtayo’pi kroDamallakA: pravrajantIti ? 
atrAntare nAsti kiMcidbuddhAnAM bhagavatAmajJAtamadRSTamaviditamavijJAtam | bhagavAn saMlakSayati-
sumeruprakhye mahAzrAvake mahAjanakAya: prasAdaM pravedayate | tadguNodbhAvanamasya kartavyam, kutra
kartavyam ? yatraiva patita: | iti jJAtvA AnandamAmantrayate sma-gaccha Ananda bhikSUNAmA-
rocaya-tathAgato bhikSavo bhargeSu janapadeSu cArikAM cariSyati | yo yuSmAkamutsahate tathAgatena 
sArdhaM bhargeSu cArikAM cartum, sa cIvarakANi gRhNAtu iti | evaM bhadantetyAyuSmAnAnando bhagavata: 
pratizrutya bhikSUNAmArocayati-bhagavAnAyuSmanto bhargeSu janapadeSu cArikAM cariSyati | yo 
yuSmAkamutsahate bhagavatA sArdhaM bhargeSu janapadeSu cArikAM caritum, sa cIvarakANi gRhNAtu 
iti | atha bhagavAn dAnto dAntaparivAra: zAnta: zAntaparivAro mukto muktaparivAra Azvasta 
AzvastaparivAro vinIto vinItaparivAro’rhannarhatparivAro vItarAgo vItarAgaparivAra: prAsAdika: 
@113
prAsAdikaparivAro vRSabha iva gogaNaparivRto gaja iva kalabhaparivRta: siMha iva daMSTRgaNapari- 
vRto haMsarAja iva haMsagaNaparivRta: suparNIva pakSigaNaparivRto vipra iva ziSyagaNaparivRta: 
suvaidya ivAturagaNaparivRta: zUra iva yodhagaNaparivRto dezika ivAdhvagagaNaparivRta: sArthavAha
iva vaNiggaNaparivRta: zreSThIva pauragaNaparivRta: koTTarAja iva mantrigaNaparivRtazcakravartIva 
putrasahasraparivRtazcandra iva nakSatragaNaparivRta: sUrya iva razmisahasraparivRto dhRtarASTra iva gandharva-
gaNaparivRto virUDhaka iva kumbhANDagaNaparivRto virUpAkSa iva nAgagaNaparivRto dhanada iva 
yakSagaNaparivRto vemacitrIvAsuragaNaparivRta: zakra iva tridazagaNaparivRto brahmeva brahmakAyika-
gaNaparivRta: stimita iva jalanidhi: sajala iva jaladharo vimada iva gajapati: sudAntendriyai-
rasaMkSobhiteryApathapracAro dvAtriMzatA mahApuruSalakSaNai: samalaMkRto’zItyAnuvyaJjanairvirAjitagAtro 
vyAmaprabhAlaMkRtamUrti: sUryasahasrAtirekaprabho jaGgama iva ratnaparvata: samantato bhadrako dazabhi- 
rbalaizcaturbhi: vaizAradyaistribhirAveNikai: smRtyupasthAnairmahAkaruNayA ca samanvAgata AjJAta- 
kauNDinyabASpamahAnAmAniruddhazAriputramaudgalyAyanakAzyapAnandaraivataprabhRtibhirmahAzrAvakai: pari-
vRto’nyena ca mahatA bhikSusaMghena yena zuzumAragiristenopasaMkrAnta: | anupUrveNa cArikAM 
caran zuzumAragirimanuprApta: | zuzumAragirau viharati bhISaNikAvane mRgadAve | azrauSu: 
zuzumAragirIyakA brAhmaNagRhapataya:-bhagavAn bhargeSu janapadeSu cArikAM caran zuzumAragiri- 
manuprApta: zuzumAragirau viharati bhISaNikAvane mRgadAva iti | zrutvA ca puna: saMghAt saMghaM 
pUgAtpUgaM saMgamya samAgamya zuzumAragirerniSkramya yena bhagavAMstenopasaMkrAntA: | upasaMkramya 
bhagavata: pAdau zirasA vanditvA ekAnte niSaNNA: | zuzumAragirIyakAn brAhmaNagRhapatIn 
dharmyayA kathayA saMdarzayati samAdApayati samuttejayati saMpraharSayati | anekaparyAyeNa dharmyayA 
kathayA saMdarzya samAdApya samuttejya saMpraharSya tUSNIm | atha zuzumAragirIyakA brAhmaNagRha- 
pataya utthAyAsanAdekAMsamuttarAsaGgaM kRtvA yena bhagav#MstenAJjaliM praNamya bhagavantamidamavo- 
can-adhivAsayatvasmAkaM bhagavAn zvo’ntargRhe bhaktena sArdhaM bhikSusaMghena | adhivAsayati 
bhagavAn zuzumAragirIyakAnAM brAhmaNagRhapatInAM tUSNIbhAvena | atha zuzumAragirIyakA brAhmaNa- 
gRhapatayo bhagavatastUSNIbhAvenAdhivAsanAM viditvA bhagavato bhASitamabhinandyAnumodya bhagavata: 
pAdau zirasA vanditvA bhagavato’ntikAt prakrAntA: | atha zuzumAragirIyakA brAhmaNa- 
gRhapatayastAmeva rAtriM zuci praNItaM khAdanIyabhojanIyaM samudAnIya kAlyamevotthAya AsanakAni 
prajJapya udakamaNIn pratiSThApya bhagavato dUtena kAlamArocayanti-samayo bhadanta, sajjaM bhaktaM 
yasyedAnIM bhagavAn kAlaM manyata iti | atha bhagavAn pUrvAhNe nivAsya pAtracIvaramAdAya 
bhikSugaNaparivRto bhikSusaMghapuraskRto yena zuzumAragirIyakAnAM brAhmaNagRhapatInAM bhaktAbhi- 
sArastenopasaMkrAnta: | upasaMkramya prajJapta evAsane niSaNNa: | zuzumAragirIyakA brAhmaNagRha- 
pataya: sukhopaniSaNNaM buddhapramukhaM bhikSusaMghaM viditvA zucinA praNItena khAdanIyabhojanIyena 
svahastena saMtarpayanti saMpravArayanti | anekaparyAyeNa zucinA praNItena khAdanIyena 
@114
bhojanIyena svahastaM saMtarpya saMpravArya bhagavantaM bhuktavantaM viditvA dhautahastamapanAtapAtraM 
nIcataramAsanaM gRhItvA bhagavata: purastAnniSaNNA dharmazravaNAya | atha bhagavAn zuzumAra-
girIyakAn brAhmaNagRhapatIn dharmyA kathayA saMdarzayati samAdApayati samuttejayati 
saMpraharSayati | anekaparyAyeNa dharmyayA kathayA saMdarzya samAdApya samuttejya saMpraharSya tUSNIm ||
atha zuzumAragirIyakA brAhmaNagRhapatayo bhagavantamidamavocan-bhagavatA bhadanta nAnA- 
dezeSu nAnAdhiSThAneSu te te duSTanAgA duSTayakSAzca vinItA: | ayaM bhadanta azvatIrthiko nAgo’-
smAkamavairANAM vairI asapatnAnAM sapatno’drugdhAnAM drugdha: | nityamasmAkaM jAtAni jAtAni zasyAni 
vinAzayati, strIpuruSadArakadArikAgomahiSAnajaiDakAMzca | aho bata bhagavAMstaM vinayedanu- 
kampAmupAdAyeti | adhivAsayati bhagavAn zuzumAragirIyakAnAM brAhmaNagRhapatInAm |
tUSNIbhAvenAdhivAsayati | atha bhagavAn zuzumAragirIyakAnAM brAhmaNagRhapatInAM tUSNI- 
bhAvenAdhivAsya utthAyAsanAt prakrAnta: | atha bhagavAn vihAraM gatvA purastAdbhikSusaMghasya prajJapta 
evAsane niSaNNa: | niSadya bhagavAnAyuSmantamAnandamAmantrayate-gaccha Ananda, bhikSUNA-
mevamArocaya, zalAkAM cAraya-yo yuSmAkamutsahate azvatIrthikaM nAgaM vinetum, sa zalAkAM  
gRhNAtu iti | evaM bhadantetyAyuSmAnAnando bhagavata: pratizrutya bhikSusaMghasyArocayitvA buddha- 
pramukhe bhikSusaMghe zalAkAM cArayitumArabdha: | bhagavatA zalAkA na gRhItA | sthavirA 
bhikSava: samanvAhartuM saMvRttA:-kimarthaM bhagavatA zalAkA na gRhItA iti ? pazyantyAyuSmata: 
svAgatasya guNodbhAvanAM kartukAma: | tairapi na gRhItA | AyuSmAn svAgata: samanvAhartuM 
pravRtta:-kiM kAraNaM bhagavatA zalAkA na gRhItA sthavirasthaviraizca bhikSubhiriti ? pazyati 
mama guNodbhAvanAM kartukAma: | tacchAsturmanorathaM pUrayAmi, gRhNAmi zalAkAmiti | tenArdhAsanaM 
muktvA gajabhujasadRzaM bAhumabhiprasArya zalAkA gRhItA | jAnakA: pRcchakA buddhA bhagavanta: | 
pRcchati buddho bhagavAnAyuSmantamAnandam-katareNAnanda bhikSuNA zalAkA gRhIteti ? sa 
kathayati-svAgatena bhadanteti | bhagavAnAha-gaccha Ananda, svAgataM bhikSumevaM vada-duSTa- 
nAgo’sau, kAyendriyaM te rakSitavyamiti | evaM bhadantetyAyuSmAnAnando bhagavata: pratizrutya 
yenAyuSmAn svAgatastenopasaMkrAnta: | upasaMkramyAyuSmantaM svAgatamidamavocat-AyuSman svAgata, 
bhagavAnevamAha-duSTanAgo’sau, kAyendriyaM te rakSitavyamiti | sa kathayati-AyuSmannAnanda 
akopyA zAsturAjJA | api tu yAdRzo’zvatIrthiko nAga:, IdRzAnAM nAgAnAmikSuveNunaDa- 
vadyadi pUrNo jambudvIpa: syAt, tathApi me te romApi neJjayituM samarthA: syu:, prAgevAzva-
tIrthiko nAga: kAyendriyasyoparodhaM kariSyatIti | AyuSmAnAnanda ArogyamityuktvA prakrAnta: ||
athAyuSmAn svAgatastasyA eva rAtreratyayAtpUrvAhNe nivAsya pAtracIvaramAdAya zuzumAra- 
giriM piNDAya prAvikSat | zuzumAragiriM piNDAya caritvA yenAzvatIrthikasya nAgasya bhavanaM 
tenopasaMkrAnta: | adrAkSIdazvatIrthiko nAga AyuSmantaM svAgataM dUrAdeva | dRSTvA ca puna: saMlakSa-
yati-kimanena zramaNakena mama mRtipravRtti: zrutA yena me bhavanamAgacchatIti ? puna: saMlakSayati- 
@115
Aganturayam, Agacchatu tAvaditi | athAyuSmAn svAgatastasya hradaM gatvA pAtracIvaramekAnta- 
mupasaMkSipya pAdau prakSAlya hastau nirmAdya pAnIyaM parisrAvya jIrNaparNakAni samudAnIya niSadya 
bhaktakRtyaM kartumArabdha: | azvatIrthikena nAgenAsAvatithiriti kRtvAdhyupekSita: | AyuSmAn 
svAgata: saMlakSayati-nAsaMkSobhitA duSTanAgA damathamAgacchanti | saMkSobhayAmyenamiti | tena 
pAtraM prakSAlya tatpAtrodakaM tasmin hrade prakSiptam | sa saMkSubdha: | sa saMlakSayati-ayaM mayA 
zramaNa AgacchannadhyupekSita:, bhuJjAno'pyupekSita:, anena mama bhavane ucchiSTodakaM choritam |
nAmAvazeSamenaM karomIti tIvreNa paryavasthAnena paryavasthita: | uparivihAyasamabhyudgamya
AyuSmata: svAgatasyopari cakrakaNapaparazubhindipAlAdIni praharaNAni kSeptumArabdha: | Ayu-
SmAn svAgato maitrIsamApanna: | tAnyasya divyAnyutpalapadmakumudapuNDarIkamandArakANi puSpANi 
bhUtvA kAye nipatanti | azvatIrthiko nAgo'GgAravarSamutsraSTumArabdha: | tadapi divyAni 
puSpANi mAndArakANi bhUtvA kAye nipatitumArabdham | azvatIrthiko nAga: pAMsu varSitu- 
mArabdha: | tadapi divyAnyagurucUrNAni candanacUrNAni tamAlapatracUrNAni bhUtvA nipatitu- 
mArabdham | azvatIrthiko nAga: krodhaparyavasthAnAnubhAvAddhUmayitumArabdha: | AyuSmAnapi 
svAgata RddhyanubhAvAddhUmayitumArabdha: | azvatIrthiko nAga: krodhaparyavasthAnAnubhAvAt prajva-
lita: | AyuSmAnapi svAgatastejodhAtuM samApanna: | iti tatrAzvatIrthikasya nAgasya krodhasyAnu- 
bhAvenAyuSmata: svAgatasya RddhyanubhAvena mahAnavabhAsa: prAdurbhUto yaM dRSTvA zuzumAragirIyakA 
brAhmaNagRhapataya: saMbhrAntA:, itazcAmutazca nirIkSitumArabdhA: | kathayanti-eSa bhavanto bhagavA- 
nazvatIrthikaM nAgaM vinayati, Agacchata pazyAma iti | anekAni prANazatasahasrANi nirgatAni | 
bhikSavo’pi tamudArAvabhAsaM tatrasthA eva nirIkSitumArabdhA: | tatra bhagavAn bhikSUnAmantrayate 
sma-eSo’gro me bhikSavo bhikSUNAM mama zrAvakANAmabhIkSNaM tejodhAtuM samApadyamAnAnAM yaduta 
svAgato bhikSuriti | yadAzvatIrthiko nAgo vigatamadadarpa: kSINapraharaNazca saMvRtta:, tadA 
niSpalAyitumArabdha: | AyuSmatA svAgatena samantato’gnirnirmita: | azvatIrthako nAgo yAM 
yAM dizaM gacchati, tAM tAM dizamAdIptAM pradIptAM saMprajvalitAmekajvAlIbhUtAM pazyati | sa 
itazcAmutazca nairmANikenAgninA paryAkulIkRto’trANa: sarvamazAntaM pazyati nAnyatrAyuSmata 
eva svAgatasya samIpaM zAntaM zItibhUtam | sa yenAyuSmAn svAgatastenopasaMkrAnta: | upasaMkramya
AyuSmantaM svAgatamidamavocat-ahaM bhadanta svAgata | kiM mAM viheThayasIti ? sa kathayati-
jarAdharmA nAhaM tvAM viheThayAmi, api tu tvameva mAM viheThayasi | yadi mayA evaMvidhA guNagaNA nAdhi-
gatA abhaviSyan, adyAhaM tvayA nAmAvazeSa: kRto’bhaviSyamiti | sa kathayati-bhadanta svAgata, 
AjJApayatu, kiM mayA karaNIyam ? bhadramukha, bhagavato’ntikaM gatvA zaraNagamanazikSApadAni 
gRhANeti | sa kathayati-bhadanta svAgata, zobhanam, evaM karomIti | athAyuSmAn svAgato’-
zvatIrthanAgamAdAya yena bhagavAMstenopasaMkrAnta: | upasaMkramya bhagavata: pAdau zirasA vanditvA
ekAnte niSaNNa: | ekAntaniSaNNa AyuSmAn svAgato bhagavantamidamavocat-ayaM so’zva-
@116
tIrthiko nAga iti | tatra bhagavAnazvatIrthikaM nAgamAmantrayate-tvaM tAvadbhadramukha, pUrvakeNa
duScaritena pratyavarAyAM tiryagyonau upapanna: | sa tvametarhi hataprahataniviSTa: paraprANahara: 
paraprANoparodhena jIvikAM kalpayasi | itazcyutasya te kA gatirbhaviSyati, kA upapatti:, 
ko’bhisaMparAya: ? iti | sa kathayati-bhagavan, AjJApaya, kiM mayA karaNIyamiti |
bhagavAnAha-mamAntikAccharaNazikSApadAni gRhANa, zuzumAragirIyakAnAM ca brAhmaNagRhapatInA- 
mabhayamanuprayaccheti | sa kathayati-eSo’haM bhagavantaM zaraNaM gacchAmi, zikSApadAni ca 
gRhNAmi, adyAgreNa ca zuzumAragirIyakAnAM ca brAhmaNagRhapatInAmabhayamanuprayacchAmIti |
atha zuzumAragirIyakA brAhmaNagRhapataya: prabhUtamabhisAraM gRhItvA yena bhagavAMstenopasaMkrAntA: |
upasaMkramya bhagavata: pAdau zirasA vanditvA ekAnte niSaNNA: | ekAntaniSNNA: 
zuzumAragirIyakA brAhmaNagRhapatayo bhagavantamidamavocan-bhagavatA bhadanta azvatIrthiko 
nAgo vinIta: ? bhagavAnAha-na mayA brAhmaNagRhapatayo’zvatIrthako nAgo vinIta:, api tu 
svAgatena bhikSuNA | katamena bhadanta ? ihanivAsinaiva bodhasya gRhapate: putreNa | saMpatti-
kAmo loko vipattipratikUla: | tatraike kathayanti-asmAkamasau bhrAtu: putro bhavati | apare 
kathayanti-asmAkaM bhAgineya iti | apare kathayanti-asmAkaM vayasyaputra iti | atha 
zuzumAragirIyakA brAhmaNagRhapataya utthAyAsanAdekAMsamuttarAsaGgaM kRtvA yena bhagavAMstenAJjaliM 
praNamya bhagavantamidamavocan-adhivAsayatvasmAkaM bhagavAn bhadantasvAgatamAgamya bhaktaM 
saptAhena sArdhaM bhikSusaMgheneti | adhivAsayati bhagavAn zuzumAragirIyakAnAM brAhmaNagRhapatInAM 
tUSNIbhAvena | atha zuzumAragirIyakA brAhmaNagRhapatayo bhagavatastUSNIbhAvenAdhivAsanAM 
viditvA bhagavata: pAdau zirasA vanditvA bhagavato’ntikAt prakrAntA: ||
zuzumAragirau anyatamo brAhmaNa ahituNDiko bodhasya gRhapatervayasya: | so’zvatIrthikasya 
nAgasya bhayAnniSpalAyya zrAvastIM gata: | sa rAjJA prasenajitA kauzalena hastimadhyasyopari 
vizvAsika: sthApita: | sa kenacideva karaNIyena zuzumAragirimanuprApta: | tena zrutaM yathA svAgatena 
bhikSuNA bodhasya gRhapate: putreNAzvatIrthiko nAgo vinIta iti | zrutvA ca punaryenAyuSmAn 
svAgatastenopasaMkrAnta: | upasaMkramyAyuSmata:svAgatasya pAdau zirasA vanditvA ekAnte 
niSaNNa: | sa brAhmaNa AyuSmantaM svAgatamidamavocat-adhivAsayatu me AryasvAgata
zvo'ntargRhe bhakteneti | AyuSmAn svAgata: kathayati-brAhmaNa, mAmAgamya zuzumAragirIyakai- 
rbrAhmaNagRhapatibhirbuddhapramukho bhikSusaMgho bhaktena saptAhenopanimantrita: | nAhamadhivAsayAmi |
brAhmaNa: kathayati-Arya, yadi sAMprataM nAdhivAsayasi, yadA zrAvastIgato bhavasi, tadA 
mama gRhe tatprathamata: piNDapAta: paribhoktavya iti | kathayati-evamastu iti | brAhmaNa: 
pAdAbhivandanaM kRtvA prakrAnta: | atha bhagavAn yathAbhiramyaM zuzumAragirau vihRtya yena 
zrAvastI tena cArikAM prakrAnta: | anupUrveNa cArikAM caran zrAvastImanuprApta: | zrAvastyAM 
viharati jetavane’nAthapiNDadasyArAme | azrauSIdanAthapiNDado gRhapatirbhagavAn bhargeSu jana-
@117
padacArikAM caran zrAvastImanuprApta:, ihaiva viharatyasmAkamevArAma iti | zrutvA ca puna: 
zrAvastyA niSkramya yena bhagavAMstenopasaMkrAnta: | upasaMkramya bhagavata: pAdA zirasA 
vanditvA ekAnte niSaNNa: | ekAntaniSaNNamanAthapiNDadaM gRhapatiM bhagavAn dharmyayA kathayA 
saMdarzayati samAdApayati samuttejayati saMpraharSayati | anekaparyAyeNa dharmyayA kathayA saMdarzya 
samAdApya samuttejya saMpraharSya tUSNIm | anAthapiNDado gRhapatirutthAyAsanAdekAMsamuttarAsaGgaM 
kRtvA yena bhagavAMstenAJjaliM praNamya bhagavantamidamavocat-adhivAsayatu me bhagavAn 
zvo’ntargRhe bhaktena sArdhaM bhikSusaMgheneti | adhivAsayati bhagavAnanAthapiNDadasya gRhapatestUSNI- 
bhAvena | athAnAthapiNDado gRhapatirbhagavatastUSNIbhAvenAdhivAsanAM viditvA bhagavato 
bhASitamabhinandyAnumodya bhagavata: pAdau zirasA vanditvA bhagavato’ntikAt prakrAnta: |
azrauSIt sa brAhmaNo bhagavAn bhargeSu janapadacArikAM carannihAnuprApta ihaiva viharati 
jetavane’nAthapiNDadasyArAma iti | zrutvA ca punaryenAyuSmAn svAgatastenopasaMkrAnta: | upa-
saMkramyAyuSmantaM svAgatamidamavocat-adhivAsayatu me Arya: zvo'ntargRhe bhakteneti | adhi- 
vAsayatyAyuSmAn svAgatastasya brAhmaNasya tUSNIbhAvena | atha sa brAhmaNa AyuSmanta: svAgatasya 
tUSNIbhAvenAdhivAsanAM viditvA utthAyAsanAt prakrAnta: | athAnAthapiNDado gRhapatistAmeva 
rAtriM zuci praNItaM khAdanIyabhojanIyaM samudAnIya kAlyamevotthAya AsanAni prajJapya udaka- 
maNIn pratiSThApya bhagavato dUtena kAlamArocayati-samayo bhadanta, sajjaM bhaktaM yasyedAnIM bhagavAn 
kAlaM manyata iti | atha bhagavAn pUrvAhNe nivAsya pAtracIvaramAdAya bhikSugaNaparivRto 
bhikSusaMghapuraskRto yenAnAthapiNDadasya nivezanaM tenopasaMkrAnta: | tenApi brAhmaNenAyuSmata: 
svAgatasya praNIta AhAra: sajjIkRta: | AyuSmAnapi svAgata: pUrvAhNe nivAsya pAtracIvara- 
mAdAya yena tasya brAhmaNasya nivezanaM tenopasaMkrAnta: | upasaMkramya prajJapta evAsane niSNNa: |
ekAntaniSaNNa AyuSmAn svAgatastena brAhmaNena praNItenAhAreNa saMtarpita: | sa brAhmaNa: 
saMlakSayati-AryeNa svAgatena praNIta AhAra: paribhukta:, no jarayiSyati, pAnakamasmai 
prayacchAmi | iti viditvA AyuSmantaM svAgatamidamavocat-Arya, praNItaste AhAra: paribhukta: |
pAnakaM piba | pAnaM jarayiSyatIti | sa kathayati-zobhanam | evaM karomIti | tena pAnakaM 
sajjIkRtya hastimadAdaGguli: prakSiptA | asamanvAhRtyArhatAM jJAnadarzanaM na pravartate | AyuSmatA 
svAgatena tatpAnakaM pItam | tato dakSiNAdezanAM kRtvA prakrAnta: zrAvastIvIthIM kiliJja- 
cchannAm | sa tAmatikrAnta Atapena spRSTo madyakSipta: pRthivyAM nipatita: | asaMmoSadharmANo 
buddhA bhagavanta: | bhagavatA suparNikA kuTirnirmitA-maitaM kazcid dRSTvA zAsane’prasAdaM 
pravedayiSyatIti | anAthapiNDada: sukhopaniSaNNaM buddhapramukhaM bhikSusaMghaM viditvA zucinA 
praNItena khAdanIyabhojanIyena svahastena saMtarpayati saMpravArayati | anekaparyAyeNa svahastaM 
saMtarpya saMpravArya bhagavantaM bhuktavantaM viditvA dhautahastamapanItapAtraM nIcataramAsanaM gRhItvA 
bhagavata: purastAnniSaNNo dharmazravaNAya | atha bhagavAnanAthapiNDadaM gRhapatiM dharmyayA kathayA 
@118
saMdarzya samAdApya samuttejya saMpraharSyotthAyAsanAt prakrAnta: | anupUrveNa tatpradezanuprApta: |
atha bhagavAMstAn RddhyabhisaMskArAn pratiprasrabhya bhikSUnAmantryate sma-ayaM sa bhikSava: svAgato 
bhikSuryenAzvatIrthiko nAgastAvaccaNDo vinIta: | kimidAnImeSa zakto durbhuktasyApi viSamapa- 
netum ? no bhadanta iti | bhikSava:, ime cAnye cAdInavA madyapAne | tasmAnna bhikSuNA
madyaM pAtavyaM dAtavyaM vA | atha bhagavAnAyuSmantaM svAgataM madyavazAt suptamutthApyedamavocat- 
svAgata, kimidam ? asamanvAhAro bhagavan, asamanvAhAra: sugata | tato bhagavAnAyuSmantaM 
svAgatamAdAya vihAraM gatvA purastAdbhikSusaMghasya prajJapta evAsane niSaNNa: | niSadya bhikSUnA- 
mantrayate sma-mAM bho bhikSava: zAstAramuddizya bhavadbhirmadyamapeyamadeyamantata: kuzAgreNApi ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta Ayu- 
SmatA svAgatena karma kRtaM yenADhye kule mahAdhane mahAbhoge jAta: ? kiM karma kRtaM yena 
kroDamallako jAta:, durAgata iti ca saMjJA saMvRttA ? kiM karma kRtaM yena bhagavata: zAsane 
pravrajya sarvaklezaprahANAdarhattvaM sAkSAtkRtam, tejodhAtuM samApadyamAnAnAM cAgratAyAM nirdiSTa: ? 
bhagavAnAha-svAgatenaiva bhikSavo bhikSuNA karmANi kRtAnyupacitAni labdhasaMbhArANi pariNata- 
pratyayAni oghavatpratyupasthitAnyavazyabhAvIni | svAgatena karmANi kRtAnyupacitAni | 
ko’nya: pratyanubhaviSyati ? na bhikSava: karmANi kRtAnyupacitAni bAhye pRthivIdhAtau 
vipacyante, nAbdhAtau, na tejodhAtau, na vAyudhAtau, api tu upAtteSveva skandhadhAtvAyataneSu 
karmANi kRtAnyupacitAni vipacyante zubhAnyazubhAni ca |
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||10||
bhUtapUrvaM bhikSavo’nyatamasmin karvaTake gRhapati: prativasati ADhyo mahAdhano mahA-
bhogo vistIrNavizAlaparigraho vaizravaNadhanapratispardhI | so’pareNa samayena suhRtsaMbandhibAndhava-
parivRto’ntarjanaparivRtazcodyAnabhUmiM nirgata: | asati buddhAnAmutpAde pratyekabuddhA loka
utpadyante hInadInAnukampakA: prAntazayanAsanabhaktA ekadakSiNIyA lokasya | yAvadanyatama: 
pratyekabuddho janapadacArikAM caraMstaM karvaTakamanuprApta: | so’dhvaparizramAddhAtuvaiSamyAzca glAna: 
piNDArthI tadudyAnaM praviSTa: | sa gRhapatistaM dRSTvA paryavasthita: | tena pauruSeyANAmAjJA 
dattA-bhavanta:, niSkAsayatainaM pravrajitamiti | teSAM na kazcidutsahate niSkAsayitum | 
tena gRhapatinA bhUyasA paryavasthitena sa mahAtmA svayameva grIvAyAM gRhItvA niSkAsita:, 
uktazca-kroDamallakAnAM madhye prativaseti | sa durbalaprANo bhUmau nipatita: | sa saMlakSayati- 
hato’yaM tapasvI gRhapatirupahatazca | abhyuddhAro’sya kartavya: | iti viditvA uparivihAyasa-
mabhyudgamya jvalanatapanavarSaNavidyotanaprAtihAryANi kartumArabdha: | Azu pRthagjanasya riddhi-
rAvarjanakarI | sa mUlanikRtta iva druma: pAdayornipatya kathayati-avatarAvatara mahAdakSiNIya, 
mama duzcaritapaGkanimagnasya hastoddhAramanuprayaccheti | sa tasyAnugrahArthamavatIrNa: | tena tasya 
@119
pUjAsatkAraM kRtvA praNidhAnaM kRtam-yanmayA evaMvidhe sadbhUtadakSiNIye’pakAra: kRta:, mA 
asya karmaNo bhAgI syAm | yattUpakAra: kRta:, anenAhaM kuzalamUlena ADhye mahAdhane mahAbhoge 
kule jAyeyam, evaMvidhAnAM ca dharmANAM lAbhI syAm, prativiziSTataraM cAta: zAstAramArAgayeyaM 
mA virAgayeyamiti ||
bhagavAnAha-kiM manyadhve bhikSavo yo’sau gRhapatireva, asau svAgato bhikSustena 
kAlena tena samayena | yadanena pratyekabuddhe kArA: kRtA:, tenADhye mahAdhane mahAbhoge kule 
jAta: | yadapakAra: kRta:, tena paJcajanmazatAni kroDamallako jAta: | yAvadetarhyapi carama- 
bhaviko’pi tatkroDamallaka eva jAta: | yatpraNidhAnaM kRtam, tena mama zAsane pravrajya 
sarvaklezaprahANAdarhattvaM sAkSAtkRtam | ahamanena pratyekabuddhakoTizatasahasrebhya: prativiziSTa-
tara: zAstA ArAgito na virAgita: | bhUyo’pi kAzyape bhagavati samyaksaMbuddhe pravrajito 
babhUva | yasya bhikSorantike pravrajita:, sa bhagavatA kAzyapena samyaksaMbuddhenAbhIkSNaM tejodhAtuM
samApadyamAnAnAmagro nirdiSTa: | tatrAnena yAvadAyurbrahmacaryaM caritam, na ca kazcidguNagaNo- 
'dhigata: | sa maraNasamaye praNidhAnaM kartumArabdha:-yanmayA bhagavati kAzyape samyaksaMbuddhe’nuttare 
dakSiNIye yAdavAyurbrahmacaryaM caritam, na ca kazcidguNagaNo’dhigata:, anenAhaM kuzalamUlena 
yo’sau bhagavatA kAzyapena samyaksaMbuddhenottaro mANavo vyAkRta:-bhaviSyasi tvaM mANava 
varSazatAyuSi prajAyAM zAkyamunirnAma tathAgato’rhan samyaksaMbuddha iti, tasyAhaM zAsane 
pravrajya sarvaklezaprahANAdarhattvaM sAkSAtkuryAm | yathA mama upAdhyAyo bhagavatA kAzyapena 
samyaksaMbuddhenAbhIkSNaM tejodhAtuM samApadyamAnAnAmagro nirdiSTa:, evaM mAmapi sa bhagavAn 
zAkyamuni: zAkyAdhirAjo’bhIkSNaM tejodhAtuM samApadyamAnAnAmagraM nirdizediti | tatpraNi-
dhAnavazAdetarhi tathAgatenAbhIkSNaM tejodhAtuM samApadyamAnAnAmagro nirdiSTa: | iti hi bhikSava
ekAntakRSNAnAM karmaNAmekAntakRSNo vipAka:, ekAntazuklAnAmekAntazukla:, vyatimizrANAM 
vyatimizra: | tasmAttarhi bhikSava ekAntakRSNAni karmANyapAsya vyatimizrANi ca, ekAnta- 
zukleSveva karmasvAbhoga: karaNIya: | ityevaM bho bhikSava: zikSitavyam ||
ityavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne svAgatAvadAnaM nAma trayodazamam ||
@120
14 sUkarikAvadAnam |
dharmatA khalu cyavanadharmaNo devaputrasya paJca pUrvanimittAni prAdurbhavanti-akliSTAni 
vAsAMsi klizyanti, amlAnAni mAlyAni mlAyanti, daurgandhaM kAyena niSkrAmati, ubhAbhyAM 
kakSAbhyAM sveda: prAdurbhavati, cyavanadharmA devaputra: sva Asane dhRtiM na labhate | athAnyatama- 
zcyavanadharmA devaputra: pRthivyAmAvartate, saMparivartyaivaM cAha-hA mandAkinI, hA puSkiriNI, hA 
vApI, hA caitraratha, hA pAruSyaka, hA nandanavana, hA mizrakAvana, hA pAriyAtraka, hA pANDu-
kambalazilA, hA devasabhA, hA sudarzana, iti karuNakaruNaM paridevate sma | adrAkSIcchakro 
devAnAmindrastaM devaputramatyarthaM pRthivyAmAvartantaM parivartantam | dRSTvA punaryena sa devaputrastenopa-
saMkrAnta: | upasaMkramya taM devaputramidamavocat-kasmAt tvaM mArSa atyarthaM pRthivyAmAvartase, 
saMparivartase, karuNakaruNaM paridevase-hA mandAkinI, hA puSkiriNI, hA vApi, hA caitraratha, 
hA pAruSyaka, hA nandanavana, hA mizrakAvana, hA pariyAtraka, hA pANDukambalazilA, hA deva- 
sabhA, hA sudarzana iti karuNakaruNaM paridevase ? evamukte devaputra: zakraM devAnAmindramidamavo- 
cat-eSo’haM kauzika divyaM sukhamanubhUya ita: saptame divase rAjagRhe nagare sUkaryA: kukSau 
upapatsyAmi | tatra mayA bahUni varSANyuccAraprasrAva: paribhoktavya iti | atha zakro devAnA- 
mindra: kAruNyatayA taM devaputramidamavocat-ehi tvaM mArSa, buddhaM zaraNaM gaccha dvipadAnAma-
gryam, dharmaM zaraNaM gaccha virAgANAmagryam, saMghaM zaraNaM gaccha gaNAnAmagryamiti | atha sa 
devaputrastiryagyonyupapattibhayabhIto maraNabhayabhItazca zakraM devAnAmindramidamavocat-eSo’haM
kauzika buddhaM zaraNaM gacchAmi dvipadAnAmagryam, dharmaM zaraNaM gacchAmi virAgANAmagryam, saMghaM 
zaraNaM gacchAmi gaNAnAmagryam | atha sa devaputrastrizaraNaparigRhIto bhUtvA cyuta: kAlagata: 
stuSite devanikAye upapanna: ||
dharmatA khalu adhastAddevAnAM jJAnadarzanaM pravartate nordhvam | atha zakro devAnAmindrastaM 
devaputramavalokayati-kimasau devaputra: sUkarikAyA: kukSau upapanno na veti | yAvat pazyati- 
nopapannastiryakpreteSu | narakeSUpapanna iti pazyati | nopapanna: | manuSyANAM sabhAgatAyAmupa-
panna iti pazyati | nopapanna: | cAturmahArAjakAyikAn devAMstrAyastriMzAzcAvalokayitumArabdha: |
tatrApi nAdrAkSIt | atha zakro devAnAmindra: kutUhalajAto yena bhagavAMstenopasaMkrAnta: |
upasaMkramya bhagavata: pAdau zirasA vanditvA ekAnte niSaNNa: | ekAntaniSaNNa: zakro devAnA- 
mindro bhagavantamidamavocat-ihAhaM bhadanta adrAkSamanyatamaM devaputraM cyavanadharmANaM pRthivyA- 
mAvartamAnaM karuNakaruNaM ca paridevamAnam-hA mandAkini, hA puSkiriNi, hA vApi, hA caitra- 
ratha, hA pAruSyaka, hA nandanavana, hA mizrakAvana, hA pAriyAtraka, hA pANDukambalAzilA, hA
devasabhA, hA sudarzana iti | tamenamevaM vadAmi-kasmAt tvaM mArSa atyarthaM zocasi paridevase 
krandasi urasi tADayasi saMmohamApadyasa iti ? sa evamAha-eSo’haM kauzika divyaM sukha- 
mapahAya ita: saptame divase rAjagRhe nagare sUkarikAyA: kukSau upapatsyAmi | tatra mayA
@121
bahUni varSANi uccAraprasrAva: paribhoktavyaM bhaviSyati | tamenamevaM vadAmi-ehi tvaM mArSa buddhaM 
zaraNaM gaccha dvipadAnAmagryam, dharmaM zaraNaM gaccha virAgANAmagryam, saMghaM zaraNaM gaccha gaNA- 
nAmagryamiti | sa evamAha-eSo’haM kauzika buddhaM zaraNaM gacchAmi dvipadAnAmagryam, dharmaM
zaraNaM gacchAmi virAgANAmagryam, saMghaM zaraNaM gacchAmi gaNAnAmagryam | ityuktvA sa devaputra: 
kAlagata: | kutrAsau bhadanta devaputra upapanna: ? bhagavAnAha-tuSitA nAma kauzika devA: 
sarvakAmasamRddhaya: | tatrAsau modate devo gatveha zaraNatrayam | atha zakro devAnAmindra
AttamanAstasyAM velAyAmimAM gAthAM bhASate-
ye buddhaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||1||
ye dharmaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||2||
ye saMghaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||3||
atha bhagavAn zakrasya devAnAmindrasya bhASitamanusaMvarNayannevamAha-evametat kauzika, 
evametat |
ye buddhaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||4||
ye dharmaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||5||
ye saMghaM zaraNaM yAnti na te gacchanti durgatim |
prahAya mAnuSAn kAyAn divyAn kAyAnupAsate ||6||
atha zakro devAnAmindro bhagavato bhASitamabhinandyAnumodya bhagavata: pAdau zirasA 
vanditvA bhagavantaM tri: pradakSiNIkRtya prAJjalikRtasaMpuTo bhagavantaM namasyamAnastatraivAntarhita: ||
idamavocadbhagavAn | Attamanasaste bhikSavo’bhyanandan ||
iti zrIdivyAvadAne sUkarikAvadAnaM caturdazamam ||
@122
15 cakravartivyAkRtAvadAnam |
buddho bhagavAn zrAvastyAM viharati jetavane’nAthapiNDadasyArAme | dharmatA khalu 
buddhAnAM bhagavatAM jIvatAM dhriyamANAnAM yApayatAM kezanakhastUpA bhavanti | yadA buddhA 
bhagavanta: pratisaMlInA bhavanti, tadA bhikSava: kezanakhastUpe pUjAM kRtvA kecit piNDAya 
pravizanti, keciddhyAnavimokSasamAdhisamApattisukhAnyanubhavanti | tena khalu samayena buddho 
bhagavAn pratisaMlIno’bhUt | athAnyatamo bhikSu: sAyAhrasamaye kezanakhastUpe sarvAGgai: praNi- 
patya tathAgatamAkArata: samanusmaraMzcittamabhiprasAdayati-ityapi sa bhagavAMstathAgato’rhan samya- 
ksaMbuddho vidyAcaraNasaMpanna: sugato lokavidanuttara: puruSadamyasArathi: zAstA devamanuSyANAM 
buddho bhagavAniti | atha bhagavAn sAyAhne pratisaMlayanAdvyutthAya purastAdbhikSusaMghasya prajJapta
evAsane niSaNNa: | adrAkSIdbhagavAMstaM bhikSuM kezanakhastUpe sarvazarIreNa praNipatya cittamabhi- 
prasAdayantam | dRSTvA ca punarbhikSUnAmantrayate sma-pazyata yUyaM bhikSava etaM bhikSuM kezanakha- 
stUpe sarvazarIreNa praNipatya cittamabhiprasAdayantam ? evaM bhadanta | anena bhikSuNA yAvatI 
bhUmirAkrAntA adho’zItiyojanasahasrANi yAvat kAJcanacakramityatrAntarA yAvantyo vAlukA-
stAvantyanena bhikSuNA cakravartirAjyasahasrANi paribhoktavyAni | atha teSAM bhikSUNAmeta-
dabhavat-puruSamAtrAyAM yAvadgartAyAM na zakyate vAlukA gaNayitum, kuta: punarazItiyojana- 
sahasrANi yAvat kAJcanacakramiti | ka: zakyate iyatkAlaM saMsAre saMsaritumiti | atha te 
bhikSavo na bhUya: kezanakhastUpe kArAM kartumArabdhA: | atha bhagavAMsteSAM bhikSUNAM cetasA 
cittamAjJAya bhikSUnAmantrayate sma-anavarAgro bhikSava: saMsAro’vidyAnIvaraNAnAM sattvAnAM 
tRSNAsaMyojanAnAM tRSNArgalabaddhAnAM dIrghamadhvAnaM saMdhAvatAM saMsaratAm | pUrvA koTirna prajJA-
yate du:khasya | AyuSmAnupAlI buddhaM bhagavantaM papraccha-yaduktaM bhagavatA asya bhikSoriyatpuNya- 
skandha iti, kutra bhadanta iyatpuNyaskandhastanutvaM parikSayaM paryAdAnaM gamiSyati ? nAhamupA-
lin ito bahi: samanupazyAmyeva kSatiM copahatiM ca yathA sabrahmacArI sabrahmacAriNo’ntike |
tatropAlin imAni mahAnti kuzalamUlAni tanutvaM parikSayaM paryAdAnaM gacchanti | tasmAttarhi 
te upAlin evaM zikSitavyam, yaddagdhasthUNAyA api cittaM na pradUSayiSyAma:, prAgeva
savijJAnake kAye ||
idamavocadbhagavAn | Attamanasaste bhikSavo’bhyanandan ||
iti zrIdivyAvadAne anyatamabhikSuzcakravartivyAkRta: paJcadazamam ||
@123
16 zukapotakAvadAnam |
zrAvastyAM nidAnam | tena khalu samayena anAthapiNDadana gRhapatinA dvau zukazAvakau 
pratilabdhau | tena nivezanaM nItvA AlApitau poSitau saMvardhitau mAnuSAlApaM ca zikSApitau |
tayozcAyuSmAnAnando’bhIkSNamAgatya caturAryasatyasaMprativedhikIM dharmadezanAM karoti-yaduta idaM 
du:kham, ayaM du:khasamudaya:, ayaM du:khanirodha:, iyaM du:khanirodhagAminI pratipaditi | sthavira- 
sthavirA api bhikSavo’nAthapiNDadasya gRhapaternivezanamupasaMkrAmanti zAriputramaudgalyAyana- 
kAzyapAnandaraivataprabhRtaya: | teSAM kAlAnukAlamupasaMkrAmatAM tAbhyAM zukazAvakAbhyAM nAmAni 
parijJAtAni | yAvadapareNa samayenAyuSmAn zAriputro’nAthapiNDadasya gRhapaternivezanamanuprApta: |
adrASTAM tau zukazAvakau AyuSmantaM zAriputram | dRSTvA antarjanamAmantrayata:-eSa bhadanta: 
sthavira: zAriputra Agacchati, Asanamasya prajJApayateti | evamAyuSmantaM mahAmaudgalyAyanaM 
kAzyapaM raivatamAyuSmantamAnandaM dRSTvA kathayata:-eSo’smAkamAcAryAnanda Agacchati, Asanamasya 
prajJApayateti | yAvadapareNa samayena bhagavAnanAthapiNDadasya gRhapaternivezanamanuprApta: | adrASTAM 
tau zukazAvakau bhagavantaM dUrAdevAgacchantaM prAsAdikaM prasAdanIyaM zAntendriyaM zAntamAnasaM 
parameNa cittamatyupazamena samanvAgataM suvarNayUpamiva zriyA jvalantam | dRSTvA ca punastvarita- 
tvaritamantarjanamAmantrayata:-eSa bhadanto bhagavAnAgacchati, Asanamasya prajJApayateti hRSTamadhurasvareNa 
nikUjata: | atha bhagavAMstayoranugrahArthaM pravizya prajJapta evAsane niSaNNa: | niSadya bhagavatA 
zukazAvakau caturAryasatyasaMprativedhikayA dharmadezanayA zaraNagamanazikSApadeSu pratiSThApitau |
atha bhagavAn zukazAvakau antarjanaM ca dharmyayA kathayA saMdarzya samAdApya samuttejya 
saMpraharSyotthAyAsanAt prakrAnta: | tau cAntarjanasya viharata: pramAdavihAriNau biDAlena 
prANinA gRhItau | vihvalavadanau chidyamAneSu marmasu mucyamAneSu saMdhiSu namo buddhAya, namo 
dharmAya, nama: saMghAyetyuktvA kAlagatau cAturmahArAjakAyikeSu deveSUpapannau ||
atha bhagavAnanyatamasmin pradeze smitamakArSIt | adrAkSIdAyuSmAnAnando bhagavantaM 
smitaM prAviSkurvantam | dRSTvA ca punarbhagavantamidamavocat-nAhetupratyayaM bhadanta tathAgatA arhanta: 
samyaksaMbuddhA: smitaM prAviSkurvanti | ko bhadanta hetu: ka: pratyaya: smitasya prAviSkaraNe ? 
evametadAnanda, evametat | nAhetupratyayaM tathAgatA arhanta: samyaksaMbuddhA: smitaM prAviSkurvanti |
dRSTau tvayA Ananda tau zukazAvakau ? dRSTau bhadanta | tau Ananda zukazAvakau mama
samanantaraprakrAntasya biDAlena prANinA jIvitAd vyaparopitau | tau buddhadharmasaMghAvalambanayA 
smRtyA kAlagatau cAturmahArAjakAyikeSu deveSUpapannau ||
atha saMbahulA bhikSava: pUrvAhNe nivAsya pAtracIvaramAdAya zrAvastIM piNdAya prAvikSan |
azrauSu: saMbahulA bhikSava: zrAvastIM piNDAya pracaranto’nAthapiNDadasya gRhapaternivezane 
zukazAvakau-namo buddhAya, namo dharmAya, nama: saMghAyeti kurvANau biDAlena prANinA vyapa-
@124
ropitau iti | zrutvA ca puna: zrAvastIM piNDAya caritvA kRtabhaktakRtyA: pazcAdbhaktapiNDapAta- 
pratikrAntA: pAtracIvaraM pratisAmayya pAdau prakSAlya yena bhagavAMstenopasaMkrAntA: | upa-
saMkramya bhagavata: pAdau zirasA vanditvA ekAnte niSaNNA: | ekAntaniSaNNA: saMbahulA
bhikSavo bhagavantamidamavocan-iha vayaM bhadanta saMbahulA bhikSava: pUrvavad yAvadanAthapiNDadasya 
gRhapaternivezane dvau zukazAvakau-namo buddhAya, namo dharmAya, nama: saMghAyeti kurvANau 
biDAlena prANinA jIvitAdvyaparopitau iti | tayorbhadanta kA gati:, kopapatti:, ko’bhi-
saMparAya: ? bhagavAnAha-tau bhikSava: zukazAvakau tasya zaraNagamanasya vipAkena SaTtriMzatkRtva- 
zcAturmahArAjakAyikeSu deveSUpapatsyete, SaTtriMzatkRtvastrAyastriMzeSu, yAmeSu, tuSiteSu, nirmANa- 
ratiSu, paranirmitavazavartiSu deveSUpapatsyete | tatastAvat SaTsu kAmAvacareSu deveSu sattvA 
vyapasaMsRtya pazcime bhave pazcime nikete pazcima AtmabhAvapratilambhe manuSyapratilAbhaM labdhvA 
pratyekAM bodhimabhisaMbhotsyete, dharmazca pratyekabuddhau bhaviSyata: | evaM hi bhikSavo mahA- 
phalaM dharmazravaNaM mahAnuzaMsakam, ka: punarvAdo dharmadezanA dharmAbhisamayo vA | tasmAttarhi 
bhikSava evaM zikSitavyaM yanno dharmazravaNAbhiratA bhaviSyAma: | ityevaM vo bhikSava: zikSitavyam ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne zukapotakAvadAnaM SoDazam ||
@125
17 mAndhAtAvadAnam | 
evaM mayA zrutam | ekasmin samaye bhagavAn vaizAlyAM viharati markaTahradatIre kUTA- 
gArazAlAyAm | atha bhagavAn pUrvAhNe nivAsya pAtracIvaramAdAya vaizAlIM piNDAya prAvikSat |
vaizAlIM piNDAya caritvA kRtabhaktakRtya: pazcAdbhaktapiNDapAtapratikrAnta: pAtracIvaraM prati- 
samayya yena cApAlacaityaM tenopasaMkrAnta: | upasaMkramyAnyatamaM vRkSamUlaM nizritya niSaNNo 
divAvihArAya | tatra bhagavAnAyuSmantamAnandamAmantrayate-ramaNIyA Ananda vaizAlI vRji-
bhUmizcApAlacaityaM saptAmrakaM [bahupatrakaM] gautamanyagrodha: zAlavanaM dhurAnikSepanaM mallAnAM 
makuTabandhanaM caityam | citro jambudvIpa:, madhuraM jIvitaM manuSyANAm | yasya kasyacidAnanda 
catvAra RddhipAdA AsevitA bhAvitA bahulIkRtA:, AkAGkSan sa kalpaM vA tiSThet kalpA- 
vazeSaM vA | tathAgatasya Ananda catvAra RddhipAdA AsevitA bhAvitA bahulIkRtA: |
AkAGkSamANastathAgata: kalpaM vA tiSThet kalpAvazeSaM vA | evamukte AyuSmAnAnandastUSNIm |
dvirapi trirapi bhagavAnAyuSmantamAnandamAmantrayate-ramaNIyA Ananda vaizAlI vRjibhUmi- 
zcApAlaM caityaM saptAmrakaM bahupatrakaM gautamanyagrodha: zAlavanaM dhurAnikSepanaM mallAnAM makuTabandhanaM 
caityam | citro jambudvIpa:, madhuraM jIvitaM manuSyANAm | yasya kasyacidAnanda catvAra
RddhipAdA AsevitA bhAvitA bahulIkRtA:, AkAGkSan sa kalpaM vA tiSThet kalpAvazeSaM 
vA | tathAgatasya Ananda catvAra RddhipAdA AsevitA bhAvitA bahulIkRtA: | AkAGkSa-
mANastathAgata: kalpaM vA tiSThet kalpAvazeSaM vA | dvirapi trirapi AyuSmAnAnandastUSNIm | atha
bhagavata etadabhavat-sphuTo’bhavadAnando bhikSurmAreNa pApIyasA yatredAnIM yAvat trirapi audA- 
rike avabhAsanimitte prAviSkriyamANe na zaknoti tannimittamAjJAtuM yathApi tata: sphuTo mAreNa
pApIyasA | tatra bhagavAnAyuSmantamAnandamAmantrayate-gaccha tvamAnanda, anyataravRkSamUlaM nizritya
vihara, mA ubhAvapi AkIrNavihAriNau bhaviSyAva: | evaM bhadantetyAyuSmAnAnando bhagavata: prati- 
zrutya anyatamavRkSamUlaM nizritya niSaNNo divAvihArAya | sa mAra: pApIyAn yena bhagavAM 
stenopasaMkrAnta: | upasaMkramya bhagavantamidamavocat-parinirvAtu bhagavAn | parinirvANakAla- 
samaya: sugatasya | kasmAt tvaM pApIyan evaM vadasi-parinirvAtu bhagavAn, pari- 
nirvANakAlasamaya: sugatasya ? eko’yaM bhadanta samaya:-bhagavAnurubilvAyAM viharati nadyA 
nairaJjanAyAstIre bodhimUle’cirAbhisaMbuddha: | so’haM yena bhagavAMstenopasaMkrAnta: | upasaMkramya 
bhagavantamevaM vadAmi-parinirvAtu bhagavAn, parinirvANakAlasamaya: sugatasya | bhagavAnevamAha-
na tAvat pApIyan parinirvAsyAmi, yAvanna me zrAvakA: paNDitA bhaviSyanti vyaktA vinItA 
vizAradA:, alamutpannotpannAnAM parapravAdinAM sahadharmeNa nigrahItAra:, alaM svasya vAdasya 
paryavadApayitAro bhikSavo bhikSuNya upAsakA upAsikA: | vaistArikaM ca te brahmacaryaM 
cariSyanti bAhujanyaM pRthubhUtaM yAvaddevamanuSyebhya: samyaksaMprakAzitam | etarhi bhadanta bhagavata: 
zrAvakA: paNDitA vyaktA vinItA vizAradA alamutpannotpannAnAM parapravAdinAM sahadharmeNa 
@126
nigrahItAra:, svasya vAdasya paryavadApayitAro bhikSavo bhikSuNya upAsakA upAsikA: |
vaistArikaM ca te brahmacaryaM bAhujanyaM pRthubhUtaM yAvaddevamanuSyebhya: samyaksaMprakAzitam |
tasmAdahamevaM vadAmi-parinirvAtu bhagavAn, parinirvANakAlasamaya: sugatasya | alpotsukastvaM 
pApIyan bhava | nacirasyedAnIM tathAgatasya trayANAM vArSikANAM mAsAnAmatyayAnnirupadhizeSe 
nirvANadhAtau parinirvANaM bhaviSyati | atha mArasya pApIyasa etadabhavat-parinirvAsyate bata 
zramaNo gautama: | iti viditvA hRSTastuSTa: pramudita udagra: prItisaumanasyajAtastatraivAntarhita: ||
atha bhagavata etadabhavat-kastathAgatasya saMmukhaM vaineya: ? supriyo gandharvarAjA 
subhadrazca parivrAjaka: | tayostrayANAM vArSikANAM mAsAnAmatyayAdindriyaparipAko bhaviSyati 
sukhAdhiSThAnaM vA | zakyaM zrAvakavaineyastathAgatena vinayituM na tu tathAgatavaineya: zrAvakeNa ||
atha bhagavata etadabhavat-yannvahaM tadrUpaM samAdhiM samApadyeyaM yathA samAhite citte 
jIvitasaMskArAnadhiSThAya Ayu:saMskArAnutsRjeyam | atha bhagavAMstadrUpaM samAdhiM samApanno 
yathA samAhite citte jIvitasaMskArAnadhiSThAya Ayu:saMskArAnutsraSTumArabdha: | samanantarAdhiSThi- 
teSu jIvitasaMskAreSu mahApRthivIcAlo’bhUdulkApAtA dizodAhA: | antarikSe devadundubhayo- 
‘bhinadanti | samanantarotsRSTeSvAyu:saMskAreSu kAmAvacareSu deveSu SaNnimittAni prAdurbhUtAni- 
puSpavRkSA: zIrNA:, ratnavRkSA: zIrNA:, AbharaNavRkSA: zIrNA:, bhavanasahasrANi prakampitAni, 
sumeruzRGgAni vizIrNAni, daivatAni vAditrabhANDAni parAhatAni | atha bhagavAMstasmAt 
samAdhervyutthAya tasyAM velAyAM gAthAM bhASate- 
tulyamatulyaM ca saMbhavaM bhavasaMskAramapotsRjanmuni: |
adhyAtmarata: samAhito hyabhinatkozamivANDasaMbhava: ||1||
samanantarotsRSTeSvAyu:saMskAreSu SaT kAmAvacarA devA: kriyAkAraM kRtvA bhagavato’ntikaM 
prakrAntA darzanAya vandanAya | bhagavatA tAdRzI dharmadezanA kRtA yadanekairdevatAzatasahasrai: satyAni 
dRSTAni, dRSTasatyA: svabhavanamanuprAptA: | samanantarotsRSTeSvAyu:saMskAreSvanekAni parvatakandara- 
giriguhAbhyo’nekAni RSizatasahasrANyAgatAni | te bhagavatA `eta bhikSavazcarata brahmacaryaM’ 
pravrajitA: | tairyojayadbhirghaTadbhi: sarvaklezaprahANAdarhattvaM sAkSAtkRtam | samanantarotsRSTeSvAyu:- 
saMskAreSvanekA nAgayakSagandharvakinnaramahoragA bhagavata: sakAzamupasaMkrAntA bhagavato darzanAya |
bhagavatA teSAmevaMvidhA dharmadezanA kRtA yadanekairnAgayakSagandharvakinnarairmahoragai: zaraNagamanazikSA-
padAni gRhItAni yAvat svabhavanamanuprAptA: ||
athAyuSmAnAnanda: sAyAhNe’bhisaMlayanAdvyutthAya yena bhagavAMstenopasaMkrAnta: | upa-
saMkramya bhagavata: pAdau zirasA vanditvA ekAnte’sthAd | ekAntasthita AyuSmAnAnando 
bhagavantamidamavocat-ko bhadanta hetu: ka: pratyayo mahata: pRthivIcAlasya ? aSTau ime Ananda
aSTau pratyayA mahata: pRthivIcAlasya | katame’STau ? iyamAnanda mahApRthivI apsu pratiSThitA, 
Apo vAyau pratiSThitA:, vAyurAkAze pratiSThita: | bhavatyAnanda samayo yadAkAze viSamA
@127
vAyavo vAnti, Apa: kSobhayanti, Apa: kSubdhA: pRthivIM cAlayanti | ayamAnanda prathamo 
hetu: prathama: pratyayo mahata: pRthivIcAlasya | punaraparamAnanda bhikSurmaharddhiko bhavati mahAnu- 
bhAva: | sa parittAM pRthivIsaMjJAmadhitiSThati apramANAM cApsaMjJAm | sa AkAGkSamANa: pRthivIM
cAlayati | devatA maharddhikA bhavati mahAnubhAvA | sApi parittAM pRthivIsaMjJAmadhitiSThati 
apramANAM cApsaMjJAm | sApyAkAGkSamANA pRthivIM cAlayati | ayaM dvitIyo heturdvitIya: 
pratyayo mahata: pRthivIcAlasya | punaraparamAnanda | yasmin samaye bodhisattvastuSitAddeva- 
nikAyAccyuttvA mAtu: kukSimavakrAmati, atha tasmin samaye mahApRthivIcAlo bhavati, sarvazcAyaM 
loka udAreNAvabhAsena sphuTo bhavati | yA lokasya lokAntarikA andhAstamaso’ndhakAra- 
tamisrA yatrAmU sUryAcandramasau evaMmaharddhikau evaMmahAnubhAvau AbhayA AbhAM na pratyanubhavata:, 
tA api tasmin samaye udAreNAvabhAsena sphuTA bhavanti | tatra ye sattvA upapannA:, te 
tayA anyonyaM sattvaM dRSTvA saMjAnante-anye’pIha bhavanta: sattvA upapannA:, anye’pIha bhavanta: 
sattvA upapannA iti | ayamAnanda tRtIyo hetustRtIya: pratyayo mahata: pRthivIcAlasya |
punaraparamAnanda yasmin samaye bodhisattvo mAtu: kukSerniSkrAmati, atha tasmin samaye mahA- 
pRthivIcAlo bhavati sarvazcAyaM loka udAreNAvabhAsena sphuTo bhavati | yA api tA lokasya 
lokAntarikA andhAstamasondhakAratamisrA yatremau sUryAcandramasau evaMmahAnubhAvau AbhayA 
AbhAM na pratyanubhavata:, tA api tasmin samaye udAreNAvabhAsena sphuTA bhavanti | tatra ye sattvA 
upapannA:, te tayA AbhayA anyonyaM sattvaM dRSTvA saMjAnanti-anye’pIha bhavanta: sattvA upapannA:,
anye’pIha bhavanta: sattvA upapannA iti | ayamAnanda caturtho hetuzcaturtha: pratyayo mahata: pRthivI- 
cAlasya | punaraparamAnanda yasmin samaye bodhisattvo’nuttaraM jJAnamadhigacchati, atha tasmin samaye 
mahApRthivIcAlo bhavati, sarvazcAyaM loka udAreNAvabhAsena sphuTo bhavati | yA api tA lokasya 
lokAntarikA andhAstamaso’ndhakAratamisrA yatremau sUryAcandramasau evaMmaharddhikau evaM- 
mahAnubhAvau AbhayA AbhAM na pratyanubhavata:, tA api tasmin samaye udAreNAvabhAsena 
sphuTA bhavanti | tatra ye sattvA upapannA:, te tayAbhayA anyonyaM sattvaM dRSTvA saMjAnanti- 
anye’pIha bhavanta: sattvA upapannA:, anye’pIha bhavanta: sattvA upapannA iti | ayamAnanda
paJcamo hetu: paJcama: pratyayo mahata: pRthivIcAlasya | punaraparamAnanda yasmin samaye 
tathAgatastriparivartadvAdazAkAraM dharmacakraM parivartayati, atyarthaM tasmin samaye mahApRthivIcAlo 
bhavati, sarvazcAyaM loka udAreNAvabhAsena sphuTo bhavati | yA api tA lokasya lokAnta- 
rikA andhAstamaso’ndhakAratamisrA yatremau sUryAcandramasau evaMmaharddhikau evaMmahAnubhAvau 
AbhayA AbhAM na pratyanubhavata:, tA api tasmin samaye udAreNAvabhAsena sphuTA bhavanti | tatra
ye sattvA upapannA:, te tayAbhayA anyonyaM sattvaM dRSTvA saMjAnanti-anye’pIha bhavanta: sattvA 
upapannA:, anye’pIha bhavanta: sattvA upapannA iti | ayamAnanda SaSTho hetu: SaSTha: pratyayo 
mahata: pRthivIcAlasya | punaraparamAnanda yasmin samaye tathAgato jIvitasaMskArAnadhiSThAya
@128
Ayu:saMskArAnutsRjati, atyarthaM tasmin samaye mahApRthIvIcAlo bhavati ulkApAtA dizodAhA:, 
antarikSe devadundubhayo’bhinadanti, sarvazcAyaM loka udAreNAvabhAsena sphuTo bhavati |
yA api tA lokasya lokAntarikA andhAstamaso’ndhakAratamisrA yatremau sUryAcandramasau evaM-
maharddhikau evaMmahAnubhAvau AbhayA AbhAM na pratyanubhavata:, tA api tasmin samaye udAreNAva-
bhAsena sphuTA bhavanti | tatra ye sattvA upapannA:, te tayAbhayA anyonyaM sattvaM dRSTvA saMjAnanti- 
anye’pIha bhavanta: sattvA upapannA:, anye’pIha bhavanta: sattvA upapannA iti | ayamAnanda 
saptamo hetu: saptama: pratyayo mahata: pRthivIcAlasya | punaraparamAnanda nacirasyedAnIM tathAgatasya 
nirupadhizeSe nirvANadhAtau parinirvANaM bhaviSyati | atha tasmin samaye mahApRthivIcAlo 
bhavati ulkApAtA dizodAhA:, antarikSe devadundubhayo’bhinadanti, sarvazcAya loka
udAreNAvabhAsena sphuTo bhavati | yA api tA lokasya lokAntarikA andhAstamaso’ndhakAra- 
tamisrA yatremau sUryacandramasau evaM maharddhikau evaMmahAnubhAvau AbhayA AbhAM na pratyanu- 
bhavata:, tA api tasmin samaye udAreNAvabhAsena sphuTA bhavanti | tatra ye sattvA, upapannA:, 
te tayA AbhayA anyonyaM sattvaM dRSTvA saMjAnanti-anye’pIha bhavanta: sattvA upapannA:, anye’pIha 
bhavanta: sattvA upapannA iti | ayamAnanda aSTamo heturaSTama: pratyayo mahata: pRthivIcAlasya ||
athAyuSmAnAnando bhagavantamidamavocat-yathA khalvahaM bhadanta bhagavatA bhASitasyArtha- 
mAjAnAmi, ihaiva bhagavatA jIvitasaMskArAnadhiSThAya Ayu:saMskArA utsRSTA bhaviSyanti |
bhagavAnAha-evametadAnanda, evametat | etarhi Ananda tathAgatena jIvitasaMskArAnadhiSThAya 
Ayu:saMskArA utsRSTA: | saMmukhaM me bhadanta bhagavato’ntikAcchrutaM saMmukhamudgRhItam-yasya 
kasyaciccatvAra RddhipAdA AsevitA bhAvitA bahulIkRtA:, AkAGkSamANastathAgata: 
kalpaM vA tiSThet, kalpAvazeSaM vA bhagavatA bhadanta catvAra RddhipAdA AsevitA bhAvitA 
bahulIkRtA: | AkAGkSamANastathAgata: kalpaM vA tiSThet kalpAvazeSaM vA | tiSThatu bhagavAn 
kalpam, tiSThatu sugata: kalpAvazeSaM vA | tavaivAnanda aparAdhastavaiva duSkRtaM yastvaM tathA- 
gatasya yAvat trirapyaudAre avabhAsanimitte prAviSkRte na zaknoSi tannimittaM pratizrAvayitum, 
api tata: sphuTo mAreNa pApIyasA | kimanyasya Ananda bhASeta tathAgatastAM vAcaM yA 
syAd dvidhA ? nobhadanta | sAdhu sAdhu Ananda, asthAnametadAnanda anavakAzo yat tathA- 
gatastAM vAcaM bhASeta yA syAdvidhA | gaccha tvamAnanda, yAvanto bhikSavazcApAlaM caityamupanizritya
viharanti, tAn sarvAnupasthAnazAlAyAM saMnipAtaya | evaM bhadanta | AyuSmAnAnando bhaga- 
vata: pratizrutya yAvanto bhikSavazcApAlaM caityamupanizritya viharanti, tAn sarvAnupasthAna- 
zAlAyAM saMnipAtya yena bhagavAMstenopasaMkrAnta: | upasaMkramya bhagavata: pAdau zirasA vanditvA 
ekAnte’sthAt | ekAntasthita AyuSmAnAnando bhagavantamidamavocat-yAvanto bhadanta bhikSava-
zcApAlaM caityamupanizritya viharanti, sarve te upasthAnazAlAyAM niSaNNA: saMnipatitA:, 
yasyedAnIM bhagavAn kAlaM manyate | atha bhagavAn yenopasthAnazAlA tenopasaMkrAnta: |
@129
upasaMkramya purastAdbhikSusaMghasya prajJapta evAsane nyaSIdat | niSadya bhagavAn bhikSUnAmantrayate 
sma-anityA bhikSava: sarvasaMskArA adhruvA anAzvAsikA vipariNAmadharmANo yAvadalameva 
bhikSava: sarvasaMskArAn saMskaritumalam | viramantu tasmAt tarhi bhikSava: | etarhi vA 
me’tyayAdye te dharmA dRSTadharmahitAya saMvartante dRSTadharmasukhAya, saMparAyahitAya saMparAyasukhAya, te 
bhikSubhirudgRhya paryavApya tathA tathA dhArayitvA vAcayitavyA grAhayitavyA yathaiva tatra brahmacaryaM 
cirasthitikaM syAdbahujanyaM pRthubhUtaM yAvaddevamanuSyebhya: samyaksaMprakAzitam | etarhi bhikSavo dharmA 
dRSTadharmahitAya saMvartante dRSTadharmasukhAya, saMparAyahitAya saMparAyasukhAya, ye bhikSubhirudgRhya paryavApya 
tathA tathA dhArayitavyA grAhayitavyA vAcayitavyA yathaitadbrahmacaryaM cirasthitikaM syAdbahujanyaM 
pRthubhUtaM yAvaddevamanuSyebhya: samyaksaMprakAzitam | yaduta catvAri smRtyupasthAnAni, catvAri 
samyakprahANAni, catvAra RddhipAdA:, paJcendriyANi, paJca balAni, sapta bodhyaGgAni, AryASTAGgo 
mArga: | ime te bhikSavo dharmA dRSTadharmahitAya saMvartante dRSTadharmasukhAya, saMparAyahitAya saMparAyasukhAya, 
bhikSubhirudgRhya paryavApya tathA tathA dhArayitavyA grAhayitavyA vAcayitavyA yathaitadbrhmacaryaM 
cirasthitikaM syAdbahujanyaM pRthubhUtaM yAvaddevamanuSyebhya: samyaksaMprakAzitam | Agamaya Ananda 
yena kuzigrAmakam | evaM bhadantetyAyuSmAnAnando bhagavata: pratyazrauSIt | bhagavAn vaizAlI- 
vanamabhisaran dakSiNena sarvakAyena nAgAvalokitena vyavalokayati | athAyuSmAnAnando 
bhagavantamidamavocat-nAhetvapratyayaM bhadanta tathAgatA arhanta: samyaksaMbuddhA dakSiNena nAgAva-
lokitamavalokayanti | ko bhadanta hetu:, ka: pratyayo nAgAvalokitasya ? evametadAnanda, 
evametat | nAhetvapratyayaM tathAgatA arhanta: samyaksaMbuddhA dakSiNena sarvakAyena nAgAvaloki- 
tena vyavalokayanti | idamAnanda tathAgatasyApazcimaM vaizAlIdarzanam | na bhUya Ananda 
tathAgato vaizAlImAgamiSyati | parinirvANAya gamiSyati mallAnAmupavartanaM yamakazAlavanam |
athAnyataro bhikSustasyAM velAyAM gAthAM bhASate- 
idamapazcimakaM nAtha vaizAlyAstava darzanam |
na bhUya: sugato buddho vaizAlImAgamiSyati ||2||
nirvANAya gamiSyati mallAnAmupavartanaM yamakazAlavanam | yadA ha bhagavatA vAg 
bhASitA idamapazcimakaM vaizAlyA darzanam, tadA anekAbhirvaizAlIvananivAsinIbhirdevatairazrupAta: 
kRta: | sthavirAnanda: kathayati-na bhagavannameghenaiva varSAsu pravRSTa: ? bhagavAnAha-vaizAli-
vananivAsinIbhirdaivatairmama viyogAdazrupAta: kRta: | tA api devatA (?) vaizAlyAM zabdo 
nizcArita:-bhagavAn parinirvANAya gacchati, na bhUyo bhagavAn vaizAlImAgamiSyati |
devatAnAM zabdaM zrutvA anekAni vaizAlikAni prANizatasahasrANi bhagavatsakAzamupasaMkrAntAni |
bhagavatA teSAmAzayAnuzayaM dhAtuM prakRtiM ca jJAtvA evaMvidhA dharmadezanA kRtA, yathA anekai: 
..Nizatasahasrai: zaraNagamanazikSApadAni gRhItAni | kaizcicchrotApattiphalaM kaizcit sakRdA- 
gAmiphalaM kaizcidanAgAmiphalaM prAptam | kaizcit pravrajitvA arhattvaM prAptam | kaizcicchrAvaka-
@130
bodhau cittamutpAditam | kaizcit pratyekAyAM bodhau cittamutpAditam | kaizcidanuttarAyAM 
samyaksaMbodhau cittamutpAditam | kaizciccharaNagamanazikSApadAni gRhItAni | yadbhUyasA 
sA parSadbuddhanimnA dharmapravaNA saMghaprAgbhArA vyavasthitA | sthavirAnanda: kRtAJjalipuTo bhagavanta- 
midamavocat-pazya bhadanta yAvat tvam | bhagavatA parinirvANAya prasthitenAnekAni devatA-
zatasahasrANi satyeSu pratiSThApitAni | anekAbhya: parvatakandaragiriguhAbhyo’nekAni RSi- 
zatasahasrANyAgatAni | bhagavatA ete bhikSava: pravrajitA: | tairyujyadbhirghaTadbhirvyAyacchamAnai: 
sarvaklezaprahANAdarhattvaM sAkSAtkRtam | anekairdevanAgayakSagandharvakinnaramahoragai: zaraNagamana-
zikSApadAni gRhItAni | anekAni vaizAlakAni prANizatasahasrANi srotaApattiphale 
pratiSThApitAni | kecit sakRdAgAmiphale, kecidanAgAmiphale, kecit pravrAjitA: |
pravrajitvA arhattvaM prAptam | keciccharaNagamanazikSApadeSu pratiSThApitA: | atra Ananda
kimAzcaryaM mayA etarhi sarvajJena sarvAkArajJenAnuttarajJAnajJeyavaziprAptena astatRSNena nirupAdAnena 
sarvAhaMkAramamakArAsmimAnAbhinivezAnuzayaprahINena evaMvidhaM vaineyakArya kRtam | yanmayA 
atIte’pyadhvani sarAgeNa sadveSeNa samohenAparimuktena jAtijarAvyAdhimaraNazokaparidevadu:kha- 
daurmanasyopAyAsadharmeNa yanmayA maraNAntikayA vedanayA spRSTena evaMvidhA parikarmakathA kRtA, 
yadanekAni prANizatasahasrANi gRhAzramamapahAya, RSaya: pravrajitvA catvAro brahmavihArAn 
bhAvayitvA kalpavRndaM prahAya tadbahulavihAriNo brahmalokasabhAgatAyAmupapannA: | tacchruNu- 
bhUtapUrvamAnanda upoSadho nAma rAjA babhUva | upoSadhasya rAjJo mUrdhani piTTako jAto 
mRdu: sumRdu:, tadyathA tUlapicurvA karpAsapicurvA | na kaMcidAbAdhaM janayati | pakva: sphuTita: |
kumAro jAto'bhirUpo darzanIya: prAsAdiko dvAtriMzanmahApuruSalakSaNai: samanvAgata: | upoSadhasya 
rAjJa: SaSTistrIsahasrANi | sarvAsAM stanA: prasRtA: | ekaikA kathayati-mAM dhaya mAM dhaya | mUrdhato 
jAto mUrdhAta iti saMjJA saMvRttA | mAM dhaya mAM dhaya mAndhAta iti saMjJA saMvRttA | anye kathayanti- 
kecinmAdhAta iti saMjAnIte | mAndhAtasya kumArasya kumArakrIDAyAM krIData: SaT cakrAzcyutA: |
yauvarAjye pratiSThitasya SaT cakrAzcyutA: | mAndhAtA janapadAn gata: | janapadAn gata: | janapadAn gatasya pitA 
glAnIbhUta: | sa mUlapatragaNDapuSpabhaiSajyairupasthIyamAno hIyata eva | tatastairamAtyai: saMdezo 
visarjita:-pitA te glAnIbhUta: | Agacchatu | devarAjyaM pratIccha | tasyAnAgacchata: pitA 
kAlagata: | tairamAtyai: puna: saMdezo visarjita:-pitA te kAladharmaNA saMyukta: | Agaccha, 
devarAjyaM pratIcchasva | tato’sau saMlakSayati-yadi mama pitA kAlagata:, kiM bhUyo’haM gacchA- 
mIti ? tato bhUya: saMdezo’bhyAgata: | Agaccha, devarAjyaM pratIccha | sa kathayati-yadi mama
dharmeNa rAjyaM prApsyate, ihaiva rAjyAbhiSeka Agacchatu | tataste AmAtyA: kathayanti-ratnazilayA 
deva prayojanaM bhavati | tasya ca divaukaso nAma yakSa: purojava: | tena ratnazilA AnItA |
yadA ratnazilA AnItA, tataste amAtyA bhUya: kathayanti-deva zrIparyaGkenAtra prayojanaM
bhavati | tatastenaiva divaukasena zrIparyaGka AnIta: | tataste amAtyA bhUya: kathayanti- 
@131
devAdhiSThAnamadhye’bhiSeka: kriyate | sa kathayati-yadi mama dharmeNa rAjyaM prApsyate, ihaivAdhi- 
SThAnamAgacchatu | tato’dhiSThAnaM svayameva tatpradezaM gatam | svayamAgataM svayamAgataM sAketasAketa- 
miti saMjJA saMvRttA | pazcAt te’mAtyA bhaTabalAgranaigamajanapadAzcAbhiSekaM gRhItvA AgatA: |
te kathayanti-abhiSekaM deva pratIcchasva | sa kathayati-mama manuSyA: paTTaM bandhiSyanti ? yadi 
dharmeNa rAjyaM prApsyate, amanuSyA: paTTaM bandhantu | tato’manuSyai: paTTo baddha: | tasya sapta ratnAni-
prAdurbhUtAni, tadyathA-cakraratnaM hastiratnamazvaratnaM maNiratnaM pariNAyakaratnaM strIratnaM gRhapatiratnameva 
saptamam | pUrNaM cAsya sahasraM putrANAM zUrANAM vIrANAM varAGgarUpiNAM parasainyapramardakAnAm |
vaizAlIsAmantakena ramaNIyaM vanakhaNDam | tatra paJca RSizatAni paJcAbhijJAni dhyAyanti |
tatra vanakhaNDe prabhUtA: pakSiNo mRgAzca prativasanti | zabdakaNTakAni ca dhyAnAni |
te ca pakSiNo’vatIryamANA avatIryamANA: zabdaM kurvanti | durmukho nAma RSi: | sa kupita: |
tenoktam-bakAnAM pakSANi zIryantAm | yadA teSAM RSikopena pakSANi zIrNAni, tataste
pAdoddhArakeNa prasthitA: | sa ca rAjA janapadAnanusaMsArya pazyati pAdoddhArakeNa gacchata: |
yataste’mAtyA: pRSTA:-kasmAt pAdodhArakeNa gacchanti ? pazcAt te’mAtyA: kathayanti-deva,
zabdakaNTakAni dhyAnAnIti eteSAM RSikopena pakSANi zIrNAni | tato rAjJA abhi- 
hitam-evaMvidhA api RSayo bhavanti, yeSAM sattvAnAmantike nAstyanukampA ? tato rAjJA 
amAtyA: saMdiSTA:-gacchantu bhavanta:, RSINAmevaM vadantu-tatra gacchata yatrAhaM na vasayA-
(sA ?) mIti | yatastairamAtyai: RSayo’bhihitA: | rAjA samAdizati-na mama rAjye vastavyam |
gacchantu bhavanto yatrAhaM na vasayA(sA ?)mIti | tataste saMlakSayanti-eSo’yaM caturdvIpezvara: |
gacchAmo vayaM sumeruparikhaNDam | te tatra gatvA avasthitA: ||
rAjJo mUrdhAtasyAmAtyAzcintakAstulakA upaparIkSakA: | cintayitvA tulayitvo- 
paparIkSya pRthak pRthaguktA: zilpasthAnakarmasthAnAni mApayitum | cintakA ime tulakA 
upaparIkSakA iti mantrajA mantrajA iti saMjJA | tairArabdhAni karSaNakarmANi kartum | yata: 
sa rAjA pazyati janapadAnanusaMsAryAkRSyAn karmAntAn kurvata: | yato rAjJA abhihitam- 
kimete manuSyA: kurvanti ? tatastairamAtyai rAjA abhihita:-ete deva manuSyA: zasyAdIni 
kRSanti, tato oSadhayo bhaviSyanti | yatazca sa rAjA kathayati-mama rAjye manuSyA: kRSi-
Syanti ? tatastenoktam-saptAviMzatibIjajAtInAM devo varSatu | sahacittotpAdAdeva rAjJo 
mUrdhAtasya saptAviMzatibIjajAtirdevo vRSTa: | rAjJA mUrdhAtena janapadA: pRSTA:-kasyaitAni 
puNyAni ? tairabhihitam-devasya cAsmAkaM ca | yataste manuSyA: karpAsavAtAnArabdhA mApayi- 
tum, bhUyo’pi ca rAjJA mUrdhAtena janapadAnanusaMsArya tena pRSTA: | tato rAjJA abhihitam-
kimete manuSyA: kurvanti ? tairamAtyairabhihitam-deva, manuSyA: karpAsavAtAn mApayanti | pazcAt
rAjJA abhihitam-kasyArthe ? tairamAtyairabhihitam-deva, vastrANAmarthe | tato rAjJA tenoktam-
mama rAjye manuSyA: karpAsavAtAn mApayiSyantIti karpAsameva devo varSatu | sahacittotpAdA-
@132
deva rAjJo mUrdhAtasya karpAsAneva devo vRSTa: | sa ca rAjA janapadAn pRcchati | kasyaitAni 
puNyAni ? te kathayanti-devasya cAsmAkaM ca | pazcAt tena janena tatkarpAsaM kartitumArabdham |
sa rAjA kathayati-kimete manuSyA: kurvanti ? tairamAtyairabhihitam-deva sUtreNa prayojanam |
tato rAjJA abhihitam-mama rAjye manuSyA: kartiSyanti? sUtrameva devo varSatu | sahacitto-
tpAdAdeva rAjJo mAndhAtasya sUtrameva devo vRSTa: | sa ca rAjA kathayati-kasyaitAni puNyAni ?
yataste kathayanti devasya cAsmAkaM ca | yatastairanupUrveNa vastrANyArabdhAni vApayitum | sa 
rAjA kathayati-kimete manuSyA: kurvanti ? tairamAtyairabhihitam-deva, vastrANi vApayanti, vastrai:
prayojanam | yato rAjA saMlakSayati-mama rAjye manuSyA vastrANi vApayiSyante ? vastrANyeva devo 
varSatu | sahacittotpAdAdeva rAjJo mAndhAtasya vastrANyeva devo vRSTa: | sa rAjA kathayati- 
kasyaitAni puNyAni ? te kathayanti-devasya cAsmAkaM ca | yata: sa rAjA saMlakSayati- 
manuSyA mama puNyAnAM prabhAvaM na jAnanti | atha rAjJo mAndhAtasyaitadabhavat | asti me 
jambudvIpa Rddhazca sphItazca kSemazca subhikSazca AkIrNabahujanamanuSyazca | santi me sapta 
ratnAni, tadyathA cakraratnaM hastiratnamazvaratnaM maNiratnaM gRhapatiratnaM strIratnaM pariNAyakaratnameva 
saptamam | pUrNaM ca me sahasraM putrANAM zUrANAM vIrANAM varAGgarUpiNAM parasainyapramardakAnAm |
aho bata me’nta:pure saptAhaM hiraNyavarSaM patet, ekakArSApaNo’pi bahirna nipatet | saha-
cittotpAdAdeva rAjJo mAndhAtasyAnta:pure saptAhaM hiraNyavarSaM vRSTam | ekakArSApaNo’pi 
bahirna nipatito yathApi tanmaharddhikasya sattvasya mahAnubhAvasya kRtapuNyasya kRtakuzalasya svakaM 
puNyaphalaM pratyanubhavata: | yata: sa rAjA kathayati-kasyaitAni puNyAni ? te kathayanti-devasya 
cAsmAkaM ca | yato rAjA mUrdhAta: kathayati-kSuNNA bhavanto yadi yuSmAbhi: pUrvamevAbhihita- 
mabhaviSyaddevasya puNyAnIti, mayA sakalaM jambudvIpaM ratnairabhivRSTamabhaviSyat | api tu yo yuSmAkaM
ratnairarthI, sa yAvadIpsitAni ratnAni gRhNAtu ||
tasya tatra mUrdhAtasya rAjJo mahArAjyaM kArayata: SaT cakrAzcyutA: | rAjJo mUrdhAtasya 
divaukaso yakSa: purojava: | sa rAjJA mUrdhAtenokta:-asti kiMcidanyadvIpe nAjJApitaM yadvaya- 
mAjJApayema ? yata: pazcAddivaukasenAbhihita:-asti deva pUrvavideho nAma dvIpa:, Rddhazca 
sphItazca kSemazca subhikSazca AkIrNabahujanamanuSya: | svayaM nu devo gatvA tamapyAjJApayet | atha 
rAjJo mUrdhAtasyaitadabhavat-asti me jambudvIpa RddhazcasphItazca kSemazca subhikSazca AkIrNa- 
bahujanamanuSyazca | asti me sapta ratnAni tadyathA cakraratnaM hastiratnamazvaratnaM maNiratnaM strIratnaM 
gRhapatiratnaM pariNAyakaratnameva saptamam | pUrNaM ca me sahasraM putrANAM zUrANAM vIrANAM varAGga-
rUpiNAM parasainyapramardakAnAm | vRSTaM me saptAhamanta:pure hiraNyavarSam | zrUyate atha khalu pUrvavideho 
nAma dvIpa: | yannvahaM tamapi gatvA samanuzAseyam | sahacittotpAdAdeva rAjA mAndhAta upari-
vihAyasamabhyudgata: sArdhamaSTAdazabhirbhaTabalAgrakoTibhi: putrasahasraparivRta: saptaratnapurojava: |
agamadrAjA mAndhAta: pUrvavidehadvIpam | pratyaSThAdrAjA mAndhAtA pUrvavidehadvIpe | samanuviSTavAn
@133
rAjA mUrdhAta: pUrvavidehaM dvIpam | tasya tatra samanuzAsata: SaT cakrAzcyutA: | bhUya: sa rAjA 
divaukasaM yakSamAmantrayati-asti divaukasa kiMcidanyadvIpe nAjJApitam ? divaukasa Aha-asti 
deva aparagodAnIyaM nAma dvIpaM RddhaM ca sphItaM ca kSemaM ca subhikSaM ca AkIrNabahujanamanuSyaM ca |
yannu devastamapi gatvA samanuzAset | atha rAjJo mUrdhAtasyaitadabhavat-asti me jambudvIpa Rddhazca 
sphItazca kSemazca subhikSazca AkIrNabahujanamanuSyazca | santi ca me sapta ratnAni | pUrNa ca me 
sahasraM putrANAM zUrANAM vIrANAM varAGgarUpiNAM parasainyapramardakAnAm | vRSTaM me saptAhamanta:- 
pure hiraNyavarSaM yathApi tanmaharddhikasya sattvasya mahAnubhAvasya kRtakuzalasya svapuNyaphalaM 
pratyanubhavata: | zrUyate aparagodAnIyaM nAma dvIpaM RddhaM ca sphItaM ca kSemaM ca subhikSaM ca AkIrNa-
bahujanamanuSyaM ca | yannvahaM tamapi gatvA samanuzAseyam | sahacittotpAdAdeva rAjA mAndhAtA
uparivihAyasamabhyudgata: sArdhamaSTAdazabhirbhaTabalAgrakoTibhi: putrasahasraparivRta: saptaratnapurojava: |
agamadrAjA mAndhAtA aparagodAnIyaM dvIpam | anuzAsti rAjA mAndhAtA aparagodAnIyam |
tasya samanuzAsata: SaT cakrAzcyutA: | yata: sa rAjA mAndhAtA divaukasaM yakSaM pRcchati- 
asti kazcidanyadvIpo divaukasa nAjJApita: ? Agato’smi pUrvAn | asti deva uttarakururnAma
dvIpa: | kiM cApi te manuSyA amamA aparigrahA: | yannu devo gatvA svakaM bhaTabalAgraM samanu- 
zAset | atha rAjJo mAndhAtasyaitadabhavat-asti me jambudvIpaM RddhaM ca sphItaM ca kSemaM ca 
subhikSaM ca AkIrNabahujanamanuSyaM ca | santi me sapta ratnAni | pUrNaM ca me sahasraM putrANAM 
zUrANAM vIrANAM varAGgarUpiNAM parasainyapramardakAnAm | vRSTameva saptAhamanta:pure hiraNyavarSam | 
zrUyate uttarakururnAma dvIpa: | kiMcApi te manuSyA amamA parigrahA: | yannvahaM tatrApi gatvA svaM 
bhaTabalAgraM samanuzAseyam | sahacittotpAdAdeva rAjA mAndhAtA sArdhamaSTAdazabhirbhaTabalAgra-
koTibhi: putrasahasraparivRta: saptaratnapurojava uparivihAyasenAbhyudgata: | adrAkSIdrAjA mAndhAta: 
sumerupArzvenAnuyAyan citropacitrAn vRkSAnApIDakajAtAn | dRSTvA ca punardivaukasaM 
yakSamAmantrayate sma-kimetaddivaukasa citropacitrAn vRkSAnApIDakajAtAn | ete deva uttara- 
kauravANAM manuSyANAM kalpadUSyavRkSA:, yata uttarakauravA manuSyA: kalpadUSyANi 
prAvRNvanti | devo’pyatraiva gatvA kalpadUSyAni prAvarItu | zrutvA ca punA rAjA 
mAndhAtA amAtyAnAmantrayate-pazyatha yUyaM grAmaNyazcitropacitrAn vRkSAnApIDakajAtAn ? evaM 
deva | ete grAmaNya uttarakauravANAM mAnuSyANAM kalpadUSyavRkSA yata uttarakauravA manuSyA: 
kalpadUSyANi prAvaranti | yUyamapyatra gatvA kalpadUSyayugAni prAvaradhvam | adrAkSIdrAjA 
mAndhAtA sumerupArzvenAnuyAyan zvetazvetaM pRthivIpradezam | dRSTvA ca punardivaukasaM yakSamAmantra- 
yate-kimetaddivaukasa zvetazvetaM pRthivIpradezam ? etaddeva uttarakauravakANAM manuSyANAmakRSToptaM
taNDulaphalazAliM yata uttarakauravakA manuSyA akRSToptaM taNDulaphalazAliM paribhuJjanti | devo-
‘pyatra gatvA akRSToptaM taNDulaphalazAliM paribhuJjatu | agamadrAjA mAndhAtA uttarakurudvIpam |
pratyaSThAdrAjA mAndhAtA uttarakurau dvIpe | samanuzAsti rAjA mAndhAtA uttarakurau dvIpe svakaM 
@134
bhaTabalAgram | tasya tatra svakaM bhaTabalAgraM samanuzAsata: SaT cakrAzcyutA: | atha rAjA mAndhAtA 
divaukasaM yakSamAmantrayate-asti kiMcidanyadvIpamanAjJApitamiti ? nAsti deva | zrUyante devA- 
strAyastriMzA dIrghAyuSo varNavanta: sukhabahulA ucceSu vimAneSu cirasthitikA: | yannu devo devAM- 
strAyastriMzAn darzanAyopasaMkramet | atha rAjJo mUrdhAtasyaitadabhavat-asti me jambudvIpam, 
RddhaM ca sphItaM ca kSemaM ca subhikSaM ca AkIrNabahujanamanuSyaM ca | asti me sapta ratnAni |
pUrNaM ca me sahasraM putrANAM zUrANAM vIrANAM varAGgarUpiNAM parasainyapramardakAnAm | vRSTaM me 
saptAhamanta:pure hiraNyavarSam | samanuziSTo me pUrvavideho dvIpa: | samanuziSTo me aparagodAnIyo 
dvIpa: | samanuziSTaM me uttarakurudvIpe svakaM bhaTabalAgram | zrUyante devAstrAyastriMzA dIrghAyuSo 
varNavanta: sukhabahulA ucceSu vimAneSu cirasthitikA: | yannvahaM devAMstrAyastriMzAn darzanAyopa- 
saMkrameyam | sahacittotpAdAdeva rAjA mAndhAtA uparivihAyasamabhyudgata: sArdhamaSTAdazabhirbhaTa- 
balAgrakoTibhi: saptaratnapurojava: putrasahasraparivRta: | sumeru: parvatarAjA saptakAJcanaparvataparivRta: |
atha rAjA nirmiMdhare parvate pratyaSThAt kAJcanamaye | tasya tatra svakaM bhaTabalAgraM samanuzAsata: 
SaT cakrAzcyutA: | nirmidharAt parvatAt vinatake parvate pratyaSThAt kAJcanamaye | tasya tatra svakaM 
bhaTabalAgraM samanuzAsata: SaT cakrAzcyutA: | vinatakAt parvatAdazvakarNagirau parvate pratyaSThAt
kAJcanamaye | tasya tatra svakaM bhaTabalAgraM samanuzAsata: SaT cakrAzcyutA: | azvakarNagirerapi
parvatAt sudarzanAt parvatAt khadirake parvate pratyaSThAt kAJcanamaye | tasya tatra svakaM bhaTabalAgraM samanuzAsata: SaT cakrA-
zcyutA: | sudarzanAt parvatAt khadirakAt parvatAdISAdhAre parvate pratyaSThAt kAJcanamaye | tasya 
tatra svakaM bhaTabalAgraM samanuzAsata: SaT cakrAzcyutA: | ISAdhArAt parvatAdyugaMdhare parvate pratyaSThAt 
kAJcanamaye | tasya tatra svakaM bhaTabalAgraM samanuzAsata: SaT cakrAzcyutA: | yugaMdharAt parvatAdupari-
vihAyasamabhyudgata: | tatra sumerupariSaNDAyAM paJca RSizatAni dhyApayanti | tai: sa rAjA dRSTa
Agacchan | te kathayanti-ayamasau bhavanta: kalirAjA Agacchati | tatra durmukho nAma RSi: |
tena gRhyodakasyAJjali: kSipta: | viSkambhitaM bhaTabalAgram | tasya cAgrata: pariNAyakaratna-
manuyAti | tena RSayo;bhihitA:-
gacchatha brAhmaNyako’yaM naitat sarvatra sidhyati |
mUrdhAtA nRpatirhyeSo naite vaizAlikA bakA: ||3||
atha rAjA tasmin zAsane’bhyAgata: kathayati-kenaitadviSakambhitaM bhaTabalAgram ? 
tenoktam-RSibhirdeva taM bhaTabalAgraM viSakambhitam | pazcAd rAjA abhihitam-kimeSAM 
RSINAM sarvaM priyamiti ? pariNAyakaratnenoktam-jaTA RSINAM sarveSTA: | tato rAjJA abhi-
hitam-RSINAM jaTA: zIryantAm, mama ca bhaTabalAgraM vihAyasA gacchatu | teSAM RSINAM 
jaTA: zIrNA:, rAjJazca mUrdhAtasya bhaTabalAgraM vihAyasena prasthitam | sumeru: parvatarAjA 
azItiyojanasahasrANyadhastAt kAJcanamayyAM bhUmau pratiSThito’zItiyojanasahasrANyudakA-
@135
dabhyudgata Urdhvamadhazca SaSTiyojanazatasahasraM pArzava pArzvamazItiyojanasahasrANi tadbhavati samanta- 
parikSepeNa viMzatyadhikAni trINi yojanazatasahasrANi | abhirUpo darzanIya: prAsAdikazcatU- 
ratnamaya: | tasya mUrdhni devAnAM trAyastriMzAnAM sudarzanaM nAma nagaram | devAnAM trAyastriMzAnAM 
paJca rakSA: sthApitA:-udakanizritA nAgA:, karoTapANayo devA:, mAlAdhArA devA:, 
sadAmattA devA:, catvArazca mahArAjAna: | tasya rAjJo mUrdhAtasyodakanizritairnAgairbalakAyo 
viSkambhita: | rAjA ca murdhAtastatsthAnamAgata: | tenoktam-kenaitadbhaTabalAgraM viSkambhitam ? 
te kathayanti-deva, udakanizritairnAgai: | rAjA kathayati-tiryaJco mama yudhyanti ? tena hyudaka- 
nizritA eva me nAgA: purojavA bhavantu | tataste nAgA rAjJo mUrdhAtasyAgrato'nuyAyino 
jAtA: | teSAM nAgAnAmanusaMyAyatAM karoTapANayo devA: saMprAptA: | yato nAgaistai: karoTa- 
pANibhirdevai: sArdhaM mizrIbhAvaM gatvA punastadbalAgraM stambhitam | rAjJA mUrdhAtenoktam-kenaitadbhaTa- 
balAgraM stambhitam ? te kathayanti-deva, ete karoTapANayo devA: | etairbhaTabalAgraM stambhitam | 
rAjA mUrdhAta: kathayati-ete’pyeva me karoTapANayo devA: purojavA bhavantu | yataste’grata: 
pradhAvitA: | pazcAt teSAM nAgai: sArdhaM dhAvatAM mAlAdhArA devA: saMprAptA: | mAlAdhArairdevaiste 
pRSTA:-kiM bhavanto dhAvata: ? te kathayanti-eSa manuSyarAjA Agacchati | yatastai: saMbhUya 
nAgairdevaizca punastadbalAgraM stambhitam | rAjA ca mAndhAtastatsthAnamanuprApta: | tenoktam- 
kimetadbhavanta: ? te kathayanti-deva, mAlAdhArairdevai: | rAjA kathayati-mAlAdhArA devA: 
purojavA me bhavantu | yato mAlAdhArA devAstairnAgairdevaizca sArdhaM mUrdhAtasyAgrata: pradhAvitA: |
teSAM dhAvatAM sadAmattakA devA: saMprAptA: | sadAmattairdevai: pRSTA:-kiM bhavanto dhAvata: ? 
tairnAgai: karoTapANyAdibhizca devairabhihitA:-eSa manuSyarAjA Agacchati | yato bhUya: sadA- 
mattairdevai: karoTapANyAdibhizca devairnAgai: sArdhaM mizrIbhAvaM kRtvA bhaTabalAgraM viSkambhitam | rAjA 
ca mUrdhAtastatsthAnamanuprApta: | tenoktam-kimetadbhaTabalAgraM viSkambhitam ? te kathayanti-ete 
deva sadAmattA devA: | rAjJA abhihitam-sadAmattA eva me devA: purojavA bhavantu | yata: 
sadAmattA devAstai: sArdhaM devairnAgaizcAgrata: pradhAvitA: | teSAM dhAvatAM cAturmahArAjikA devA: 
saMprAptA: | tairuktam-kimetadbhavanto dhAvata: ? yato nAgAdibhirdevairagrato’nuyAyibhirabhihitA:-
eSa manuSyarAjA Agacchati | catvAro mahArAjAna: saMlakSayanti | puNyamahezAkhyo'yaM sattva: |
nAsya zakyaM viroddhumiti | tatastaizcaturbhirmahArAjaistrAyastriMzAnAmArocitam-eSa bhavanto manuSya- 
rAjA mUrdhAta Agacchati | trAyastriMzA devA: saMlakSanti-puNyavipAkamahezAkhyo’yaM sattva: | nAsya 
viroddhavyam | argheNAsya pratyudgacchAma: | tataste trAyastriMzA devA argheNa pratyudgatA: | adrAkSIdrAjA
mUrdhAta: sumerumUrdhanyabhiruhannIlanIlAM vanarAjiM megharAjimivonnatAm | dRSTvA ca punardivaukasaM 
yakSamAmantrayate-kimetaddivaukasa nIlanIlA vanarAjirmegharAjirivonnatA ? eSA deva devAnAM 
parijAtako nAma kovidAro yatra devAstrAyastriMzAzcaturo vArSikAn mAsAn divyai: paJcabhi: 
kAmaguNai: samarpitA: samanvaGgI bhUtA: krIDanti ramante paricArayanti | devo’pyatra gatvA divyai: 
@136
paJcabhi: kAmaguNai: samarpita: samanvaGgIbhUta: krIDatu ramatAM paricArayatu | zrutvA ca punA 
rAjA mUrdhAto’mAtyAnAmantrayate-pazyatha yUyaM grAmaNyo nIlanIlAM vanarAjiM megharAjimivonnatAm ? 
evaM deva | eSa devAnAM trAyastriMzAnAM pArijAtaka: kovidAro yatra devAstrAyastriMzAzcaturo 
vArSikAn mAsAn divyai: paJcabhi: kAmaguNai: samarpitA: samanvaGgIbhUtA: krIDanti ramante 
paricArayanti | yUyamapi grAmaNyo’tra gatvA divyai: paJcabhi: kAmaguNai: samarpitA: samanvaGgI-
bhUtA: krIData ramata paricArayata | adrAkSIdrAjA mUrdhAta: sumerumUrdhanyabhiruhan zvetazveta- 
mabhrakUTamivonnatam | dRSTvA ca punardivaukasaM yakSamAmantrayate-kimetaddivaukasa zvetazvetamabhrakUTa- 
mivonnatam ? eSA deva devAnAM trAyastriMzAnAM sudharmA nAma devasabhA, yatra devAstrAyastriMzA- 
zcatvArazca mahArAjAna: saMniSaNNA: saMnipatitA devAnAM manuSyANAM cArthaM ca dharmaM ca cinta- 
yanti tulayanti upaparIkSyanti | devo’pyatra gamiSyatu | zrutvA ca punaramAtyAnAmantrayate- 
pazyatha yUyaM grAmaNya:zvetazvetamabhrakUTamivonnatam ? evaM deva | eSA trAyastriMzAnAM sudharmA 
nAma devasabhA yatra devAstrAyastriMzAzcatvArazca mahArAjAna: saMniSaNNA: saMnipatitA devAnAM 
manuSyANAM cArthaM ca dharmaM ca cintayanti tulayanti upaparIkSyanti | yUyamapi grAmaNyo’tra 
gamiSyatha | devAnAM trAyastriMzAnAM sudarzanaM nAma nagaramardhatRtIyAni yojanasahasrANyAyAmena 
ardhatRtIyAni yojanasahasrANi vistareNa samantata: parikSepeNa dazayojanasahasrANi saptabhi: 
kAJcanamayai: prAkArai: parikSiptam | te prAkArA ardhatRtIyAni yojanAnyucchrayeNa | teSu 
prAkAreSu caturvidhA: So(kho)DakA mApitA: suvarNamayA rUpyamayA vaiDUryamayA: sphaTikamayA: |
UrdhvI ekA nibaddhA saMkramaNakA | sudarzananagare’bhyantare bhUmibhAgo'bhirUpo darzanIya: 
prAsAdikazcitra: sucitra ekaikacitradhAtuzatena vicitro mRdu: sumRdu: tadyathA tulapicurvA |
karpAsapicurvA | prakSipte pAde avanamatyutkSipte pAde unnamati divyairmandAravai: puSpairjAnumAtreNa 
oghena saMstIrNa: | vAyusaMyogAzca paurANAnyavakIryante, navAni puSpANi samAkIryante |
sudarzane nagare ekonadvArasahasram | dvAre dvAre paJcazatAni nIlavAsasAM yakSANAM sthApitAni 
saMnaddhAni santi citrakalApAni yAvadeva devAnAM trAyastriMzAnAmArakSaNArthamatyarthaM zobhanArtham |
sudarzanasya nagarasya vIthya: ardhatRtIyAni yojanasahasrANyAyAmena vistareNa dvAdaza yoja- 
nAnyabhirUpA darzanIyA: prAsAdikA: kanakavAlukAstIrNAzcandanavAripariSiktA hemajAlAva- 
naddhA: | sAmantakena vividhA: puSkiriNyo mApitA: | tA puSkiriNyazcaturvidhairiSTakaizcitA: 
suvarNamayai rUpyamayai: sphaTikamayairvaiDUryamayai: | vedikAyA: sphaTikamayA sUcI Alambanamadhi- 
SThAnam | sphaTikamayyA vaiDUryamayI sUcI AlambanamadhiSThAnam | tA: puSkiriNya: pUrNA: 
zItalena vAriNA kSaudrakalpenAmbunA utpalapadmakumudapuNDarIkasaMchannA vividhairjalajai: zakunakai- 
rvalgusvarairmanojJasvarai: kAmarUpibhirnikUjitA: | sAmantake vividhA: puSpavRkSA: phalavRkSA: sujAtA: 
susaMsthitA ApIDakajAtA:, tadyathA dakSeNa mAlAkAreNa vA mAlAkArAntevAsinA vA mAlA 
vA agrasthitAvataMsakAni vA suracitAni | vividhai: sthalajai: zakunakairvalgusvarairmanojJasvarai: 
@137
kAmarUpibhirabhinikUjitA: | sudarzane nagare caturvidhA: kalpadUSyavRkSA nIlA: pItA lohitA 
avadAtA: | kalpadUSyavRkSaizcaturvidhAni tuNDicelAni | taistuNDicelaizcaturvidhAni kalpadUSyAni 
nIlAni pItAni lohitAnyavadAtAni | yAdRzamAkAGkSati devo vA devakanyA vA, saha- 
cittotpAdAddhaste prAdurbhavanti | caturvidhA AbharaNavRkSA hastopagA: pAdopagA: guhyA: prakA-
zitA: | yAdRzamAkAGkSati devo vA devakanyA vA, sahacittotpAdAd haste prAdurbhavanti |
caturvidhA vAdyabhANDavRkSA veNuvallarisughoSakA: | yAdRzamAkAGkSati dev ovA devakanyA vA, 
sahacittotpAdAd haste prAdurbhavanti | caturvidhApi ca sudhA, nIlA pItA lohitA avadAtA |
yAdRzamAkAGkSati devo vA devakanyA vA, sahacittotpAdAthaste prAdurbhavanti | madhu mAdhava: 
kAdambarI pAripAnam | gRhA: kUTAgArA harmyA: prAsAdA svAsanakA avalokanakA saMkrama- 
NakA: | nArIgaNavirAjitamapsara:sahasrasaMghaniSevitaM tUryanAdAbhinAditamupetamannapAnam | yatra 
trAyastriMzA: krIDanti ramante paricArayanti, svakaM puNyaphalaM pratyanubhavanti | devAnAM trAya- 
striMzAnAM sudharmo devasabhA trINi yojanazatAnyAyAmena trINi yojanazatAni vistareNa samanta- 
parikSepeNa navayojanazatAni abhirUpA darzanIyA prAsAdikA sphaTikamayI, ardhapaJcamAni 
yojanAni tasmAnnagarIto’bhyudgatA | tatra devAnAM trAyastriMzAnAmAsanAni prajJaptAni, yatra pRthak
dvAtriMzatInAmupendrANAmAsanAni, trayastriMzatimaM zakrasya devAnAmindrasya | teSAmeva devAnAM 
sarvAnte mUrdhAtasya rAjJa AsanaM prajJaptam | pazcAddevAstrAyastriMzA mUrdhAtasya rAjJo’rghaM gRhya pratyu-
dgatA: | tatra ye puNyamahezAkhyA: sattvA anupUrveNa praviSTA avaziSTA bahi: sthitA: | yata: 
sa rAjA mUrdhAta: saMlakSayati-yAnyetAnyAsanAni prajJaptakAni, etebhyo yadantimamAsanam, 
etanmama bhaviSyati | atha rAjJo mUrdhAtasyaitadabhavat-aho bata me zakro devAnAmindro’rdhAsane- 
nopanimantrayet | sahacittotpAdAdeva zakro devAnAmindro rAjJo mAndhAturardhAsanamadAt |
praviSTo rAjA mUrdhAta: zakrasya devAnAmindrasyArdhAsane | na khalu rAjJo mUrdhAtasya zakrasya 
devAnAmindrasyaikAsane niSaNNayo: kazcidvizeSo vA, abhiprAyo vA nAnAkaraNaM vA, yaduta 
ArohapariNAhau varNapuSkalatA svaraguptyA svaragupte:, nAnyatra zakrasya devAnAmindrasyAnimiSatena |
rAjJo mUrdhAtasya deveSU trAyastriMzeSu tiSThata: SaTtriMzAzcakrAzcyutA: | tatra ca teSAM devAnAM 
devAsurasaMgrAmaM bhavati | tatra yadyasurA: parAjayante, pazcAdasurapuryAM dvArANi badhnanti | devAnA-
mapi paJca rakSA: parAjayante | te’pi devapuryAM dvArANi badhnanti | teSAmevaM devAsurANAM 
parasparata: saMbhrama utpanna: | yato rAjJA mUrdhAtena trAyastriMzAnAmuktam-kimetadbhavanto’tIva 
saMbhramajAtA devA: ? trAyastriMzairuktam-etairasurairasmAkaM paJca rakSA bhagnA:, yato’smAbhirdvArANi 
baddhAni | yato mUrdhAtena rAjJA uktam-AtmapuruSA:, Anayantu bhavanto dhanu: yatastasya 
dhanurAnItam | tena pazcAddhanurgRhya guNazabda: kRta: | tasya ca dhanuSo guNazabda: kRta: | 
asurai: zruta: | taM zrutvA asurA kathayanti-kasyaiSa guNazabda: ? tai: zrutam-rAjJo mUrdhAtasyaiSa 
guNazabda: | te taM zabdaM zrutvA vismayamApannA: | pazcAdrAjA mUrdhAto nirgatastasmAddevanagarAt 
@138
teSAM devAnAmasurairbhagnakAnAM svaM ca kAyaM saMnahya | dharmatA ca punareSAM devAsurANAM yudhyatAM 
rathA vaihAyasena tiSThanti | teSAmanyonyaM na kasyacidadhiko vA hIno vA | rAjJo mUrdhAtasya 
sarveSAmapyasurANAM vaihAyasamabhyudgamyoparisthita: | pazcAt te’surA: kathayanti-ka eSo’smAka- 
muparivihAyasamabhyudgata: ? yatastai: zrutam-manuSyarAjA eSa mUrdhAto nAma | pazcAt te 
saMlakSayanti-puNyavipAkamahezAkhyo’yaM sattvo yasyAsmAkamuparivaihAyasaM ratho gacchati | jitA 
bhagnA: parAjitA: parApRSThIkRtA AsurIM purIM praviSTA: | pazcAdrAjA mUrdhAta: kathayati-kasya jaya: ? 
yato’mAtyA: kathayanti devasya jaya: | sa rAjA saMlakSayati-ahameva devAnAM trAyastriMzAnAM 
sakAzAdabhyadhika: | tasya rAjJo mUrdhAtasyaitadabhavat-etadasti me jambudvIpa:, asti me 
sapta ratnAni, asti me sahasraM putrANAm, vRSTaM me’nta:pure saptAhaM hiraNyavarSam, samanuziSTaM me 
pUrvavideham, samanuziSTaM me’paragodAnIyaM dvIpam, samanuziSTaM me uttarakuruSu svakaM bhaTabalAgram, 
adhiSThitaM me’sti devAMstrAyastriMzAn, praviSTo’smi sudharmAM devasabhAm, dattaM me zakreNa 
devendreNArdhAsanam | aho batAhaM zakraM devAnAmindramasmAt sthAnAccyAvayitvA svayameva devAnAM 
ca manuSyANAM ca rAjyaizvaryAdhipatyaM kArayeyam | sahacittotpAdAdrAjA mUrdhAtastasmAt Rddhita: 
paribhraSTo jambudvIpeSu pratyaSThAt | kharamAbAdhaM spRSTavAn | pragADhAM vedanAM maraNAntikIm | atha 
rAjJo mUrdhAtasyAmAtyagaNamahAmAtyA rAjyakartAro mantrasahajIvino yena rAjA mUrdhAtastenopa- 
saMkrAntA: | upasaMkramya rAjAnaM mUrdhAtamidamavocan-bhaviSyanti khalu devasyAtyayAt pazcimA 
janapadA: ? paripRSTavanta:-rAjJA mUrdhAtena maraNasamaye kiM vyAkRtam ? saced vo grAmaNyo 
mamAtyayAt kazcidupasaMkramyaivaM pRcchet-kiM bhavanto rAjJA mUrdhAtena maraNasamaye vyAkRtam, 
teSAmidaM syAdvacanIyam-rAjA bhavanto mUrdhAta: saptabhI ratnai: samanvAgato’bhUt | catasRbhizca 
mAnuSikAbhI RddhibhizcaturSu dvIpeSu rAjyaizcaryAdhipatyaM kArayitvA devAMstrAyastriMzAnadhirUDha: |
atRpta eva paJcAnAM kAmaguNAnAM kAlagata: |
na kArSApaNavarSeNa tRpti: kAmeSu vidyate |
alpAsvAdAn bahudu:khAn kAmAn vijJAya paNDita: ||4||
api divyeSu kAmeSu ratiM naivAdhigacchati |
tRSNAkSaye rato bhavati samyaksaMbuddhazrAvaka: ||5||
parvato’pi suvarNasya samo himavatA bhavet |
nAlamekasya tadvittamiti vidvAn samAcaret ||6||
ya: prekSatiM du:khamitonidAnaM 
kAmeSu jAtu sa kathaM ramate | 
loke hi zalyamupAdhiM viditvA 
tasyaiva dhIro vinayAya zikSet ||7||
@139
yadA ca punastena janakAyena zrutaM rAjA mUrdhAto glAno maraNAvasthita iti, tataste- 
‘mAtyA janapadAzcAnekAni prANizatasahasrANi rAjAnaM mUrdhAtamupasaMkramya darzanAya | yatastena 
rAjJA tasya janasya tAvadevaMvidhA dharmadezanA kRtA-kAmeSvAdInavakathA gRhAzramapadasyAdInavo 
bhASita:, tathA kAmo jugupsito yathA anekAni prANizatasahasrANi RSINAmantike pravrajya 
gRhAzramapadAnyapahAya vanaM saMzritA:, RSibhi: pravrajitvA catvAri brahmavihArAn bhAvayitvA 
kAmeSu kAmacchandaM prahAya tadbahulavihAriNo brahmalokasabhAgatAyAmupapannA: | yAvacca Ananda 
mUrdhAta: kumArakrIDAyAM krIDitavAn, yAvacca yauvarAjyaM yAvacca mahArAjyaM yAvacca jambudvIpe 
yAvacca pUrvavidehe dvIpe yAvaccAparagodAnIye dvIpe yAvaccottarakuruSu yAvacca saptasu kAJcanamayeSu 
parvateSu yAvacca devAMstrAyastriMzAnadhirUDha:, atrAntare caturdazottaraM zakrazataM cyutam | zakrasya 
bhikSavo devAnAmindrasyAyuSa: pramANaM yanmanuSyANAM varSamekaM devAnAM trAyastriMzAnAmekarAtriM-
divas am | tena rAtriMdivasena triMzadrAtrakena mAsena dvAdazamAsena saMvatsareNa divyaM varSa- 
sahasraM devAnAM trAyastriMzAnAmAyuSa: pramANam | tadbhavati mAnuSikayA gaNanayA tisro varSalakSA: 
SaSTizca varSasahasrANi ||
yasminnAnanda samaye rAjA mUrdhAto devAMstrAyastriMzAnadhirUDha:, evaMvidhaM cittamutpA- 
ditam-aho bata me zakro devAnAmindro’rdhAsanenopanimantrayet, kAzyapo bhikSustena kAlena 
tena samayena zakro devAnAmindro babhUva | yasmin khalvAnanda samaye rAjJo mUrdhAtasyaivaMvidhaM
cittamutpannam-yannvahaM zakraM devAnAmindramasmAt sthAnAccyAvayitvA svayameva devAnAM ca manu- 
SyANAM ca rAjyaizvaryAdhipatyaM kArayeyam, kAzyapa: samyaksaMbuddhastena kAlena samayena 
zakro devAnAmindro babhUva | mahezAkhye sattve cittaM pradUSitam, tasmAdRddhe: paribhraSTo jambu- 
dvIpe pratyaSThAt, kharamAbAdhaM spRSTavAn, pragADhAM vedanAM maraNAntikIm | yo’sau rAjA mUrdhAta:, 
ahamevAnanda tena kAlena tena samayena | tatra tAvanmayA Ananda sarAgeNa sadveSeNa samohena 
aparimuktena jAtijarAvyAdhimaraNazokaparidevadu:khadaurmanasyopAyAsadharmeNa maraNakAlasamaye tAva- 
devaMvidhA parikathA kRtA yadanekAni prANizatasahasrANi gRhAzramamapahAya RSibhya: pravrajitvA 
kAmeSu kAmacchandaM vyapahAya tadbahulavihAriNo brahmalokamupapAditA: | idAnIM sarvajJenAnuttara- 
jJAnajJeyavaziprAptena nirvANAya saMprasthitena tAvadevaMvidhA dharmadezanA kRtA, yadanekAni devatA- 
zatasahasrANi satyeSu pratiSThApitAni | anekAni RSizatasahasrANi etabhikSava iti pravraji- 
tAni | tairyujyadbhirghaTadbhirvyAyacchadbhi: sarvaklezaprahANAdarhattvaM prAptam | anekadevanAgayakSa- 
gandharvAsuragaruDakinnaramahoragA: zaraNagamanazikSApadeSu vyavasthApitA: | anekAni vaizAli-
kAni prANizatasahasrANi yeSAM kecitsrotApattiphale vyavasthApitA:, kecit sakRdAgAmiphale,
kecidanAgAmiphale, kaizcit pravrajitvA’rhattvaM prAptam, kaizcit zrAvakabodhau, kaizcit pratyeka- 
bodhau, kaizcidanuttarAyAM samyaksaMbodhau cittamutpAditAni, kaizciccharaNagamanazikSApadAni 
gRhItAni ||
@140
bhikSava: saMzayajAtA: sarvasaMzayacchettAraM buddhaM bhagavantaM pRcchanti-kAni bhadanta 
karmANi kRtAni rAjJA mUrdhAtena yeSAM karmaNAM vipAkena sahacittotpAdAdeva saptAhamanta:pure 
hiraNyavarSaM vRSTam ? bhagavAnAha- 
bhUtapUrvaM bhikSavo’tIte’dhvani sarvAbhibhUrnAma tathAgato’ loke utpanno vidyAcaraNa
saMpanna: sugato lokavidanuttara: puruSadamyasArathi: zAstA devamanuSyANAM buddho bhagavAn | 
tena khalu samayena anyatara: zreSThidArako’cirapratiSThita: | tatra viSaye dharmatA-yA aciroDhA 
dArikA bhartari pravahaNakena pratipradIyate, sA catUratnamayai: puSpairavakIrya baddhakA svAmine 
pradIyate | sA ca bhartAramAdAya svagRhaM gacchati | sa ca zreSThidArakazcatUratnamayAni puSpANi 
pratigRhya yAnamadhiruhya zvazuragRhamanuprasthita: | tasya gacchato’bhimukhaM sarvAbhibhU: samya- 
ksaMbuddho janapadeSu caryAM carannanupUrveNAbhyAgata: | taM dRSTvA dvAtriMzallakSaNAlaMkRtamasecanakadarzana- 
matIva prasAda utpanna: | yato’sau prasAdIkRtacetA yAnAdavatIrya taM bhagavantaM taizcatUratnamayai: 
puSpairavakirati | tAni sarvAbhibhuvA samyaksaMbuddhenAdhiSThitAni tathA yathA zakaTacakramAtrA- 
NyabhinirvRttAni | tAni vitAnaM baddhvA gacchato’nugacchanti, tiSThatastiSThanti | sa prasAdajAto 
gAthAM bhASate-
anena dAnena mahadgatena 
buddho bhaveyaM sugata: svayaMbhU: |
tIrNazca tArayeyaMmahAjanaughAn 
atAritA ye pUrvakairjinendrai: ||8||
sarvAbhibhUrme bhagavAn maharSi- 
ravakIrNa: puSpai: sumanoramaizca |
praNidhizca me tatra kRtA udArA 
AkAGkSatA vA idamagrabodhim ||9||
tasyaiva karmaNo vipAkato me 
prAptA hi me bodhi: zivA anuttarA |
vRSTaM ca saptAhahiraNyavarSaM 
mUrdhAtasya rAjJo mahAbalasya ||10||
tasyaiva karmaNo vipAkato me nagaramapi sauvarNakAJcanaM babhUva mahAsudarzanasya ramaNIyA 
kuzAvatI nAma purI babhUva ||
bhikSava: saMzayajAtA: sarvasaMzayacchettAraM buddhaM bhagavantaM pRcchanti-kIdRzaM bhadanta  
rAjJA mUrdhAtena karma kRtaM yasya karmaNo vipAkena caturSu dvIpeSu rAjyaizvaryAdhipatyaM kAritam, 
devAMstrAyastriMzAnadhirUDha: ? bhagavAnAha-
@141
bhUtapUrvaM bhikSavo’tIte’dhvani vipazyI nAma tathAgato’rhan samyaksaMbuddha: loke 
utpanna: | atha sa vipazyI samyaksaMbuddho janapadeSu caryAM caramANo'nupUrveNa bandhumatIM rAja-
dhAnImanuprApata: | atha vipazyI samyaksaMbuddha: pUrvAhNe nivAsya pAtracIvaramAdAya bandhumatIM 
piNDAya prAvizat | tatrAnyatarazcautkariko nAma vaNik | bhagavantaM vipazyinamasecanaka- 
darzanarUpaM dRSTvA adhika: prasAda utpanna: | prasAdajAtena tasya mudgAnAM muSTiM gRhItvA pAtre 
prakSiptA | tato mudgAzcatvAra: pAtre patitA:, eka: kaNTakamAhatya bhUmau patita: | avaziSTaM
naivaM saMprAptaM pAtram, asaMprAptA eva bhUmau patitA: | tato vaNik prasAdajAta: praNidhiM 
karoti-
anena dAnena mahadgatena 
buddho bhaveyaM sugata: svayaMbhU: |
tIrNazca tArayeyaM mahAjanaughAn 
na tAritA ye pUrvakairjinendrai: ||11||
bhagavAnAha-yo’sau otkariko vaNik, ahameva tena kAlena tena samayena | yanmayA 
vipazyina: samyaksaMbuddhasya prasAdajAtena mudgAnAM muSTi: pAtre prakSiptA, tasmAccatvAro mudgA: 
pAtre patitA avaziSTA bhUmau patitA:, tasya karmaNo vipAkena caturSu dvIpeSu rAjyaizvaryAdhipatyaM 
kAritam | yazcAsau mudga: pAtrakaNTakamAhatya bhUmau patita:, tasya karmaNo vipAkena trAyastriMSAn 
devAnadhirUDha: | sacedbhikSava: sa mudga: pAtre patito’bhaviSyanna bhUmau, sthAnametadvidyate yaddeveSu 
ca manuSyeSu ca rAjyaizvaryAdhipatyaM kAritamabhaviSyat | yo’sau otkAriko vaNik tena 
kAlena tena samayena, sa eSa rAjA mUrdhAta: | yo mUrdhAto rAjA, ahameva sa tena kAlena 
tena samayena | yasmAdevaM buddhe bhagavati mahAkAruNike kArA: kRtA atyarthaM mahAphalA bhavanti 
mahAnuzaMsA mahAdyutayo mahAvaistArikA iti, tasmAdbhavabodhi: | kiM karaNIyam ? buddhe dharme 
saMghe kArA: karaNIyA: samyakpraNidhAnAni ca karaNIyAnIti ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne mAndhAtAvadAnaM saptadazamam ||
@142
18 dharmarucyavadAnam |
evaM mayA zrutam | ekasmin samaye bhagavAn zrAvastyAM viharati sma jetavane’nAtha- 
piNDadasyArAme | tena khalu samayena paJcamAtrANi vaNikzatAni bhANDaM samudAnIya anupUrveNa 
grAmanigamapallIpattanarAjadhAnISu caJcUryamANAni mahAsamudrataTamanuprAptAni | tairnipuNata: 
sAmudraM yAnapAtraM pratipAditam | yato vaNijastaM mahAsamudraM dRSTvA saMbhinnamanaso na prasahante 
samavataritum | pazcAttairvaNigbhi: karNadhAra ukta:-uddhoSaya na: puruSa mahAsamudrasya bhUtaM 
varNam | yata: karNadhAra uddhoSayituM pravRtta:-zRNvantu bhavanto jambudvIpakA manuSyA:,
santyasmin mahAsamudre evaMvidhAni ratnAni, tadyathA-maNyo muktA vaiDUryazaGkhazilA pravAlo 
rajataM jAtarUpamazmagarbho musAragalvo lohitikA dakSiNAvartA: | ya icchati evaMrUpai ratnairAtmAnaM 
samyaksukhena prINayituM mAtApitarau putradAraM dAsIdAsakarmakarapauruSeyaM mitrAmAtyajJAtisAlo- 
hitam, kAlena ca kAlaM dakSiNIyebhya: zramaNabrAhmaNebhyo dakSiNAM pratiSThApayitumUrdhvagAminIM 
saubhAgyakarIM sukhavipAkAmAyatyAM svargasaMvartanIm, so’smin mahAsamudre avataratu dhanaheto: |
evamukte ca puna: sarva eva sattvA: saMpattikAmA vipattipratikUlAstaM zrutvA tasmin mahAsamudre 
vyavasitA: samavataritum | yatastadvahanamatiprabhUtairmanuSyairatibhAreNa ca AkrAntatvAt tatraivAva- 
sIdati | tata: karNadhAreNoktam-asahyaM vahanam | yato vaNija: kathayanti-kasyedAnIM vakSyAma: 
vahanAt pratyavatarasveti | tairvaNigbhi: karNadhArasyoktam-mahAsamudrasya bhUtaM varNamuddhoSayata |
tata: sa uddhoSayituM pravRtta:-zRNvantu bhavanto jambudvIpakA manuSyA:, santyasmin mahA- 
samudre imAni evaMrUpANi mahAnti mahAbhayAni, tadyathA timibhayaM timiMgilabhayamUrmibhayaM 
kUrmabhayaM sthale utsIdanabhayaM jale saMsIdanabhayamantarjalagatAnAM parvatAnAmAghaTTanabhayaM kAlikA-
vAtabhayam | caurA api Agacchanti nIlavAsaso dhanahAriNa: | yena cAtmano jIvita- 
parityAgo vyavasthito mAtApitarau putradAraM dAsIdAsakarmakarapauruSeyaM mitrAmAtyajJAtisAlohitaM 
citraM ca jambudvIpaM parityaktum, sa mahAsamudramavataratu | alpA: zUrA bahava: kAtarA: | taM 
zrutvA tathoddhuSya tu tasmAdyAnapAtrAdavatIrNA bahava:, kecidavaziSTA: | tatastairvaNigbhirvahana- 
syaikaM varatraM chinnam | pazcAd dvau trayo yAvadanupUrveNa sarve varatrAzchinA: | tAsu chinnAsu 
tadvahanaM mahAkarNadhArasaMpreritaM gagane mahAvAtasaMprerito megha iva balavadvAyusaMpreritaM kSiprameva 
saMprasthitam | yAvadratnadvIpamanuprApta: | sa taM pradezamanuprAptAnAM karNadhAra: kathayati-santyasmin 
ratnadvIpe kAcamaNayo ratnasadRzA:, te bhavadbhirupaparIkSyopaparIkSya gRhItavyA: | mA va: pazcA-
jjambudvIpagatAnAM tApyaM bhaviSyati | tatraiva ca kroJcakumArikA nAma striyo bhavanti | tA: 
puruSaM labdhvA tathopalAMstADayanti, yathA atraivAnayena vyasanamApadyate | atraiva ca madanI-
yAni phalAni bhavanti | tAni yo bhakSayati, sa sapta rAtriMdivasAn suptastiSThati | asminneva 
ca ratnadvIpe saptAhAt pareNa amanuSyA na sahante, tAvadvidhAn viparItAn vAyUnutpAdayanti 
yairvahanamapahriyate yathApi tadakRtakAryANAm | tAni bhavadbhirlabdhAni na bhakSayitavyAni |
@143
tacchrutvA vaNijo’vahitamanaso’pramAdenAvasthitA: | prApya ca taM ratnadvIpaM prayatnamAsthAya ratnAnveSaNaM 
kRtvA anupUrveNopaparIkSya ratnAnAM tadvahanaM pUritaM tadyathA yavAnAM vA yavasasyAnAM vA mudgAnAM 
vA mASANAM vA | vahanaM pUrayitvA te’nukUlaM jambudvIpAbhimukhena vAyunA saMprasthitA: |
mahAsamudre ca tribhi: skandhai: prANina: saMmizritA: | prathame yojanazatikA AtmabhAvA:, 
dvistriyojanazatikA AtmabhAvA: | dvItIye skandhe’STayojanazatikA AtmabhAvA navadazayAva-
ccaturdazayojanazatikA AtmabhAvA: | tRtIye skandhe paJcadazayojanazatikA AtmabhAvA:, 
SoDazayojanazatikA yAvadekaviMzatikA AtmabhAvA: | tatra ca mahAsamudre tA matsyajAtaya: 
parasparAnyonyabhakSaNaparA: | ye prathamAyAM bhUmau avasthitA:, te dvitIyabhUmisthairbhakSyante | ye 
dvitIyabhUmisthA:, te tRtIyabhUmisthairbhakSayante | tatra timiMgilo nAma matsyastRtIyAdudakaskandhA- 
dabhyudgamya uparimandakaskandhamAdAyaM carati | sa yasyAM velAyAM mukhamAvRNoti, tasyAM velAyAM 
mahAsamudrAt pAnIyaM mahatA vegenAkSiptaM mukhadvAraM yato dhAvati | tenaivodakaskandhenAkSiptA 
matsyakacchapavallabhakazuzumAramakarAdyA matsyajAtayo mukhadvAreNodare patanti | tasyaivaM carata 
AtmabhAvAcchira evaM lakSyate dUrata eva, tadyathA-parvato nabha: pramANa: | akSINi cAsya dUrata eva
saMlakSyante nabhasIvAdityau | yatastairvaNigbhirdUrata evopadhAritam | tanmahArNavarUpamupadhArya 
cintayituM pravRttA:-kimetadbhavanta Adityadvayasyodayanam ? teSAmevaM cintayatAM tadvahanaM tasya 
mukhadvAraM yato vegenopahartumArabdham | teSAM vahanaM vegenApahriyamANaM dRSTvA  AdityadvayotpAdanaM ca 
saMlakSya saMvega utpanna:kiM bhavanto yat tacchrUyate saptAdityA: kalpasaMvartanyAM samudA- 
gamiSyantIti, tadevedAnIM proditA: syu: | yata: karNadhAreNa teSAM vimarzajAtAnAmuktam- 
yat tadbhavanta: zrUyate timitimiMgila iti, timitimiMgilabhayamidam | tat pazyantu 
bhavanta: pAnIyAdabhyudgataparvatavadAlokyate etattasya zira: | pazyatha caiSA parA lohitikA 
rAjiryadetau tasyoSThau | pazyatha etAmaparA avadAtA mAlA caiSA tasya dantamAlA |
pazyatha etau dUrata eva sUryavadavalokyete etau akSitArakau | punarasau karNadhAro 
vaNijAM kathayati-zRNvantu bhavanta:, nAsmAkamidAnIM jIvitopAya: kazcidyena vayamasmAdbhyAt 
mucyema | sarveSAmevAsmAkaM maraNaM pratyupasthitam | tadidAnIM bhavadbhi: kiM karaNIyam ? 
yasya vo yasmin deve bhakti: sa tamAyAcatu | yadi tenApi tAvadAyAcanena 
kAciddevatA asmAkamasmAnmahAbhayAdvimokSaNaM kuryAt | na cAnyo’sti kazcidupAyo jIvi-
tasya | yatastairvaNigbhirmaraNabhayabhItai: zivavaruNakuberamahendropendrAdayo devA jIvitaparitrANArtha-
mAyAcitumArabdhA: | naiva ca teSAmAyAcatAM tasmAnmaraNabhayAt jIvitaparitrANavizeSa: 
kazcit | tathaiva tadvahanaM salilavegAt kSiptaM timiMgilamukhadvAraM yato’pahriyate | tatra- copA- 
sako’bhirUDha: | tenoktam-bhavanta:, nAsmAkamasmAnmaraNabhayAnmokSa: kazcit | sarvairevAsmAbhi- 
rmartavyam | kiM tu sarva evaikaraveNa namo buddhAyeti vadAma: | sati maraNe buddhAvalambanayA 
smRtyA kAlaM kariSyAma: | sugatigamanaM bhaviSyati | yatastairvaNgbhirekaraveNa namo buddhAyeti 
@144
praNAma: kRta: sarvaireva | bhagavatA ca jetavanasthena sa vAda: zruto divyena zrotreNa vizuddhena
atikrAntamAnuSeNa | zrutvA ca punarbhagavatA sa nAdastathA adhiSThito yathA tena timiMgilena 
zrutam | tasya taM namo buddhAyeti rAvaM zrutvA manaso’marSa utpanno viklavIbhUtazca-buddho bata loka 
utpanna: | na mama pratirUpaM syAt yadahaM buddhasya bhagavato nAmoddhoSaM zrutvA AhAramAhare- 
yam | sa cintayituM pravRtta:-yadyahamidAnIM sahasaiva mukhadvAraM pidhAsyAmi, salilavega- 
pratyAhatasya vahanasya vinAzo bhaviSyati, eteSAM cAnekAnAM jIvitavinAza: | yannavahaM mRdu- 
nopakrameNa svairaM svairaM mukhadvAraM saMpidadhyAm | tatastena timiMgilenAtmIyaM mukhadvAraM mRdunopakrameNa 
svairaM svairaM pihitam | pazcAt tadvahanaM tasmAnmahAgrAhamukhAdvinirmuktamanuguNaM vAyumAsAdya 
tIramanuprAptam | atha te vaNijastIramAsAdya tadbhANDaM zakaToSTragogardabhAdibhi: pUrayitvA anu-
pUrveNa grAmanigamapallIpattanAdiSu caJcUryamANA: zrAvastImanuprAptA: | te tatra gatvA saMlakSayanti- 
dharmataiSA yasya nAmnA vahanaM saMsiddhayAnapAtramAgacchati, tasyaiva tAni ratnAni gamyAni bhavanti |
yannu vayametAni ratnAni buddhasya bhagavato dadyAma: | te tAni ratnAni saMgRhya bhagavata: sakAza- 
mupagatA: | anupUrveNa bhagavata: pAdau zirasA vanditvA bhagavata: kathayanti-bhagavan, asmAkaM 
samudre yAnapAtreNAvatIrNAnAM timiMgilagrAheNa tasmin yAnapAtre’pahriyamANe jIvitavinAze 
pratyupasthite bhagavata: smaraNaparAyaNAnAM nAmagrahaNaM tasmAt mahAgrAhamukhAdvinirmuktam, tato 
vayaM bhagavan saMsiddhayAnapAtrA: kSemasvastinA ihAgatA: | dharmatA caiSA yasya nAmnA vahanaM 
saMsiddhayAnapAtrA Agacchanti, tasya tadgamyaM bhavati | tadvayaM bhagavato nAmagrahaNena maraNabhayA-
duttIrNA: | tadasmAkametAni ratnAni bhagavAn gRhNAtu | bhagavAnAha-yena mayendrAya (?) balabodhyaGga-
ratnAnyadhigatAni, kiM tathAgatasya bhUya: prAkRtaratnai: karaNIyam ? yadi cecchata asmacchAsane 
vatsA: pravrajitum, Agacchatha | yataste saMlakSayanti vaNija:-yadasmAkaM kiMcit jIvitam, 
tatsarvaM buddhasya bhagavatastejasA | yadvayametAni ratnAni tyaktvA bhagavato’ntike pravrajema iti |
pazcAt te tAni ratnAni mAtApitRbhya: putradAradAsIdAsakarmakaramitrAmAtyajJAtisAlohitebhyo 
yathAnyAyata: saMvibhajya pravrajitA: | pravrajya tairyujyadbhirghaTadbhirvyAyacchadbhiryAvadarhattvaM sAkSAtkRtam ||
yato bhikSava: saMzayajAtA: sarvasaMzayacchettAraM buddhaM bhagavantaM pRcchanti-kIdRzAni 
karmANi bhagavan, ebhirvaNigbhi: kRtAnyupacitAni, yeSAM karmaNA vipAkena bhagavAnArAgito 
na virAgita: ? bhagavAnAha-
bhUtapUrvaM bhikSava: kAzyapa: samyaksaMbuddho loka utpanno’bhUt | tasya ca zAsane eta 
eva ca pravrajitA abhUvan | tatra pravrajya ca na kazcit tadrUpo guNagaNo’dhigato nAnyatra 
sabrahmacAriNAmuddiSTamadhItaM svAdhyAyitaM ca | maraNakAlasamaye praNidhAnaM kRtavanta:-yadasmAbhi: 
kAzyapaM samyaksaMbuddhamAsAdyoddiSTamadhItaM svAdhyAyitaM ca, na kazcit guNagaNo’dhigato’sti, 
asya karmaNo vipAkena vayaM yo’sau anAgate’dhvani kAzyapena samyaksaMbuddhena zAkyamuninarmA
samyaksaMbuddho vyAkRta:, taM vayamArAgayemo na virAgayema: ||
@145
bhagavAnAha-kiM manyadhve bhikSavo yAni tAni paJcabhikSuzatAnyatIte’dhvanyAsan 
kAzyapasya samyaksaMbuddhasya zAsane pravrajitAni, etAvantyetAni paJcabhikSuztAni | tadA 
caiSAmindriyANi paripAcitAni, etarhi arhattvaM sAkSAtkRtam | yazcAsau mahAsamudre timistimiM 
gilo nAma matsyo buddhazabdaM zrutvA anAhAratAyAM vyavasthita:, sa svabhAvenaiva tIkSaNAgnitayA 
kSuddu:khasyAsahatvAccyuta: kAlagata: | tena zrAvastyAM SaTkarmanirate brAhmaNakule pratisaMdhi- 
rgRhIta: | tasya taccharIraM kalevaraM mahAsamudre utplutam | nAgaizca tasya svabhavanasamIpasthasya 
gandhamasahadbhiranyato vikSiptam | yatra ca vikSiptaM tatrApi samIpe nAgasyaiva bhavanam |
tenApi gandhamasahatA anyata: kSiptam | evaM kSiptena pAraMparyeNa tat kalevaraM mahAsamudrataTaM 
samudAnItam | yato’nantaraM samudravelayotsArya sthale prakSiptam | taccAnekai: kAkagRdhrazva-
zRgAlazvApadAdyai: pakSibhistatsamucchritaizca kRmibhirbhakSyamANamasthikaraGkajIrNamAMsaM zvetaM zvetaM 
vyavasthitam | asyAM ca zrAvastyAM tasya brAhmaNasya yadA patnI antarvartinI saMvRttA, 
tadeva tasyA garbhotpAdAdatIva kSuddu:khena pIDyamAnayA gRhasvAmyabhihita:-Aryaputra, kSuddu:khe- 
nAtIva bAdhye | tasyA evaM vadantyA gRhasvAminoktam-bhadre, yadasmadgRhe’nnapAnaM 
tatsarvamabhyavaharasva | tayA abhyavahartumArabdham | sA ca tadannapAnaM sarvamabhyavahRtya naiva tRpti- 
mupayAti | punarapi gRhasvAminaM vijJApayati-Aryaputra, naiva tRptimupagacchAmi | yatastena 
tira:prAtivezyasuhRtsvajanAdibhyo’ntikadannapAnamanviSya tasyA anupradattam | sA tamapyavahRtya 
naiva tRptiM gacchati | bhUyo gRhasvAmina: kathayati-Aryaputra, naiva tRptimupagacchAmi | yato’sau 
brAhmaNa: saMvignamanA: khedamApanna: | kimetadbhavanta: syAt-asyA: sattvamudare utpannaM yasyotpAdA- 
nnaiva tRptimupayAti ? yata: sa brAhmaNo naimittakAnAM darzayitvA saMzayanirNayanArthaM vaidyAdIn 
bhUtatantravidazca-pazyantu bhavanta:, iyaM brAhmaNI kiM mahatA rogeNAbhibhUtA syAdatha bhUtagrahA- 
viSTA syAdanyadvA syAdrUpaM maraNaliGgamanenopakrameNa pratyupasthitA syAt | tai: zrutvA tathAvidha
upakrama: kRta: | tasyA brAhmaNyAste indriyANAmanyathAtvamupalakSayanti | yadA asyA indriyA- 
NAmanyathAtvaM nopalakSayanti, tadA tairvaidyanaimittakabhUtatantravidbhizcikitsakai: sA brAhmaNI
paryanuyuktA-kasmAt kAlAdArabhya tavaivaMvidhA dIptAgnitA samutpannA ? tayA abhihitam- 
garbhalambhasamakAlameva sa evaMvidha upakrama: kRta: | yato naimittakavaidyacikitsakai-
rabhihitam-nAsyA: kazcidanyastadrUpo rogo nApi bhUtagrahAveSo bAdhAkara utpanna: |
asyaivaiSA garbhasyAnubhAvenaivaMvidhA dIptAgnitA | yato’sau brAhmaNa upalabdhavRttAnta: 
svasthIbhUta: | sApi brAhmaNI naiva kadAcidannapAnasya tRptA | anupUrveNa samakAlameva putro 
jAta: | tasya dArakasya jAtamAtrasya sA brAhmaNI vinItakSuddu:khA saMvRttA | sa dArako jAta- 
mAtra eva atyarthaM bubhukSayopapIDyate | tasya bubhukSayA pIDyamAnasya mAtA stanaM dAtuM pravRttA |
sa ca dAraka: stanaM pItvApi sarvaM naiva tRptimupayAti | pazcAt tena brAhmaNena tayA ca 
brAhmaNyA tiraskRtaprAtivezyasvajanayuvatyazcAbhyarthya stanaM tasya dArakasya dApayituM pravRttA: |
@146
sa ca dAraka: sarvAsAmapi stanaM pItvA naiva tRptimabhyupagacchate | pazcAt tena brAhmaNena 
tasyArthe chagalikA kRtA | sa dArakastasyA api cchgalikAyA: kSIraM pItvA janikAyAzca 
stanaM naiva tRpyate | tatra gRhe kAlena kAlaM bhikSavo bhikSuNyazca piNDapAtaM pravizya parikathAM 
kurvanti | sa dArakastAM parikathAM zrutvA tasyAM velAyAM na roditi, avahitazrotrastUSNIbhUtvA
tAM dharmazravaNakathAM zRNoti | pratyavasRteSu bhikSubhikSuNISu ca puna: pipAsAdu:khaM pratisaMveda- 
yamAno rodituM pravRtta: | tai: saMlakSitam-dharme vatsAya ruciriti | tasya dharmarUcIti nAma 
pratiSThApitam | sa ca dArako’nupUrveNa mAsArdhamAsAdInAmatyayAdbhuJjAno naiva kadAcidanna- 
pAnasya tRpyati | yadA ca viziSTe vayasi sthita:, tadA tasya mAtApitRbhyAM bhaikSabhAjanaM 
dattam | gaccha vatsa, idaM te bhaikSabhAjanam | gRhItvA zrAvastyAM bhikSAM paryaTitvA AhAra- 
kRtyaM kuru | yata: sa dArako bhaikSabhAjanaM gRhItvA zrAvastyAM bhaikSaM paryaTati | paryaTanneva ca 
bhuktvA bhuktvA atRpyamAna eva gRhamAgacchati | yato’sau saMlakSayati-kiM mayA karma kRtaM 
yasya karmaNo vipAkena na kadAcit vitRpyamAna AhAramArAgayAmi ? sa viSaNNacetAzcinta- 
yituM pravRtta:-kiM tAvadagnipravezaM karomi, uta jalapravezamatha taTaprapAtaM karomi ? sa evaM 
cintayA sthita: | upAsakenopalakSita: | tasya tenoktam-kiM cintApara evaM tiSThasi ? gaccha 
tvam | mahAntaM buddhazAsanaM maharddhikaM mahAnubhAvam | tatra pravraja | tatra ca tvaM pravrajita: 
kuzalAnAM dharmANAM saMcayaM kariSyasi | akuzalAzca te dharmA ye’sminnapi janmani saMcitA 
bhaviSyanti, te tanvIbhaviSyanti | yadi tAvadguNagaNAnadhigamiSyasi, paryantIkRtaste saMsAro
bhaviSyati | atha sa mahAtmA upAsakena codito jetavanaM gata: | jetavanaM gatvA tatra 
bhikSUn pAThasvAdhyAyamanasikArodyuktAn dRSTvA atIva prasAdajAta: | bhikSumupasaMkramyaivaM vadati- 
Arya, pravrajitumicchAmi | yato bhikSubhirukta:-mAtApitRbhyAmanujJAto’si ? sa kathayati-
nAhaM mAtApitRbhyAmanujJAta: | tairukta:-gaccha vatsa, mAtApitRbhyAmanujJAM mArgasva | yata: 
sa mAtApitRbhyAM sakAzAdanujJAM mArgituM pravRtta: | sa mAtApitRbhyAmabhihita:-gaccha 
vatsa, yathAbhipretaM kuru | sa labdhAnujJo bhikSusakAzaM gata: | pazcAdbhikSuNA pravrAjita: |
tatra ca bhikSUNAM kadAcit piNDapAto bhavati, kadAcit nimantraNaM bhavati | sa 
ca yasmin divase piNDapAto bhavati, tatropAdhyAyenocyate-vatsa, kiM tRpto’si uta na ? 
sa upAdhyAyasya kathayati-nAsti tRpti: | yata upAdhyAyenAsya saMlakSita:-taruNavayasA
pravrajito dIptAgnitayA na tRptimupayAti | sa AtmIyAdapi piNDapAtAt tasya saMvibhAgaM 
prArabdha: kartum | punazca pRcchati-vatsa, kimidAnIM tRpto’si ? atha sa tamupAdhyAyaM vadati- 
na tRpto’smi | yata upAdhyAyastaM zrutvA sapremAn bhikSunanyAMzca sArdhavihAriNa: prArabdho 
vaktum | yata: samAnopAdhyAyai: samAnAcAryairanyaizca sapremakairbhikSubhirupasaMhAra Arabdha: kartum |
teSAmantikAllabhamAno naiva tRptimupayAti | yadA ca nimantraNaM bhavati, tadApi te tathaiva
tasyopasaMhAraM kurvanti | dAnapatirapi viditvA yadyadadhikaM tattadasmai dattvA Agacchati |
@147
atha pAnakaM bhavati tadapi tathaiva yadadhikaM bhavati tattasyAnupradIyate | tasya ca yata: 
pravrajitasya na kadAcidannapAnena kukSi: pUrNa: | tena khalu samayena anyatamena gRhapatinA 
buddhapramukho bhikSusaMgha upanimantrita: | bhagavAn bhikSusaMghena sArdhamantargRhaM praviSTa: pUrvAhNe 
nivAsya pAtracIvaramAdAya | dharmarucirvihAre upadhivAriko vyavasthApita: || 
tatra ca zrAvastyAmanyatamo gRhapati: prativasati | tena caivamupalabdhaM yo’saMviditameva 
buddhapramukhaM bhikSusaMghaM bhojayati sa sahasaiva bhogairabhyudgacchati | yatastena paJcamAtrANAM bhikSu-
zatAnAmAhAra: samudAnIta: | sa tasyAhArasya zakaTaM pUrayitvA praNItapraNItasya zucina: 
sArdhaM sarvarUpairmitrasvajanasahAyo buddhapramukhaM bhikSusaMghaM bhojayiSyAmIti vihAraM nirgata: |
sa pazyati tasmin jetavane bhikSava eva na santi | tena tatrAnvAhiNDatA upadhivAriko dharma-
rucirdRSTa: | tasya tena gRhapatinoktam-Arya, kva gatA bhikSava: ? sa kathayati-antargRhe upa- 
nimantritA: praviSTA: | sa gRhapatistacchrutvA durmanA vyavasthita:-kaSTam, evamasmAkaM viphala: 
parizramo jAta: | saMcintya ca tasya dharmaruce: kathayati-Arya, bhakSa tvamapi tAvat | sa katha- 
yati-yadi te mahAtman parityaktaM bhavati | tatastena gRhapatinA saMlakSayitvA yenAhAreNaikasya 
bhikSo: paryAptaM bhavati, tAvadannapAnaM zakaTaM gRhItvA taM dharmaruciM pariveSayituM pravRtta: | tena 
dharmarucinA bhoktumArabdhaM tanniravaziSTam | naiva tRpta: | gRhapati: saMlakSayati-nAyaM tRpta: |
tena ucyate-Arya, punarbhokSyase ? sa kathayati-mahAtman, yadi te parityaktam | tatastena gRha- 
patinA bhUyastasmAt zakaTAdyena bhikSudvayasyAhAreNa paryAptaM syAt, tAvadannapAnaM zakaTaM
gRhItvA bhojayituM pravRtta: | yato dharmarucistadapi bhuktvA naiva tRpta: | gRhapatinA bhUya: 
saMlakSitam-nAyaM tRpta: | tenoktam-Arya, punarbhokSyase ? sa kathayati-mahAtman, yadi te 
parityaktam | yatastasmAcchakaTAdannapAnaM gRhItvA trayANAM bhikSUNAM paryAptaM syAditi punarbhoja- 
yituM pravRtta: | sa dharmarucistadapi bhuktvA naiva tRpta: | pRSTa:-Arya, punarbhokSyase ? sa kathayati-
yadi te parityaktam | yata: sa gRhapatistasmAdannapAnaM gRhItvA yena caturNAM bhikSUNAM paryAptaM 
syAditi  punarbhojayituM pravRtta: | sa dharmarucistadapi bhuktvA naiva tRpta: | pRSTa:-Arya, puna- 
rbhokSyase ? bhUya: sa kathayati-yadi te parityaktam | yata: punastasmAcchakaTAdyena paJcabhikSUNA- 
mannapAnaistRpti: syAt, tAvadgRhItvA punarbhojayituM pravRtta: | tadapi cAbhyavahRtam | naiva tRpta: |
vistareNa yAvaddazAnAM bhikSUNAmannapAnena paryAptaM syAt, tAvad bhuktvA naiva tRpyate | yata- 
stena saMlakSitam-nAyaM manuSyo manuSyavikAra: | yata: zrUyate paJcabhirnIlavAsaso yakSazatairjeta- 
vanamazUnyamiti teSAM bhaviSyatyeva anyatama: | iti saMcintya garbharUpANi gRhe'nupravezayituM 
pravRtta:-gacchatha yUyaM zIghraM gRhameva, ahamevaiko yadi jIvAmi mriye veti | sa gRhajanaM visarjya 
maraNabhayabhItastasmAt zakaTAdannapAnaM gRhItvA pariveSayitumArabdha: | sa ca svairaM bhuJjati | 
gRhapatinA uktam-Arya, tvaritatvaritaM pratIcchasva | yatastena dharmarucinA kSipraM pratigRhItvA 
bhoktumArabdham | sa gRhapatistvaritatvaritaM pariveSayitvA niravazeSatastadannapAnaM zakaTaM dattvA 
@148
dakSiNAdezanAmapi bhayagRhIto’zrutvA tvaritatvaritaM vandAmyAryeti pRSThamanavalokayamAno nagaraM 
prasthita: | tasmAnnagarAt piNDapAtanirhArako bhikSu: tasyaiva piNDapAtaM gRhItvA gata: |
tena tadapi bhuktam | tasya dharmarucerna kadAcidyato jAtasya kukSi: pUrNa: | taddivasaM cAsya 
tenAhAreNa tRptirjAtA | tasya ca gRhapaternagaraM pravizato’bhimukhaM bhagavAn bhikSusaMghaparivRta: 
saMprApta: | sa gRhapatirbhagavata: kathayati-bhagavan, ahaM buddhapramukhaM bhikSusaMghamuddizya paJcAnAM 
bhikSuzatAnAM tRptita: zakaTamannapAnasya pUrayitvA jetavanaM gato buddhapramukhaM bhikSusaMghaM bhoja- 
yiSyAmIti | na ca me tatra bhikSavo labdhA: | eko me bhikSurdRSTa: | tena samAkhyAtaM buddhapramukhaM 
bhikSusaMghamantargRhaM upanimantraNaM praviSTam | tasya mamaivaM cittamutpannam-eSo’pi tAvadeko bhuGktA- 
miti | yatastasya mamAnupUrveNa sarvaM tadannapAnaM zakaTaM dattam | tena sarvaM nipuNato’bhyavahRtam |
kiM bhagavan manuSyo’tha vA amanuSya: ? bhagavatAbhihitam-gRhapate, bhikSu: sa dharmarucirnAmnA |
prAmodyamutpAdaya, adya sa tvadIyenAnnapAnnena tRpto’rhattvaM sAkSAtkariSyati ||
atha bhagavAn jetavanamabhyAgata: | bhagavAn saMlakSayati-ko’sau dAnapatirbhaviSyati 
yo’sya dharmaruceretAvatA AhAreNa pratidivasaM yogodvahanM kariSyati ? yato’sya bhagavatA abhi- 
hitam-dRSTastvayA dharmaruce mahAsamudra: | sa kathayati-no bhagavan | yato bhagavAnAha-gRhANa
madIyaM cIvarakarNikam, pazcAt te’haM mahAsamudraM darzayAmi | yato dharmarucinA bhagavata- 
zcIvarakarNiko’valambita:, pazcAdbhagavAn vitatapakSa iva haMsarAja: sahacittotpAdAt RddhyA 
dharmaruciM gRhItvA samudrataTamanuprApta: | yasmiMzcAsya sthAne timitimiMgilabhUtasyAsthizakalA 
tiSThati, tatra nItvA sthApita: | uktaM cAsya-gaccha vatsa, manasikAraM cintaya | yato’sau 
dharmarucistAM samIkSitumArabdha: | kimetat kASThaM syAdathAsthizakalA, atha phalakinI syAt |
sa tasmAd vyaktimalabhamAna: paryantamanveSituM pravRtta: | vyaktiM copalabdham | sa itazcA-
mutazca tasyA anupArzvena tAM paryeSamANa: zramamupagata: | na cAsya paryantamAsAdayati |
tasyaitadabhavat-nAhamasya vyaktiM jJAsyAmi kimetaditi, na ca paryantamAsAdayiSye | gacchAmi, 
asminnarthe bhagavantameva pRcchAmi | yato’sau bhagavato’ntikaM gatvA bhagavantaM pRcchati-kiM 
tadbhagavan ? nAhaM tasya vyaktimupalabhAmi | yato’sya bhagavAnAha-vatsa, asthizakalaiSA |
sa kathayati-bhagavan, evaMvidho’sau sattvo yasyedRzI asthizakalA ? bhagavatoktam-tRpyasva 
dharmaruce bhavebhya:, tRpyasva bhavopakaraNebhya: | tavaiSA asthizakalA | dharmarucistaM zrutvA
bhagavadvaco vyAkulitacetA: kathayati-mamaiSedRzI asthizakalA ? tasyoktam-eSA
dharmaruce tavAsthizakalA | tathAvidhamupazrutya atIva saMvigna: | yato’sya bhagavatA avavAdo 
datta:-dharmaruce, idaM cedaM manasikuru | ityuktvA bhagavAn vitatapakSa iva rAjahaMsa RddhyA 
jetavanamanuprApta: | atha dharmarucinA cintayatA manasikAramanutiSThatA uSmagatAnyutpAditAni 
mUrdhAna: kSAntayo laukikA agradharmA darzanamArgo bhAvanAmArga: | srotaApattiphalaM prAptam | 
sakRdAgAmiphalamanAgAmiphalamarhattvaM prAptam | arhan saMvRttastraidhAtukavItarAga: samaloSTakAJcana
@149
AkAzapANitalasamacitto’nunayapratighaprahINo vidyAvidAritANDakozo vidyAbhijJApratisaMvi-
tprApto bhavalAbhalobhasatkAraparAGmukho vAsIcandanakalpa: | sendropendrANAM devAnAM pUjyo mAnyo’-
bhivAdyazca saMvRtta: | samanvAhartumAtmana: pUrvajAtiM pravRtta:-kuto hyahaM cyuta:, kutropapanna iti |
yata: pazyati anekAni jAtizatAni narakatiryakpretacyutazcopapannazca | tasyaitadabhavat-yadahaM
bhagavatA na samanvAhRto’bhaviSyam, anAgatAsvapi jAtiSu upasRto’bhaviSyam | yata: 
saMlakSayati-anAgatApyAtmano jAtisaMtatirnirantaramanuparataprabandhena narakapretopapatti: | sa evaM 
saMlakSya duSkarakArako bata me bhagavAn | yadi ca bhagavatA mamaivaikasyArthe’nuttarA samya- 
ksaMbodhiradhigatA syAt, tanmahaddhi upakRtaM syAt, prAgevAnekeSAM sattvasahasrANAmapAyagati- 
gamanamapanayati | tato’sau dharmarucirRddhyA jetavanamanuprApto bhagavantaM darzanAya | tena khalu 
samayena bhagavAnanekazatAyA bhikSuparSada: purastAnniSaNNo’bhUt | dharmaM dezayati | athAsau 
dharmaruciryena bhagavAMstenopasaMkrAnta: | upasaMkramya bhagavata: pAdau zirasA vanditvA ekAnte 
nyaSIdat | ekAntaniSaNNo bhagavatA abhihita:-cirasya dharmaruce ? dharmarucirAha-cirasya 
bhagavan | bhagavAnAha-sucirasya dharmaruce ? dharmarucirAha-sucirasya bhagavan | bhagavAnAha-
suciracirasya dharmaruce ? dharmarucirAha-suciracirasya bhagavan ||
yato bhikSava: saMzayajAtA: sarvasaMzayacchettAraM buddhaM bhagavantaM pRcchanti-bhagavan dharma- 
rucirihaiva zrAvastyAM jAto’sminneva jetavane pravrajito na kutazcidAgato na kutracidgata: |
ihaiva tiSThan bhagavatA dharmarucirevamucyate-cirasya dharmaruce, sucirasya dharmaruce, suciracirasya  
dharmaruce | kiM saMdhAya bhagavAn kathayati ? evamukte bhagavAn bhikSUnAmantrayate sma-na bhikSava: 
pratyutpannaM saMdhAya kathayAmi | atItaM saMdhAya kathayAmi | atItaM saMdhAya mayaivamuktam | icchatha 
bhikSavo’sya dharmaruce: pUrvikAM karmaplotimArabhya dharmikathAM zrotum ? etasya bhagavan kAla:,
etasya sugata samayo yadbhagavAn dharmarucimArabhya bhikSUNAM dharmikathAM kuryAt | bhagavata: zrutvA 
bhikSavo dhArayiSyanti ||
bhUtapUrvaM bhikSavo’tIte’dhvani prathame’saMkhyeye kSemaMkaro nAma tathAgato loka utpanno 
vidyAcaraNasaMpanna: sugato lokavidanuttara: puruSadamyasArathi: zAstA devamanuSyANAM ca buddho 
bhagavAn | sa ca kSemAvatIM rAjadhAnImupanizritya viharati | tasyAM ca kSemAvatyAM kSemo nAma 
rAjA rAjyaM kArayati | tasyAM ca kSemAvatyAM rAjadhAnyAmanyatamo vaNikzreSThI prativasati |
tenAsau kSemaMkara: samyaksaMbuddha: SaSTiM traimAsAn sArdhaM bhikSusaMghena sarvopakaraNairupasthita: |
yato’sau zreSThI saMlakSayati-gacchAmi mahAsamudram | bhANDaM samudAnIya tasmAcca ratnAnyAnIya 
saMghe paJcavArSikaM kariSyAmIti | evaM saMcintya bhANDaM samudAnIya grAmanigamapallIpattana- 
rAjadhAnISvanupUrveNa caJcUryamANa: samudramanuprApta: ghaNTAvaghoSaNaM kRtvA sAmudreNa yAnapAtreNa 
mahAsamudramavatIrNa: | asya tasmin mahAsamudre’vatIrNasya kSemaMkara: samyaksaMbuddha: sakalaM 
buddhakAryaM kRtvA nirupadhizeSe nirvANadhAtau parinirvRta: | tasya parinirvRtasya vazino bhikSava: 
@150
parinirvRtA: | saptAhaparinirvRtasya zAsanamantarhitam | sa ca zreSThI saMsiddhayAnapAtreNa devatA- 
mAnuSyaparigRhItena tasmAnmahAsamudrAt tIrNa: | uttIrya ca taM bhANDaM zakaTairuSTrairgobhirgardabhaizca 
cotkSipya anupUrveNa saMprasthita: | sa ca panthAnaM gacchan prAtipathikAn pRcchati-kiM bhavanto 
jAnIdhvaM kSemAvatyAM rAjadhAnyAM pravRtti: ? tairuktam-jAnIma: | sa kathayati-asti kazcit 
kSemAvatyAM rAjadhAnyAM kSemaMkaro nAma samyaksaMbuddha: ? te kathayanti-parinirvRta: sa bhagavAn 
kSemaMkara: samyaksaMbuddha: sa ca tacchrutvA paraM khedamupagata: | saMmUrchitazca bhUmau patita: |
tasmAcca jalAbhiSekeNa pratyAgataprANo jIvita utthAya bhUya: pRcchati-kiM bhavanto jAnIdhvaM 
zrAvakA api tAvattasya bhagavatastiSThanti ? tairukta:-te’pi vazino bhikSava: parinirvRtA: |
saptAhaparinirvRtasya ca buddhasya bhagavata: kSemaMkarasya samyaksaMbuddhasya kSemeNa rAjJA caityamalpe- 
zAkhyaM pratiSThApitam | tena ca gatvA zreSThinA janapadA: pRSTA: | asti bhavantastasya bhagavato 
buddhasya kiMcit stUpaM pratiSThApitam | tairuktam-asti, kSemeNa rAjJA alpezAkhyaM caityaM 
pratiSThApitam | tasya etadabhavat-etaM mayA suvarNaM kSemaMkaraM samyaksaMbuddhaM uddizyAnItam |
sa ca parinirvRta: | yannvahametenaiva suvarNena tasyaiva bhagavatazcaityaM mahezAkhyataraM kArayeyam |
evaM vicintya kSemaM rAjAnaM vijJApayati-mahArAja, idaM mayA suvarNaM kSemaMkaraM samyaksaMbuddhamuddi-
zyAnItam | sa ca bhagavAn parinirvRta: | idAnIM mahArAja yadi tvamanujAnIyAt, ahametenaiva 
suvarNenaitat tasya bhagavatazcaityaM mahezAkhyataraM kArayeyam | sa rAjJA abhihita:-yathAbhipretaM 
kuru | tato brAhmaNA nagaraM prati nivAsina: saMbhUya sarve tasya mahAzreSThina: sakAzaM gatvA 
kathayanti-bho mahAzreSThin, yadA kSemaMkaro buddho loke'nutpanna AsIt, tadA vayaM lokasya 
dakSiNIyA Asan | yadA tUtpanna:, tadA dakSiNIyo jAta: | idAnIM tu tasya parinirvRtasya 
vayameva dakSiNIyA: | etat suvarNamasmAkaM gamyam | sa teSAM kathayati-nAhaM yuSmAkametat 
suvarNaM dAsyAmi | te kathayanti-yadyasmAkaM na dAsyasi, na vayaM tava kAmakAraM dAsyAma: |
te brAhmaNA bahava:, zreSThI cAlpaparivAra: | teSAM tathA vyutpadyatAM na lebhe taccaityaM yathepsitaM 
tena suvarNena kArayitum | atha sa zreSThI rAjJa: sakAzaM gatvA kathayati-mahArAja, taccaityaM na 
labhe brAhmaNAnAM sakAzAdyathAbhipretaM kArayitum | yato’sya rAjJA svapuruSo datta: sahasrayodhI |
evaM ca rAjJA svapuruSa AjJapta:-yadyasya mahAzreSThina: stUpamabhisaMskurvata: kazcidapanayaM karoti 
sa tvayA mahatA daNDena zAsayitavya: | evaM deveti sahasrayodhI puruSo rAjJa: pratizrutya 
nirgata: | nirgamya ca tAn brAhmaNAnevaM vadati-zRNvantu bhavanta:, ahaM rAjJAsya mahA-
zreSThina: svapuruSo datta:-yadyasya stUpamabhisaMskurvata: kazcidvighAtaM kuryAt, sa tvayA 
mahatA daNDena zAsayitavya iti | yadi yUyamatra kiMcid vighnaM kariSyatha, ahaM vo mahatA 
daNDenAnuzAsayiSyAmi | te brAhmaNA: sahasrayodhina: puruSasyaivaM zrutvA bhItA: | yatastena 
mahAzreSThinA saMcintya yathaitat suvarNaM tatraiva garbhasaMsthaM syAt tathA kartavyamiti tasya stUpasya 
sarvaireva caturbhi: pArzvai: pratikaNThukayA catvAri sopAnAni ArabdhAni kArayitum | yAva-
@151
danupUrveNa prathamA meDhI tato’nupUrveNa dvitIyA tatastRtIyA meDhI yAvadanupUrveNANDam | tathAvidhaM
ca stUpasyANDaM kRtaM yatra sA yUpayaSTirabhyantare pratipAditA | pazcAt tasyAtinavANDasyopari
harmikA kRtA | anupUrveNa yaSTyAropaNaM kRtam | varSasthAle mahAmaNiratnAni tAnyAropitAni |
tatra ca kriyamANe sahasrayodhina: puruSasyaivamutpannam-nAtra kazcididAnIM prahariSyati |
vizvastamanA: kenacitkAryeNa janapadeSu gata: | tena ca mahAzreSThinA tasya stUpasya caturbhi:
pArzvaizcatvAro dvArakoSThakA mApitA:, caturbhi: pArzvaizcatvAri mahAcaityAni kAritAni, tadyathA
jAtirabhisaMbodhirdharmacakrapravartanaM parinirvANam | tacca stUpAGgaNaM ratnazilAbhizcitam |
catvArazcopAGgAzcaturdizaM mApitA: | puSkariNyazcaturdizamanupArzvena mApitA: | tatra ca
vividhAni jalajAni mAlyAni ropitAni tadyathA utpalaM padmaM kumudaM puNDarIkaM
sugandhikaM mRdugandhikam | vividhAni ca puSkiriNItIreSu sthalajAni mAlyAni
ropitAni, tadyathA atimuktakaM campakapATalAvArSikAmallikAsumanAyUthikA dhAtuSkArI |
sarvartukAlikA: puSpaphalA: stUpapUjArtham | sthAvarA vRtti: prajJaptA: | stUpadAsA dattA: |
zaGkhapaTahavAdyAni tUryANi dattAni | ye tasmiMzcaitye gandhairdhUpairmAlyaizca cUrNai: kArA: kurvanti |
tasmAccAdhiSThAnAdviSayAccAgamya janapadA gandhairmAlyairdhUpaizcUrNaistasmiMzcaitye kArAM kurvanti | yadi
ca dakSiNo vAyurvAti, dakSiNena vAyunA sarvapuSpajAtInAM gandhena taccaityamaGgaNaM cAsya
sphuTaM bhavatyanubhAvitam | evaM pazcimena vAyunA, anupUrveNApi ca vAyunA | vAyatA
vAyatA taccaityAGgaNaM ca tena vividhena gandhamAlyena sphuTaM bhavatyanubhAvitam | tasmiMzca stUpe
sarvajAtakRtaniSThite sahasrayodhI abhyAgata: | sa taM stUpaM dRSTvA sarvajAtakRtaniSThitaM kathayati-
asmiMzcaitye kArAM kRtvA kimavApyate ? yato’sau zreSThI buddhodAharaNaM pravRtta: kartum-evaM
tribhirasaMkhyeyairvIryeNa vyAyamatA anuttarA bodhiravApyate | sa taM zrutvA viSAdamApanno hIno-
tsAhatayA kathayati-nAhaM zakSyAmi anuttarAM samyaksaMbodhiM samudAnayitum | tato’sau zreSThI
pratyekabuddhodAharaNaM pravRtta: kartum-evaM sahasrayodhI tasyApi varNodAharaNaM zrutvA viSaNNa-
cetA: kathayati-etAmapyahaM pratyekabodhiM na zakta: samudAnayitum | tata: sa mahAzreSThI
zrAvakavarNodAharaNaM kRtvA kathayati-asminnapi tAvat praNidhatsva cittam | yata: sahasra-
yodhyAha-tvayA punarmahAzreSThin katamasyAM bodhau praNidhAnaM kRtam ? tena mahAzreSThinoktam-
anuttarasyAM bodhau cittamutpAditam | sahasrayodhyAha-yadi tvayA anuttarasyAM bodhau citta-
mutpAditam, ahaM tavaiva zrAvaka: syAm | tvayAhaM samanvAhartavya: | yato’sya zreSThI Aha-
bahukilbiSakArI bata bhavAn | kiM tu loke yadA tvaM buddhotpAdazabdaM zrutvA smRtiM prati-
labhethA: | sa ca zreSThI taM caityaM kRtvA nirIkSya pAdayornipatya praNidhAnaM karoti-
anena dAnena mahadgatena
buddho bhaveyaM sugata: svayaMbhU: |
tIrNo’haM tArayeyaM janaughA-
natAritA ye paurvakairjinendrai: ||1||
@152
bhagavAnAha-yo’sau atIte’dhvani zreSThI abhUt, ahameva sa tasmin samaye bodhi-
sattvacaryAM vartAmi | yo’sau sahasrayodhI, eSa eva dharmarucistena kAlena tena samayena |
idaM mama prathame’saMkhyeye etasya dharmarucerdarzanam | tatsaMdhAya kathayAmi-cirasya dharmaruce |
yato dharmarucirAjJAyAha-cirasya bhagavan ||
dvitIye dIpaMkaro nAma samyaksaMbuddho loka utpanno vidyAcaraNasamyaksaMbuddha: sugato
lokavidanuttara: puruSadamyasArathi: zAstA devAnAM ca manuSyANAM ca buddho bhagavAn | atha dIpaMkara:
samyaksaMbuddho janapadeSu cArikAM caran dvIpAvatIM rAjadhAnImanuprApta: | dvIpAvatyAM rAjadhAnyAM
dvIpo nAma rAjA rAjyaM kArayati RddhaM ca sphItaM ca kSemaM ca subhikSaM ca AkIrNabahujana-
manuSyaM ca | tatra dIpena rAjJA dIpaMkara: samyaksaMbuddha: sAbhisaMskAreNa nagarapravezenopani-
mantrita: | tasya ca dIpasya rAjJo vAsavo nAma sAmantarAjo’bhUt | tena tasya dUto’nupreSita:-
Agaccha, iha mayA dIpaMkara: samyaksaMbuddha: sAbhisaMskAreNa nagarapravezenopanimantrita: | tasya
pUjAM kariSyAma iti | tadA ca vAsavena rAjJA dvAdazavarSANi yajJamiSTvA yajJAvasAne rAjJA
paJca mahApradAnAni vyavasthApitAni, tadyathA-sauvarNakaM daNDakamaNDalu, sauvarNA sapAtrI,
catUratnamayI zayyA, paJca kArSApaNazatAni, kanyA ca sarvAlaMkAravibhUSitA | tena khalu
samayena anyeSu janapadeSu dvau mANavakau prativasata: | tAbhyAM copAdhyAyasakAzAdvedAdhyayanaM
kRtam | dharmatA AcAryasyAcAryadhanamupAdhyAyasyopAdhyAyadhanaM pradeyamiti jJAtvA cintayata: |
tAbhyAM ca zrutaM vAsavena rAjJA paJca mahApradAnAni yajJAvasAne samudAnItAni, yo brAhmaNa:
svAdhyAyasaMpanno bhaviSyati sa lapsyatIti | tayoretadabhavat-gacchAvastatra, taM pradAnaM
pratigRhNIva: | ko’smAkaM tatra bahuzrutatamo vA svAdhyAyatamo bhaviSyatIti saMcintya yena
vAsavasya rAjJo mahAnagaraM tena saMprasthitau | tasya ca rAjJo devatayA Arocitam | yau etau
dvau mANavakau Agacchata: sumatizca matizca, anayordvayo: sumateretatpradAnaM dada | yadevaM
mahArAja tvayA dvAdaza varSANi yajJa iSTa:, asmAt puNyaphalAnmahattamapadasya sumatermANavakasya
mahApradAnaM dAsyasi | sa rAjA saMlakSyati-nUnametau mahAtmAnau yeSAmarthAya devatA apyA-
rocayanti | yato’sau rAjA pazyati mANavakau dUrata evAgacchantau prAsAdikau abhirUpau |
tau ca gatvA tatra yajJe brAhmaNapaGktiSu prajJapteSu AsaneSu agrAsanamabhiruhyAvasthitau | yato
rAjA vAsavastau dRSTvA evaM cintayati-yo’sau sumatirnAma mama devatairArocita:, sa eSa
bhaviSyati | sa rAjA tamagrAsanamupagamya sumatiM mANavaM pRcchati-bhavAn sumati: ?
tenoktam-aham | yato rAjA vAsava: sumatiM mANavamagrAsane bhojayitvA paJca pradAnAni
prayacchati | sumatirmANavazcatvAri mahApradAnAni gRhNAti daNDakamaNDaluprabhRtIni, ekaM 
kanyApradAnaM na pratigRhNAti | sa kathayati-ahaM brahmacArI | yata: sA kanyA sumatiM mANavaM
prAsAdikamabhirUpaM dRSTvA lubdhA snehotpannA, taM sumatiM mANavamevamAha-pratigRhNa mAM brAhmaNa |
sa kathayati-na zakyaM mayA pratigRhItum | yata: sA kanyA rAjJA pradAnabuddhyA parityaktA
@153
na punargRhItA, sumatinApi mANavenApratigRhyamANA rAjJo dIpasya dIpAvatIM nagarIM gatA |
sA tatra gatvA tadAtmIyalaMkAraM zarIrAdavatArya mAlAkArAyAnuprayacchati-asyAlaMkArasya
mUlyaM me pratidivasaM devasyArthe nIlotpalAni dadasva | sA tenopakrameNa tadalaMkArikaM suvarNaM
datvA devazuzrUSikA saMvRttA | sa ca mANavaka: sumatistAni catvAri mahApradAnAni gRhya
upAdhyAyasakAzaM gata: | gatvA copAdhyAyAya tAni catvAri mahApradAnAnyanuprayacchati |
tebhyazcopAdhyAyastrINi pratigRhNAti, kArSApaNAnAM tu paJca zatAni tasyaiva sumaterdadAti | sa
ca sumatistasyAmeva rAtrau daza svapnAnadrAkSIt-mahAsamudraM pibAmi, vaihAyasena gacchAmi,
imau candrAdityau evaMmaharddhikau evaMmahAnubhAvau pANinA AmArSTi parimArSTi, rAjJo rathe
yojayAmi RSIn, zvetAn hastina:, haMsAn, siMhAn, mahAzailaM parvatAniti | sa tAn
dRSTvA pratibuddha: | pratibuddhasyaitadabhavat-ka eSAM svapnAnAM mama vyAkaraNaM kariSyati ? tatra paJcAbhijJa
RSirnAtidUre prativasati | atha sumatirmANava: saMzayanirNayanArthaM RSe: sakAzaM gata: |
sumatistasya RSe: pratisaMmodanaM kRtvA svapnAnAkhyAyAha-kuruSva me eSAM svapnAnAM nirNayam |
sa RSirAha-nAhameSAM svapnAnAM vyAkaraNaM kariSyAmi | gaccha dIpAvatIM rAjadhAnIm | tatra
dIpena rAjJA dIpaMkaro nAma samyaksaMbuddha: sAbhisaMskAreNa nagarapravezenopanimantrita: | sa
eSAM svapnAnAM vyAkaraNaM kariSyati | atha vAsavo rAjA tasya dIpasya rAjJa: pratizrutya
azItyamAtyasahasraparivRto dIpAvatIM rAjadhAnImanuprApta: | tena ca dIpena rAjJA saptamAddivasA-
ddIpaMkarasya samyaksaMbuddhasya sAbhisaMskAreNa nagarapravezaM kariSyAmIti sarvaviSayAdhi-
SThAnAcca sarvapuSpANAM saMgrahaM kartumArabdha: | tatra ca yasmin divase rAjJA dIpena tasya
dIpaMkarasya samyaksaMbuddhasya sAbhisaMskAreNa nagarapraveza Arabdha: kartum, tasminneva
divase sumatirapi tatraivAgata: | tatra rAjJA sarvapuSpANAM saMgraha: kArita: | sA ca devopa-
sthAyikA dArikA mAlAkArasakAzaM gatA-prayaccha me nIlotpalAni, devArcanaM kariSyAmIti |
mAlAkAra Aha-adya rAjJA sarvapuSpANi gRhItAni dIpaMkaranagarapravezasyArthe | sA kathayati-
gacchata, punarapi tatra puSkariNyAM yadi matpuNyairnIlotpalapadmamanuddhRtamAsAdyeta | tatra puSki-
riNyAM sumate: puNyAnubhAvAt sapta nIlapadmAni prAdurbhUtAni | yata: sa mAlAkAro gata:, sa
tAni pazyati | dRSTvA ca dArikayA mAlAkArasyoktam-uddharaitAni padmAni | mAlAkAra:
kathayati-nAhamuddhariSyAmi | rAjakulAnmamopAlambho bhaviSyati | yata: sA kathayati-na |
tvayA sarvapuSpANyuddhRtya rAjJa: pUrvaM dattAnyeva | mAlAkAra Aha-dattAni | yata: sA dArikA
kathayati-madIyai: puNyairetAni prAdurbhUtAni, prayacchoddhRtAni mama | mAlAkAra: kathayati-
kathametAni pravezakAni bhaviSyantyasaMviditaM rAjakulasya ? dArikA Aha-uddharatu bhavAn |
ahamudakakumbhe prakSiptaM pravezayiSyAmi | tena mAlAkAreNaivaM zrutvA tasyA dArikAyAstAnyuddhRtya
anupradattAni | sA tAni gRhItvA udakakumbhe prakSipya tatkumbhamudakasya pUrayitvA adhiSThAnaM
gatA prasthitA | sa ca sumatistatsthAnamanusaMprApta: | tasyaitadabhavat-kathamahaM buddhaM bhagavantaM
@154
dRSTvA nap UjayAmi ? sa mAlAkAragRhANyanvAhiNDati sarvapuSpAnveSaNapara:, na ca kiMci-
dekapuSpamAsAdayati | pazcAdbAhyenAdhiSThAnAnnirgamya ArAmeNArAmaM puSpANi paryeSamANa:
paryaTati, na caikapuSpamAsAdayati | atha paryaTamAnastadudyAnaM saMprApta: | sA ca dArikA tasmA-
dudyAnAt tasya sumatermANavasyAbhimukhamAgatA | yata: puNyAnubhAvena tAni nIlapadmAni tasmA-
dudakakumbhAdabhyudgatAni | yatastAni sumatirdRSTvA tasyA dArikAyA: kathayati-prayaccha mamaitAni
padmAni | matsakAzAdeSAM niSkrayaM paJcakArSApaNazataM gRhANa | sA dArikA tasya summate:
kathayati-tadA necchasi mAM pratigRhItum | idAnIM mAM padmAni yAcase | nAhaM dAsyAmi |
evamuktvA taM sumatiM mANavamuvAca-kimebhi: kariSyasi ? sumatirAha-buddhaM bhagavantamarca-
yiSyAmi | pazcAddArikA kathayati-kiM mama kArSApaNai: kRtyam ? evamahaM buddhAya dAsye, yadi
tvameSAM padmAnAM pradAnaphalena mamApi jAtyAM jAtyAM patnImicchasi, asya dAnasya pradAnakAle
yadyevaM praNidhAnaM karoSi-jAtyAM jAtyAM mama bhAryA syAditi | sumatirAha-vayaM dAnAbhiratA:
svagarbharUpaparityAgaM svamAMsaparityAgaM ca kurma: | tata: sA dArikA summate: kathayati-tvamevaM
praNidhAnaM kuru, pazcAdyenAbhyarthIyase, tasya mAmanuprayacchethA: | evamukte tayA dArikayA tasya
summate: paJca padmAnyanupradattAni, AtmanA dve gRhIte | gAthAM ca bhASate-
praNidhAM yatra kuryAstvaM buddhamAsAdya nAyakam |
tatra te’haM bhavet patnI nityaM sahadharmacAriNI ||2||
tena rAjJA tatra sarvamapagatapASANazarkarakapAlaM kAritamucchritadhvajapatAkAtoraNamAmukta-
paTTadAmaM gandhodakacUrNapariSiktam | nagaradvArAdArabhya yAvacca vihAro yAvacca nagarametadantara-
mapagatapASANazarkarakapAlaM kAritamucchritadhvajapatAkatoraNamAmuktapaTTadAma gandhodakacUrNapari-
Siktam | sa ca rAjA zatazalAkaM chatraM gRhItvA dIpaMkarasya samyaksaMbuddhasya pratyudgata: |
evamevAmAtyA: | evameva vAsavo rAjA amAtyai: saha pratyudgata: | dIpo rAjA bhagavato buddhasya
pAdayornipatya vijJApayati-bhagavan, adhiSThAnaM praviza | yata: sa bhagavAn bhikSusaMghapuraskRto-                                                                                                             
‘dhiSThAnapravezAbhimukha: saMprasthita: | sa ca rAjA dIpa: zatazalAkaM chatraM dIpaMkarasya samya-
ksaMbuddhasya dhArayati | tathaivAmAtyA:, vAsavo rAjA amAtyasahAya: | bhagavatA RddhyA tathA
adhiSThitaM yathA ekaika: saMlakSayati-ahaM bhagavatazchatraM dhArayAmIti | atha bhagavAMstathAvidhayA
zobhayA janamadhyamanuprApta: | tatra bhagavatA sAbhisaMskAra indrakIle pAdo vyavasthApita: |
yadaiva bhagavatA indrakIle pAdo vyavasthApita:, tadaiva samanantarakAlaM pRthivI SaDvikAraM
prakampitA-calitA pracalitA saMpracalitA, vedhitA pravedhitA saMpravedhitA | dharmatA ca
buddhAnAM bhagavatAM yadendrakIle sAbhisaMskAreNa pAdau vyavasthApayanti, citrANyAzcaryANyadbhuta-
dharmA: prAdurbhavanti-unmattA: svacittaM pratilabhante, andhAzcakSUMSi pratilabhante, badhirA:
zrotrazravaNasamarthA bhavanti, mUkA: pravyAharaNasamarthA bhavanti, paGgavo gamanasamarthA bhavanti,
mUDhA garbhiNInAM strINAM garbhA anulomIbhavanti, haDinigaDabaddhAnAM ca sattvAnAM bandhanAni
@155
zithilIbhavanti, janmajanmavairAnubaddhAstadanantaraM maitracittatAM pratilabhante, vatsA dAmAni
cchittvA mAtRbhi: saMgacchanti, hastina: krozanti, azvA hreSante, RSabhA garjanti, zukasAri-
kAkokilajIvaMjIvakA madhuraM nikUjanti, aneritAni vAditrabhANDAni madhurazabdAn
nizcArayanti, peDAkRtA alaMkArA madhurazabdAnnizcaranti, unnatA: pRthivIpradezA avanamanti,
avanatAzconnamanti, apagatapASANazarkarakapAlAstiSThanti, antarikSAddevatA divyAnyutpalAni
kSipanti, padmAni kumudAni puNDarIkAnyagurucUrNAni candanacUrNAni tagaracUrNAni tamAla-
patrANi divyAni mAndAravANi puSpANi kSipanti, pUrvo digbhAga unnamati pazcimo’vanamati,
pazcima unnamati pUrvo’vanamati, dakSiNa unnamatyuttaro’vanamati, uttara unnamati dakSiNo’va-
namati, Madhya unnamatyanto’vanamati, anta unnamati madhyo’vanamati | tatra ca dIpAvatyAM
rAjadhAnyAmanekAni prANizatasahasrANi puSpairdhUpairgandhaizca kArAM kurvanti | te’pi ca sumatizca
dArikA ca yena dIpaMkara: samyaksaMbuddhastenAnugacchanti padmAni gRhya | te ca tatra mahAjana-
kAyena pUjArthaM saMparivRtasya bhagavata upazleSaM na labhante | bhagavAn saMlakSayati-bahutaraM
sumatirmANavo’smAnmahAjanakAyAt puNyaprasavaM kariSyati iti | matvA mahatIM tumulAM vAtavRSTi-
mabhinirmiNoti | yatastena janakAyenAvakAzo datta: | labdhAvakAzazca sumatirmANavo
bhagavantamasecanakadarzanaM dRSTvA atIva prasAdajAta: | prasAdajAtena ca tAni paJca padmAni
bhagavata: kSiptAni | tAni ca bhagavatA dIpaMkareNa samyaksaMbuddhena tathA adhiSThitAni, yathA
zakaTIcakramAtrANi vitAnaM baddhvA vyavasthitAni | gacchato’nugacchanti, tiSThato’nutiSThanti |
tathA dRSTvA tayA dArikayA prasAdajAtayA dvau padmau bhagavata: kSiptau | tau cApi bhagavatA
tathA adhiSThitau yathA zakaTIcakramAtrau karNasamIpe vitAnaM baddhvA vyavasthitau | tatra ca pradeze
tumulena vAtavarSeNa kardamo jAta: | pazcAt sumatirmANavo buddhaM bhagavantaM sakardamaM pRthivIpradeza-
mupagata: | tasmin sakardame pRthivIpradeze jAtaM saMtIrya bhagavata: purato gAthAM bhASate-
yadi buddho bhaviSyAmi bodhAya budhabodhana |
AkramiSyasi me pabhdyAM jaTAM janmajarAntakAm ||3||
tatastena dIpaMkareNa samyaksaMbuddhena tasya sumatermANavasya jaTAsu pAdau vyavasthApitau |
tasya ca summate: pRSThato’nubaddha eva matirmANavastiSThati | tena kupitenAbhihitaM bhagavato dIpaM-
karasya-pazya tAvadbho:, anena dIpaMkareNa samyaksaMbuddhenAsya sumatermANavasya tirazcAM yathA
padbhyAM jaTA avaSTabdhA: | pazcAt dIpaMkareNa samyaksaMbuddhena sumatirmANavo vyAkRta:-
bhaviSyasi tvaM nRbhavAdvimukto
mukto vibhurlokahitAya zAstA |
zAkyAtmaja: zAkyamunIti nAmnA
trilokasAro jagata: pradIpa: ||4||
@156
yadA ca sa sumatirmANavo dIpaMkareNa samyaksaMbuddhena vyAkRta:, tatsamakAlameva vaihA-
yasaM saptatAlAnabhyudgata: | tAzcAsya jaTA: zIrNA:, anyA: praviziSTatarA jaTA: prAdurbhUtA: |
sa vaihAyasastho mahatA janakAyena dRSTa: | dRSTvA ca praNidhAnaM kRtam-yadA anenAnuttarajJAna-
madhigataM bhavet, tadAsya vayaM zrAvakA bhavema | sApi ca dArikA praNidhAnaM karoti-                                                                                                                                                                  
praNidhiM yatra kuryAstvaM buddhamAsAdya nAyakam |
tatra te’haM bhavetpatnI nityaM sahadharmacAriNI ||5||
yadA bhavasi saMbuddho loke jyeSThavinAyaka: |
zrAvikA te bhaviSyAmi tasmin kAla upasthite ||6||
khagasthaM mANavaM dRSTvA sahasrANi zatAni ca |
zrAvakatvaM prArthayante sarve tatra hyenAgate ||7||
yadA bhavasi saMbuddho loke jyeSThavinAyaka: |
zrAvakAste bhaviSyAmastasmin kAle hyupasthite ||8||
yadA ca sumatirmANavo dIpaMkareNa samyaksaMbuddhena vyAkRta:, tadAsya dIpena rAjJA
jaTA gRhItA: | vAsavo rAjA kathayati-mamaitA jaTA anuprayaccha | tatastasya dIpena rAjJA
anupradattA: | tena gRhItvA gaNitA: azItirvAlasahasrANi | tasya rAjJo’mAtyA: kathayanti-
deva, asmAkamekaikaM vAlamanuprayaccha | vayameSAM caityAni kariSyAma: | tena rAjJA teSAM
bhRtyAnAmekaiko vAlo datta: | tairamAtyai: svake vijite gatvA caityAni pratiSThApitAni | yadA
sumatirmANavo’nuttarAyAM samyaksaMbodhau vyAkRta:, tadA dIpena rAjJA vAsavena ca rAjJA
tairanekaizca naigamajAnapadai: sarvopakaraNai: pravArito’nAgataguNAvekSatayA | tata: sa matirmANava
ucyate-ahamanuttarasyAM samyaksaMbodhau vyAkRta:-tvayA kutra cittamutpAditam ? sa kathayati-
kSato’haM summate mANava | sa kathayati-kathaM kRtvA kSato’si ? tata: sa kathayati-yadA tava
dIpaMkareNa samyaksaMbuddhena padbhyAM jaTA avaSTabdhA:, tadA kupitena vAg nizcAritA-dIpaM-
kareNa samyaksaMbuddhena zrotriyasya jaTA tirazcAM yathA padbhyAmavaSTabdhA: | yatastasya sumati:
kathayati-Agacchasva, buddhasya bhagavato’ntike pravrajAva: | tatastau sumatirmatizca dIpaMkarasya
samyaksaMbuddhasya pravacane pravrajitau | sumatinA ca pravrajya trINi piTakAnyadhItAni, dharmeNa
parSat saMgRhItA | sa ca sumatirmANavazcyuta: kAlagatastuSite devanikAye upapanna: | mati-
rmANavazcyuta: kAlagato narakeSUpapanna: ||
bhagavAnAha-yo’sau vAsavo rAjAbhUt tena kAlena tena samayena, sa rAjA bimbisAra: |
yAni tAnyazItiramAtyasahasrANi tena kAlena tena samayena, tAnyetarhyazItirdevatAsahasrANi |
yo’sau dIpAvatIyako janakAya:, yAsau dArikA, eSaiva sA yazodharA | yo’sau sumati:,
ahameva tasmin samaye bodhisattvacaryAyAM vartAmi | yo’sau mati:, eSa eva sa dharmaruci: |
@157
etaddvitIye’saMkhyeye asya ca dharmarucermama ca darzanaM yadahaM saMdhAya kathayAmi-cirasya dharmaruce,
sucirasya dharmaruce ||
tasmAdapyarvAk tRtIye’saMkhyeye krakucchando nAma samyaksaMbuddho loka utpanno vidyA-
caraNasaMpanna: sugato lokavidanuttara: puruSadamyasArathi: zAstA devamanuSyANAM buddho bhagavAn |
tasyAM ca rAjadhAnyAmanyataro mahAzreSThI prativasati | tena ca sadRzAt kulAt kalatramAnItam |
sa ca kalatrasahAya: krIDati ramate paricArayati | tasya krIDato ramamANasya paricArayata:
putro jAta: | sa ca gRhapati: zrAddha: | tasya cArhan bhikSu: kulAvavAdako’sti | sa ca
gRhapatistAM patnImevamAha-jAto’smAkaM RNadharo dhanahara: | gacchAmyahamidAnIM bhadre vaNi-
gdharmANAM dezAntaraM bhANDamAdAya | sa ca vaNiglokenAvRto dUrataraM gato bhANDamAdAya | yato’sya
na bhUyazciramapyAgacchati | sa ca dAraka: kAlAntareNa mahAn saMvRtto’bhirUpo darzanIya:
prAsAdika: | tato’sau mAtaraM pRcchati-amba, kimasmAkaM kulArthAgataM karma ? sA kathayati-
vatsa, pitA tava ApaNaM vAhayannAsIt | tata: sa dAraka ApaNamArabdho vAhayitum | sA ca
mAtA asya klezairbAdhyamAnA cintayituM pravRttA-ka upAya: syAt yadahaM klezAn vinoda-
yeyam, na ca me kazcijjAnIyAt ? tayA saMcintyaivamadhyavasitam-evameva putrakAmahetostathA
paricarAmi, yathA anenaiva me sArdhaM rogavinodakaM bhavati, naiva svajanasya zaGkA bhaviSyati |
tatastayA vRddhayuvatI AhUya bhojayitvA dvi: tri: pazcAnnavena paTenAcchAditA | tasyA: sA
vRddhA kathayati-kena kAryeNaiva mamAnuprasAdAdinA upakrameNAnupravRttiM karoSi ? sA tasyA
vRddhAyA vizvastA bhUtvA evamAha-amba, zRNu vijJApyam | klezairatIva bAdhye, priyatAM mamotpAdya
manuSyAnveSaNaM kuru, yo'bhyantara eva syAnna ca zaGkanIyo janasya | vRddhA kathayati-neha gRhe
tathAvidho manuSya: saMvidyate, nApi praNayavAn kazcit pravizati, yo janasyAzaGkanIyo
bhavet | katama: sa manuSyo bhaviSyati yasyAhaM vakSyAmi ? tata: sA vaNikpatnI tasyA vRddhAyA:
kathayati-yadyanyo manuSya evaMvidhopakramayukto nAsti, eSa eva me putro bhavati, naiSa lokasya
zaGkanIyo bhaviSyati | tasyAstayA vRddhayA abhihitam-kathaM nu putreNa sArdhaM ratikrIDAM gami-
Syasi ? yuktaM syAdanyena manuSyeNa sArdhaM ratikrIDAmanubhavitum | tata: sA vaNikpatnI kathayati-
yadyanyo’bhyantaro manuSyo na saMvidyate, bhavatu eSa eva me putra: | tayA vRddhayA abhihitam-
yathepsitaM kuru | tata: sA vRddhayuvatI tasya vaNija: putrasyaivAgamya pRcchati-vatsa, taruNo’si
rUpavAMzca | kiM pratiSThito’syArthena ? tena tasyA abhihitam-kimetat ? tata: sA vRddhA
kathayati-bhavAnevamabhirUpazca yuvA ca asmin vayasi taruNayuvatyA sArdhaM zobhethA: kRIDan
raman paricArayan | kimeva kAmabhogaparihInastiSThasi ? vaNigdArakastaM zrutvA lajjAvyapatrApya-
saMlInacetAstasyA vRddhAyAstadvacanaM nAdhivAsayati | tata: sA vRddhA evaM dvirapi trirapi tasya
dArakasya kathayati-taruNayuvatistavArthe klezairbAdhyate | sa vaNigdArako dvirapi trirapyucyamAna-
stasyA vRddhAyA: kathayati-amba, kiM tasyAstaruNayuvatyA: saMnimitte kiMcidabhihritam ? tata:
@158
sA vRddhA kathayati-uktaM tasyA mayA tannimittam | tayA mama nimitte na pratijJAtam | sA
ca dArikA hrIvyapatrApyagRhItA na kiMcidvakSyati | na ca zarIramAvRtaM kariSyati | na tvayA
tasyA vA anveSaNe yatna: karaNIya: | tatastena vaNigdArakeNa tasyA vRddhAyA abhihitam-
kutrAsmAkaM saMgataM bhaviSyati ? tayA abhihitam-madIye gRhe | tenoktam-kutrAvakAze tava
gRham ? tato’sya tayA vRddhayA gRhaM vyapadiSTam | sA ca vRddhA tasyA vaNikpatnyA: sakAzaM
gatvA kathayati-icchApita: sa vo’yaM dAraka: | sA kathayati-kutrAvakAze saMgataM bhaviSyati ?
madIye gRhe | sa ca dAraka: kAryANi kRtvA gRhaM gata: | anupUrveNa bhuktvA tasyA mAtu:
kathayati-gacchAmyaham | vayasyagRhe svapsye | tato’sya mAtrApyanujJAtam-gaccha | sa dArako
labdhAnujJastasyA vRddhAyA gRhaM gata: | tasya dArakasya tasmin gRhe gatasya ratikrIDAkAlamA-                                                                                                                                                                                                                                                                                                                                                         
gamayamAnasya tiSThato nizikAlamapratyabhijJAtam | rUpe kAle sA mAtA asya vaNigdArakasya
tasminneva gRhe ratikrIDAmanubhavanArthaM tatraiva gatA | gatvA ca tasmin gRhe vikAlamavyaktiM                                                                                                                                                                                                                                                                                                                                                                                                                                                                                                                                                                                                      
vibhAvyamAne rUpAkRtau nirgUDhenopacArakrameNa ratikrIDAM putreNa sArdhamanubhavituM pravRttA pApa-
kenAsaddharmeNa | sA ca parikSINAyAM rAtrau anubhUtaratikrIDA satamondhakAre kAlAyAmeva rajanyA-                                                               
mavibhAvyamAnarUpAkRtau svagRhaM gacchati | sa cApi vaNigdArako ratikrIDAmanubhUya prabhA-
tAyAM rajanyAM bhANDAvAriM gatvA kuTumbakAryANi karoti | evaM dvirapi trirapi | tatra vRddhAyA
gRhe ratikrIDAmanubhavaMzca cirakAlamevaM vartamAnena ratikrIDAkrameNa tasya dArakasya sA mAtA
cintayituM pravRttA-kiyatkAlamanyadgRhamahamevamavibhAvyamAnarUpA ratikrIDAmanubhaviSyAmi ?
yannvahamasyaitat ratikrIDAkramaM tathAvidhaM krameNa saMvedayeyam, yathA ihaiva gRhe ratikrIDA
bhavet | iti saMcintya tatraiva vRddhAgRhe gatvA ratikrIDAM putreNa sArdhamanubhUya rajanyA: kSaye
satamondhakArakAle tasya dArakasyoparimaM prAvaraNaM nivasyAtmanIyAM ca zirottarapaTTikAM tyaktvA
svagRhaM gatA | sa ca dAraka: prabhAtakAle tAM paTTikAM zirasi maJcasyAvatiSThantIM saMpazyati |
AtmIyAmevopariprAvaraNapotrImalabhamAnastatraiva tAM paTTikAM saMlakSya tyaktvA bhANDAvArIM gatvA
yugalamanyaM prAvRtya svagRhaM gata: | tatra ca gata: saMpazyati tamevAtmIyaM prAvaraNaM tasyA mAtu:
zirasi prAvRtam | dRSTvA ca tAM mAtaraM pRcchati-amba kuto’yaM tava zirasi prAvaraNo’bhyAgata: ?
yatastayA abhihitam-adyApyahaM tavAmbA ? evaM cirakAlaM tava mayA sArdhaM kAmAn pari-
bhuJjato’dyApyahaM tava saivAmbA ? yata: sa vaNigdArakastathAvidhaM mAtRvacanamupazrutya saMmUDho vihvala-
cetA bhUmau nipatita: | tatastayA sa mAtrA ghaTajalapariSekeNAvasikta: | sa jalapariSekAva-
sikto dArakazcireNa kAlena pratyAgataprANastayA mAtrA samAzvAsyate-kimevaM khedamupAgatastvam ?
asmadIyaM vacanamupazrutya dhIramanA bhavasva | n ate viSAda: karaNIya: | sa dArakastasyA: katha-
yati-kathamahaM khedaM na kariSyAmi saMmohaM vA, yena mayA evaMvidhaM pApakaM karma kRtam ? tata:
sa tayAbhihita:- n ate mana: zUkamasminnarthe utpAdayitavyam | panthAsamo mAtRgrAma: | yenaivaM hi
yathA pitA gacchati, putro’pi tenaiva gacchati | na cAsau panthA putrasyAnugacchato doSakArako
@159
bhavati, evameva mAtRgrAma: | tIrthasamo’pi ca mAtRgrAma: | yatraiva hi tIrthe pitA snAti, putro’pi
tasmin snAti, na ca tIrthaM putrasya snAyato doSakArakaM bhavati | evameva mAtRgrAma: | api ca
pratyanteSu janapadeSu dharmataivaiSA yasyAmeva pitA asaddharmeNAbhigacchati, tAmeva putro’pyadhigacchati |
evamasau vaNigdArako mAtrA bahuvidhairanunayavacanairvinItazokastayA mAtrA tasmin pAtake’saddharme
puna: punaratIva saMjAtarAga: pravRtta: | tena ca zreSThinA gRhe lekhyo'nupreSita: | bhadre, dhIrorjita-
mahotsAhA bhavasva | ahamapi lekhAnupadamevAgamiSye | sA vaNikpatnI tathAvidhaM lekhArthaM zrutvA
vaimanasyajAtA cintayituM pravRttA-mahAntaM kAlaM mama tasyAgamanamudIkSamANAyA: | tadA
nAgata: | idAnIM mayA evaM vidhenopakrameNa putraM ca paricaritvA sa cAgamiSyati | ka upAya:
syAt yadahaM tamihAsaMprAptameva jIvitAt vyaparopayeyam ? iti saMcintya taM putramAhUya
kathayati-pitrA te lekhyo’nupreSita: AgamiSyatIti | jAnase’smAbhiridAnIM kiM karaNIya-
miti ? gacchasva, pitaramasaMprAptameva ghAtaya | sa kathayati-kathamahaM pitaraM ghAtayiSye ? yadA 
asau na prasahate pitRvadhaM kartum, tadA tayA mAtrA bhUyo’nuvRttivacanairabhihita:-tasyAnu-
vRttivacanairucyamAnasya kAmeSu saMraktasyAdhyavasAyo jAta: pitRvadhaM prati | kAmAn khalu
pratisevato na hi kiMcit pApakaM karmAkaraNIyamiti vadAmi | tatastenoktam-kenopAyena
ghAtayAmi ? tayA abhihitam-ahamevopAyaM saMvidhAsye | ityuktvA viSamAdAya samitAyAM
mizrayitvA maNDilakAn paktvA anye’pi ca nirviSA: paktA: | yatastaM dArakamAhUya kathayati-
gacchasva | amI saviSA maNDilakA nirviSAzca | gRhya pitRsakAzaM gatvA ca tasya vizvastasyaikatra
bhuJjata etAn saviSAn maNDilakAn prayacchasva, AtmanA ca nirviSAn bhakSaya | tata: sa
dArakastena lekhavAhikamanuSyeNa sArdhaM tAn maNDilakAn gRhya gata: pitRsakAzam | Agamya 
pitA asya atIva taM putraM dRSTvA abhirUpaprAsAdikaM mahezAkhyaM prAmodyaM prApta: | sahyAsahyaM
pRSTvA teSAM vaNijAmAkhyAti-ayaM bhavanto’smAkaM putra: | yadA tena dArakeNa saMlakSitaM sarvatra
ahamanena pitrA pratisaMvedita iti, tatastaM pitaramAha-tAta, ambayA maNDilakA: praheNaka-
manupreSitam | tattAta: paribhuJjatu | pazcAttena pitrA sArdhamekaphalAyAM bhuJjatA tasya pitu:
saviSA maNDilakA dattA:, AtmanA nirviSA: prabhakSitA: | yato’sya pitA tAn saviSAn
maNDilakAn bhakSayitvA mRta: | tasya ca pitu: kAladharmaNA yuktasya ca dArako
na kenacit pApakaM karma kurvANo’bhizaGkito vA pratisaMvedito vA | pazcAttairiSTa-
snigdhasuhRdbhirvaNigbhi: zocayitvA yattattu kiMcittasya vaNijo bhANDamAsIddhiraNyasuvarNaM
vA, tattasya dArakasya dattam | sa dArakastaM bhANDaM hiraNyasuvarNaM paitRkaM gRhya
svagRhamanuprApta: | tasya ca gatasya svagRhaM sA mAtA pracchannAsaddharmeNa taM putraM
paricaramANA ratiM nAdhigacchati, anabhiratarUpA ca taM putraM vadati-kiyatkAlaM vayamevaM
pracchannena krameNa ratikrIDAmanubhaviSyAma: ? yannu vayamasmAddezAdanyadezAntaraM gatvA prakAza-
krameNa ni:zaGkA bhUtvA jAyApatIti vikhyAtadharmANa: sukhaM prativasema | tatastau gRhaM tyaktvA
@160
mitrasvajanasaMbandhivargAnapahAya purANadAsIdAsakarmakarAMstyaktvA yAvadarthajAtaM hiraNyasuvarNaM
ca gRhya anyaviSayAntaraM gatau | tatra gatvA janapadeSu vikhyApayamAnau jAyApatikamiti rati-
krIDAmanubhavamAnau vyavasthitau | yAvadarhan bhikSu: kenacit kAlAntareNa janapadacArikAM
caran tamadhiSThAnamanuprApta: | tena tatra piNDapAtamanvAhiNDatA vIthyAM niSadya ayaM vaNigdharmaNA
saMvyavahAramANa: sa dArako dRSTa: | dRSTvA cArogyayitvA cAbhibhASyokta:-mAtuste kuzalam ?
sa ca dArakastamarhantaM tathA abhivadamAnamupazrutya saMbhinnacetA: svena duzcaritena karmaNA
zaGkitamanAzcintayituM pravRtta: | sa vicintya mAtRsakAzaM gatvA saMvedayati-yatirabhyAgata:,
yo’sau asmadgRhamupasaMkrAmati, eSa sa ihAdhiSThAne pratisaMvedayiSyati eSA asya dArakasya
mAteti | vayaM ceha jAyApatikamiti khyAtau | kathameSa zakyaM ghAtayitum ? tatastayo:
saMcintya taM gRhamenamupanimantrayitvA bhuJjAnaM ghAtayAma: | tatastayorevaM saMcintya so’rhan
bhikSurantargRhamupanimantrayitvA bhojayitumArabdha: | sa dArako gUDhazastro bhUtvA arhantaM bhoja-
yituM mAtrA saha nirjanaM gRhaM kRtvA sa cArhadbhikSurbhuktvA tasmAdgRhAdvizrabdhacArakrameNa prati-
nirgata: | tatastena dArakeNainamantargRhavizrabdhacArakramamavekSya nirgacchantaM parApRSThIbhUtvA zarIre-
‘sya zastraM nipAtya jIvitAd vyaparopayati | kAmAzca lavaNodakasadRzA: | yathA yathA sevyanti,
tathA tathA tRSNA vRddhimupayAti | tasya dArakasya sA mAtA taM putramasaddharmeNAnuvartamAnA
tasminnevAdhiSThAne zreSThiputreNa sArdhaM pracchannakAmA asaddharmeSu saktacittA jAtA | tasya
dArakasya tathAvidha upakrama: pratisaMvidita: | tatastena tasya mAturuktam-amba nivartasvedRzA-
ddoSAt | sA ca tasmin zreSThiputre saMraktacittA dvirapi trirapyucyamAnA na nivartate | tata-
stena niSkoSamasiM kRtvA sA mAtA jIvitAdvyaparopitA | yadA tasya trINyAnantaryANi
paripUrNAni, tadA devatAbhirjanapadeSvArocitam-pApa eSa pitRghAtako’rhaddhAtako mAtR-
ghAtakazca | trINyanenAnantaryANi narakakarmasaMvartanIyAni karmANi kRtAnyupacitAni | tata-
stenAdhiSThAnajanena tacchrutvA tadadhiSThAnAnnirvAsita: | sa yadA nirvAsitastasmAdadhiSThAnAt
tadA cintayituM pravRtta:-asti cAsya buddhazAsane kazcidevAnunaya: ? evaM manasi
kRtam-gacchAmi, idAnIM pravrajAmIti | sa ca vihAraM gatvA bhikSusakAzamupasaMkramya
evaM kathayati-Arya, pravrajeyam | tatastena bhikSuNA uktam-mA tAvat pitRghAtako-
‘si ? tena bhikSurabhihita:-asti mayA ghAtita: pitA | tata: puna: pRSTa:-mAM
tAvanmAtRghAtako’si ? tenoktam-Arya, ghAtitA mayA mAtA | sa bhUya: pRSTa:-mA tAvadarha-
dvadhaste kRta: ? tata: sa kathayati-arhannapi ghAtita: | tatastena bhikSuNA abhihita:-ekaikena
eSAM karmANAmAcaraNAnna pravrajyArho bhavasi, prAgeva samastAnAm | gaccha vatsa, nAhaM pravrAja-
yiSye | tata: sa puruSo’nyasya bhikSo: sakAzamupasaMkramya kathayati-Arya pravrajeyam |
tatastenApi bhikSuNA anupUrveNa pRSTvA pratyAkhyAta: | tata: pazcAdanyasya bhikSo: sakAzaM gata: |
tamapi tathaiva pravrajyAmAyAcate | tenApi tathA anupUrvakrameNa pRSTvA pratyAkhyAta: | sa yadA
@161
dvirapi trirapi pravrajyAmAyAcamAno’pi bhikSubhirna pravrAjita:, tadA amarSajAtazcintayituM
pravRtta:-yA api sarvasAdhAraNA pravrajyA, tAmahamapyAyAcanna labhAmi | tatastena tasmin
vihAre zayitAnAM bhikSUNAmagnirdatta: | tasmin vihAre’gniM datvA anyatra vihAraM gata: | tatrApi
gatvA bhikSUNAmupasaMkramya pravrajyAmAyAcate | tairapi tathaivAnupUrveNa pRSTvA pratyAkhyAta: | tatrApi
tena tathaiva pratihatacetasA agnirdatta: | tatrApi vihAre bahavo bhikSava: zaikSAzaikSAzca dagdhA: |
evaM tasyAnekAn vihArAn dahata: sarvatra zabdo visRta:-evaMvidhazcaivaMvidhazca pApakarmakArI
puruSo bhikSubhya: pravrajyAmalabhan vihArAn bhikSUMzca dahatIti | sa ca puruSo’nyavihAraM
prasthita: | tatra ca vihAre bodhisattvajAtIyo bhikSu: prativasati tRpita: | tena zrutaM sa evaM
duSkarakarmakArI puruSa ihAgacchatIti | yata: sa bhikSustasya puruSasyAsaMprAptasyaiva tasmin vihAre
pratyudgata: | sa taM puruSaM sametya kathayati-bhadramukha, kimetat ? yato’sya puruSeNoktam-Arya,
pravrajyAM na labhAmi | tatastena bhikSuNA uktam-Agaccha vatsa, ahaM te pravrAjayAmIti |
pazcAt tena bhikSuNA tasya puruSasya ziro muNDApayitvA kASAyANi vastrANi dattAni |
pazcAt sa puruSa: kathayati-Arya, zikSApadAni me’nuprayaccha | tatastena bhikSuNA ukta:-
kiM te zikSApadai: prayojanam ? evaM sarvakAlaM vadasva-namo buddhAya, namo dharmAya, nama:
saMghAyeti | pazcAt sa bhikSustasya puruSasya dharmadezanAmArabdha: kartum-tvamevaMvidha zcaivaMvidhazca
pApakarmakArI sattvo yadi kadAcidbuddhazabdaM zRNoSi, smRtiM pratilabhethA: | athAsau tripiTho
bhikSuzcyuta: kAlagato deveSUpapanna: | sa cApi puruSazcyuta: kAlagato narakeSUpapanna: ||
yato bhagavAnAha-kiM manyadhve bhikSava: ? yo’sau atIte’dhvani bhikSu: tripiTa Asa,
ahameva sa tena kAlena tena samayena | yo’sau pApakarmaMkArI sattvo mAtApitrarhaddhAtaka:, eSa
eva dharmaruci: | idaM mama tRtIye’saMkhyeye’sya dharmarucerdarzanam | tadahaM saMdhAya kathayAmi-
cirasya dharmaruce, sucirasya dharmaruce, suciracirasya dharmaruce | yAvacca mayA bhikSavastribhi-
rasaMkhyeyai: SaDbhi: pAramitAbhiranyaizca duSkarazatasahasrairanuttarA samyaksaMbodhi: samudAnItA,
tAvadanena dharmarucinA yadbhUyasA narakatiryakSu kSapitam ||
idamavocadbhagavAn | Attamanasaste bhikSavo bhagavato bhASitamabhyanandan ||
dharmarucyavadAnamaSTAdazam ||
@162
19 jyotiSkAvadAnam |
buddho bhagavAn rAjagRhe viharati veNuvane kalandakanivApe | rAjagRhe nagare subhadro
nAma gRhapati: prativasati ADhyo mahAdhano mahAbhoga: | so’tyarthaM nirgrantheSvabhiprasanna: | tena
sadRzAt kulAt kalatramAnItam | sa tayA sArdhaM krIDati ramate paricArayati | tasya krIDato
ramamANasya paricArayata: kAlAntareNa patnI ApannasattvA saMvRttA | bhagavAn pUrvAhNe nivAsya
pAtracIvaramAdAya rAjagRhaM piNDAya prAvikSat | rAjagRhaM piNDAya caran yena subhadrasya
gRhapaternivezanaM tenopasaMkrAnta: | adrAkSIt subhadro gRhapatirbhagavantaM dUrAdeva | dRSTvA ca puna:
patnImAdAya yena bhagavAMstenopasaMkrAnta: | upasaMkramya bhagavantamidamavocat-bhagavan, iyaM
me patnI ApannasattvA saMvRttA | kiM janayiSyatIti | bhagavAnAha-gRhapate, putraM janayiSyati,
kulamuddyotayiSyati, divyamAnuSIM zriyaM pratyanubhaviSyati, mama zAsane pravrajya sarvaklezaprahANA-
darhattvaM sAkSAtkariSyati | tena bhagavata: zucina: praNItasya khAdanIyabhojanIyasya pAtrapUro
datta: | bhagavAnArogya ityuktvA piNDapAtamAdAya prakrAnta: | tasya nAtidUre bhUrikastiSThati |
sa saMlakSayati-yadapyasmAkamekaM bhikSAkulam, tadapi zramaNo gautamo’nvAvartayati | gacchAmi,
pazyAmi kiM zramaNena gautamena vyAkRtamiti | sa tatra gatvA kathayati-gRhapate, zramaNo
gautama Agata AsIt ? Agata: | kiM tena vyAkRtam ? Arya, mayA tasya patnI darzitA-
kiM janayiSyati ? sa kathayati-putraM janayiSyati, kulamuddyotayiSyati, divyamAnuSIM zriyaM
pratyanubhaviSyati, mama zAsane pravrajya sarvaklezaprahANAdarhattvaM sAkSAtkariSyatIti | sa bhUriko
gaNitre kRtAvI zvetavarNAM gRhItvA gaNayitumArabdha:-pazyati yathA bhagavatA vyAkRtaM tatsarvaM
tathaiva | sa saMlakSayati-yadi anusaMvarNayiSyAmyaham, gRhapatirbhUyasyA mAtrayA zramaNasya
gautamasyAbhiprazaMsyati | tadatra kiMcid saMvarNayitavyaM kiMcit vivarNayitavyamiti viditvA
hastau saMparivartayati, mukhaM ca vibhaNDayati | subhadro gRhapati: kathayati-Arya, kiM hastau 
saMparivartayasi mukhaM ca vibhaNDayasIti ? sa kathayati-gRhapate, atra kiMcit satyaM satyaM kiMcinmRSA |
Arya, kiM satyaM kiM vA mRSA ? gRhapate, yadanenoktaM putraM janayiSyatIti, idaM satyaM kathayati |
kulamuddyotayiSyatItIdamapi satyam | agrajyotiriti saMjJA | mandabhAgya: sa sattvo jAtamAtra
evAgninA kulaM dhakSyati | yat kathayati-divyamAnuSIM zriyaM pratyanubhaviSyatIti, idaM mRSA |
gRhapate, asti kazcit tvayA dRSTo manuSyabhUto divyamAnuSIM zriyaM pratyanubhavan ? yatkathayati-
mama zAsane pravrajiSyatIti, idaM satyam | yadA asya na bhaktaM na vastram, tadA nizcayena
zramaNasya gautamasyAntike pravrajiSyati | sarvaklezaprahANAdarhattvaM sAkSAtkariSyatIti, idaM mRSA |
zramaNasyaiva tAvadgautamasya sarvaklezaprahANAdarhattvaM nAsti, prAgevAsya bhaviSyatIti | subhadro
viSAdamApanna: kathayati-Arya, atra mayA kathaM pratipattavyamiti ? bhUrika: kathayati-
gRhapate, vayaM pravrajitA: zamAnuzikSA: | tvameva jAnISe | ityuktvA prakrAnta: | subhadra:
saMlakSayati-sarvathA parityAjyo’sau iti viditvA sa bhaiSajyaM dAtumArabdha: | caramabhaviko’sau
@163
sattva: | tadasya bhaiSajyArthAya syAditi | sa tasyA vAmakukSiM marditumArabdha: | sa garbho
dakSiNaM kukSiM gata: | subhadro dakSiNakukSiM marditumArabdha: | sa vAmaM kukSiM gata: | asthAna-
metadanavakAzo yaccaramabhavika: sattvo’ntarAducchidya kAlaM kariSyati aprApte AzravakSaye |
sA gRhapatipatnI kukSiNA mRdyamAnena vikroSTumArabdhA | prAtivezyai: zrutam | te tvaritatvaritaM
gatA: pRcchanti-bhavanta:, kimiyaM gRhapatipatnI virauti ? subhadra: kathayati-kukSimatyeSA |
nUnamasyA: prasavakAla iti | te prakrAntA: | subhadra: saMlakSayati-na zakyamasyA atropasaMkramaM
kartum | araNyaM nayAmIti | sA tenAraNyaM nItvA tathopakrAntA yathA kAlagatA | sa tAM
pracchannaM gRhamAnIya suhRtsaMbandhibAndhavAnAM prAtivezakAnAM ca kathayati-bhavanta:, patnI me
kAlagateti | te vikroSTamArabdhA: | sA tairvikrozadbhirnIlapItalohitAvadAtairvastrai: zibikA-
malaMkRtya zItavanaM zmazAnamabhinirhRtA | nirgranthai: zrutam-te hRSTatuSTapramuditAzchatrapatAkA
ucchrayitvA rAjagRhasya nagarasya rathyAvIthIcatvarazRGgATake upAhiNDamAnA Arocayanti-
zRNvantu bhavanta: | zramaNena gautamena subhadrasya gRhapate: patnI vyAkRtA-putraM janayiSyati,
kulamuddyotayiSyati, divyamAnuSIM zriyaM pratyanubhaviSyati, mama zAsane pravrajya sarvaklezaprahANA-
darhattvaM sAkSAtkariSyati | sA ca kAlagatA zItavanazmazAnamabhinirhRtA | yasya
tAvadvRkSamUlameva nAsti, kutastasya zAkhApatraphalaM bhaviSyatIti ? atrAntare nAsti kiMci-
dbuddhAnAM bhagavatAmajJAtamadRSTamaviditamavijJAtam | dharmatA khalu buddhAnAM bhagavatAM mahA-
kAruNikAnAM lokAnugrahapravRttAnAmekArakSANAM zamathavipazyanAvihAriNAM tridamathavastukuza-
lAnAM caturoghottIrNAnAM [catu]rRddhipAdacaraNatalasupratiSThitAnAM caturSu saMgrahavastuSu
dIrgharAtrakRtaparicayAnAM caturvaizAradyavizAradAnAM paJcAGgaviprahINAnAM paJcagatisamatikrAntAnAM
SaDaGgasamanvAgatAnAM SaTpAramitAparipUrNAnAmasaMhatavihAriNAM saptabodhyaGgakusumADhyAnAmaSTAGga-
mArgadezikAnAM navAnupUrvavihArasamApattikuzalAnAM dazabalabalinAM dazadiksamApUrNayazasAM
dazazatavazavartiprativiziSTAnAM trI rAtre: trirdivasasya buddhacakSuSA lokaM vyavalokya jJAnadarzanaM
pravartate-ko hIyate, ko vardhate, ka: kRcchraprApta:, ka: saMkaTaprApta:, ka: saMbAdhaprApta:, ka:
kRcchrasaMkaTasaMbAdhaprApta:, ko'pAyanimna:, ko’pAyapravaNa:, ko’pAyaprAgbhAra:, kamahamapAyA-
duddhRtya svarge mokSe ca pratiSThApayeyam, kasyAnavaropitAni kuzalamUlAnyavaropayeyam, kasyAva-
ropitAni paripAcayeyam, kasya paripakvAni vimocayeyam | Aha ca-
apyevAtikramedvelAM sAgaro makarAlaya: |
na tu vaineyavatsAnAM buddho velAmatikramet ||1|| iti |
atha bhagavAnanyatarasmin pradeze smitamakArSIt | dharmatA khalu yasmin samaye buddhA
bhagavanta: smitaM prAviSkurvanti, tasmin samaye nIlapItalohitAvadAtA arciSo mukhAnnizcArya
kAzcidadhastAdgacchanti, kAzcidupariSTAdgacchanti | yA adhastAdgacchanti, tA: saMjIvaM kAlasUtraM
saMghAtaM rauravaM mahArauravaM tapanaM pratApanamavIcimarbudaM nirarbudamaTaTaM hahavaM huhavamutpalaM padma
@164
mahApadmaM narakaM gatvA ye uSNanarakAsteSu zItIbhUtA nipatanti | tena teSAM sattvAnAM
kAraNAvizeSA: pratiprasrabdhA: | teSAmevaM bhavati-kiM nu vayaM bhavanta itazcyutA:, Ahosvi-
danyatropapannA iti | teSAM prasAdasaMjananArthaM bhagavAn nirmitaM visarjayati | teSAM nirmitaM
dRSTvA evaM bhavati-na hyeva vayaM bhavanta itazcyutA:, nApyanyatropapannA: | api tvayamapUrvadarzana:
sattva:, asyAnubhAvAdasmAkaM kAraNAvizeSA: pratiprasrabdhA iti | te nirmite cittamabhiprasAdya
tannarakavedanIyaM karma kSapayitvA devamanuSyeSu pratisaMdhiM gRhNanti yatra satyAnAM bhAjanabhUtA
bhavanti | yA upariSTAdgacchanti, tAzcAturmahArAjakAyikAn devAMstrAyastriMzAn yAmAMstuSitA-
nnirmANaratIn paranirmitavazavartino brahmakAyikAn brahmapurohitAn mahAbrahmaNa: parIttAbhA-
napramANAbhAnAbhAsvarAn parIttazubhAnapramANazubhAn zubhakRtsnAnanabhrakAn puNyaprasavAn
bRhatphalAnatapAn surDzAn sudarzanAnakaniSThAn devAn gatvA anityaM du:khaM zUnyamanAtme-
tyuddhoSayanti | gAthAdvayaM ca bhASante-
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||2||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||3||
atha tA arciSastrisAhasramahAsAhasraM lokadhAtumanvAhiNDya bhagavantameva pRSThata: pRSThata:
samanugacchanti | bhagavata Asye’ntarhitA: | athAyuSmAnAnanda: kRtakarapuTo bhagavantaM papraccha-
nAnAvidho raGgasahasracitro
vaktrAntarAnniSkasita: kalApa: |
avabhAsitA yena diza: samantA-
ddivAkareNodayatA yathaiva ||4||
gAthAzca bhASate-
vigatodbhavA dainyamadaprahINA   
buddhA jagatyuttamahetubhUtA: |
nAkAraNaM zaGkhamRNAlagauraM
smitamupadarzayanti jinA jitAraya: ||5||
tatkAlaM svayamadhigamya dhIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||6||
@165
nAkasmAllavaNajalAdrirAjadhairyA:
saMbuddhA: smitamupadarzayanti dhIrA: |
yasyArthe smitamupadarzayanti nAthA-
staM zrotuM samabhilaSanti te janaughA: ||7|| iti ||
bhagavAnAha-evametadAnanda, evametat | nAhetupratyayamAnanda tathAgatA arhanta:
samyaksaMbuddhA: smitaM prAviSkurvanti | gaccha Ananda, bhikSUNAmArocaya-tathAgato bhikSava:
zmazAnacArikAM gantukAma: | yo yuSmAkamutsahate tathAgatena sArdhaM zmazAnacArikAM gantum,
sa cIvarakANi gRhNAtu | evaM bhadantetyAyuSmAnAnando bhagavata: pratizrutya bhikSUNAmArocayati-
tathAgata AyuSmanta: zmazAnacArikAM gantukAma: | yo yuSmAkamutsahate tathAgatena sArdhaM
zmazAnacArikAM gantum, sa cIvarakANi gRhNAtu | evamAyuSmanniti te bhikSava: sarve saMzrutya
bhagavatsakAzamupagatA: | atha bhagavAn dAnto dAntaparivAra: zAnta: zAntaparivAro mukto
muktaparivAra Azvasta AzvastaparivAro vinIto vinItaparivAro’rhannarhatparivAro vItarAgo
vItarAgaparivAra: prAsAdika: prAsAdikaparivAro vRSabha iva gogaNaparivRto gajarAja iva kalabha-
gaNaparivRta: siMha iva daMSTagaNaparivRto haMsarAja iva haMsagaNaparivRta: suparNIva pakSigaNa-
parivRto vipra iva ziSyagaNaparivRta: suvaidya ivAturagaNaparivRta: zUra iva yodhagaNaparivRto
dezika ivAdhvagaNaparivRta: sArthavAha iva vaNiggaNaparivRta: zreSThIva paurajanaparivRta: koTTarAja
iva mantrigaNaparivRtazcakravartIva putrasahasraparivRtazcandra iva nakSatragaNaparivRta: sUrya iva razmi-
sahasraparivRto dhRtarASTra iva gandharvagaNaparivRto virUDhaka iva kumbhANDagaNaparivRto dhanada iva
yakSagaNaparivRto vemacitrIvAsuragaNaparivRta: zakra iva tridazagaNaparivRto brahmeva brahmakAyika-
parivRta: stimita iva jalanidhi: sajala iva jaladharo vimada iva gajapati: sudAntairindriyai-
rasaMkSobhiteryApathapracAro dvAtriMzatA mahApuruSalakSaNai: samalaMkRto’zItyA cAnuvyaJjanairvirAjita-
gAtro vyAmaprabhAlaMkRtamUrti: sUryasahasrAtirekaprabho jaGgama iva ratnaparvata: samantato bhadrako
dazabhirbalaizcaturbhirvaizAradyaistribhirAveNikai: smRtyupasthAnairmahAkaruNayA ca samanvAgata AjJAta-
kauNDinyAzvajidbASpamahAnAmabhadrikazAriputramaudgalyAyanakAzyapayaza: pUrNaprabhRtimahAzrAvakai: pari-
vRto’nyena ca mahatA bhikSusaMghena anekaizca prANizatasahasrai: zItavanaM mahAzmazAnaM saMpra-
sthita: | aSTAdazAnuzaMsA buddhacArikAyAmityanekAni devatAzatasahasrANi bhagavata: pRSThata:
pRSThatonubaddhAni | zItavanAnuguNAzca vAyavo vAyitumArabdhA: ||
rAjagRhAt dvau bAladArakau brAhmaNadAraka: kSatriyadArakazca bahirnirgatya krIData: |
tayo: kSatriyadArako’vagADhazrAddho brAhmaNadArako na tathA | sa brAhmaNadAraka: kSatriyadArakasya
kathayati-vayasya, bhagavatA subhadrasya gRhapate: patnI vyAkRtA-putraM janayiSyati, kulamuddyota-
yiSyati, divyamAnuSIM zriyaM pratyanubhaviSyati, mama zAsane pravrajya sarvaklezaprahANAdarhattvaM
sAkSAtkariSyatIti | sA ca mRtA kAlagatA zItavanaM zmazAnaM nirhRtA-mA haiva bhagavatA
bhASitaM vitathaM syAditi | sa kSatriyadArako gAthAM bhASate-
@166
sacandratAraM prapatedihAmbaraM
mahI sazailA savanA nabho vrajet |
mahodadhInAmudakaM kSayaM vraje-
nmaharSaya: syurna mRSAbhidhAyina: ||8|| iti|
sa ca brAhmaNadAraka: kathayati-vayasya, yadyevam, gacchAma: zItavanaM mahAzmazAnaM
pazyAma: ? vayasya, gacchAma: | tau saMprasthitau | bhagavAMzca rAjagRhAnnirgata: | adrAkSIt sa
kSatriyadArako bhagavantaM dUrAdeva | dRSTvA ca punargAthAM bhASate-
anuddhato vigatakutUhalo muni-
ryathA vrajatyeSa janaughasaMvRta: |
ni:saMzayaM paragaNavAdimardano
nadasyate mRgapatinAdamuttamam ||9||
yathA hyamI zItavanonmukhotsukA:
pravAnti vAtA himapaGkazItalA: |
prayAnti nUnaM bahavo divaukaso
nirIkSituM zAkyamunervikurvitam ||10|| iti |
rAjJA bimbisAreNa zrutam-bhagavatA subhadrasya gRhapate: patnI vyAkRtA-putraM janayiSyati,
kulamuddyotayiSyati, divyamAnuSIM zriyaM pratyanubhaviSyati, mama zAsane pravrajya sarvaklezaprahANA-
darhattvaM sAkSAtkariSyati | sA ca mRtA kAlagatA zItavanaM zmazAnamabhinirhRtA | bhagavAMzca
sazrAvakasaMgha: zItavanaM saMprasthita iti | zrutvA ca punarasyaitadabhavat-na bhagavAn nirarthakaM
zItavanaM gacchati | nUnaM bhagavAn subhadrasya gRhapate: patnImAgamya mahadvineyakAryaM kartukAmo
bhaviSyati | pazyAmIti | so’pyanta:purakumArAmAtyapaurajAnapadaparivRto rAjagRhAnnirgantu-
mArabdha: | adrAkSIt sa kSatriyakumArako rAjAnaM mAgadhazreNyaM bimbisAraM dUrAdeva | dRSTvA ca
punargAthaM bhASate-
yathA hi zreNyo magadhAdhipo hyayaM
viniryayau rAjagRhAt sabAndhava: |
pravartate me hRdi nizcitA mati-
rmahAjanasyAbhyudayo bhaviSyati ||11|| iti |
janakAyena bhagavantaM dRSTvA vivaramanupradattam | bhagavAn smitonmukho mahAjanamadhyaM
praviSTa: | nirgranthA bhagavantaM smitonmukhaM dRSTvA saMlakSayanti-yathA zramaNo gautama: smitonmukho
mahAjanamadhyaM praviSTa:, nUnamayaM bodhisattvo na kAlagata: | tai: subhadro gRhapatirukta:-
gRhapate, nanvayaM sattvo mandabhAgyo na kAlagata iti | sa kathayati-Arya yadyevam,
@167
kathamatra pratipattavyamiti ? te kathayanti-gRhapate, vayaM zamAttazikSA:, tvameva jJAsya-
sIti | sa tAM patnIM citAyAmAropya dhmApayitumArabdha: | tasyA: sarva: kAyo dagdha:
sthApayitvA kukSisAmantakam | tathAsau kukSi: sphuTita:, padmaM prAdurbhUtam | tasya copari-
padmakarNikAyAM kumAro niSaNNo’bhirUpo darzanIya: prAsAdika: | taM dRSTvA anekAni prANi-
zatasahasrANi paraM vismayamupagatAni | nirgranthA nipAtamadamAnA naca(naSTa?)prabhAvA: 
saMvRttA: | tatra bhagavAn subhadraM gRhapatimAmantrayate-gRhapate, gRhANa kumAram | sa nirgranthAnAM
mukhamavalokitumArabdha: | te kathayanti-gRhapate, yadi prajvalitAmetAM citAM pravekSyasi, sarveNa
sarvaM na bhaviSyasIti | sa na pratigRhNAti | tatra bhagavAn jIvakaM kumArabhUtamAmantrayate-
gRhANa jIvaka kumArakamiti | sa saMlakSayati-asthAnamanavakAzo bhagavAn mAmasthAne
niyokSyati | gRhNAmIti | tena nirvizaGkena citAM vigAhya gRhIta: |
vigAhatastasya jinAjJayA citAM
pratigRhNatazcAgnigataM kumArakam |
jinaprabhAvAnmahato hutAzana:
kSaNena jAto himapaGkazItala: ||12||
tato jIvakaM kumArabhUtamidamavocat-jIvaka, mAsi kSata upahato veti ? sa kathayati-
rAjakule’haM bhadanta jAto rAjakule vRddha: | nAbhijAnAmi gozIrSacandanasyApIdRzaM zaityaM
yadbhagavatA adhiSThitAyAzcitAyA: | tatra bhagavAn subhadraM gRhapatimAmantrayate-gRhANedAnIM
gRhapate kumAramiti | sa mithyAdarzanavihata: | tathApi na saMpratipadyate | nirgranthAnAmeva mukhaM
vyavalokayati | te kathayanti-gRhapate, ayaM sattvo’tIva mandabhAgyo yo hi nAma sarvabhakSeNA-
pyAgninA na dagdha: | kiM bahunA ? yadyevaM gRhaM pravezayasi, nIyatAm | te gRhamutsAdayad
bhaviSyasi, tvaM ca prANairviyujyasa iti | nAsti AtmasamaM premeti | tenAsau na pratigRhIta: |
tatra bhagavAn rAjAnaM bimbisAramAmantrayate-gRhANa mahArAja kumAramiti | tena sasaMbhrameNa
hastau prasArya gRhIta: | tata: samantato nirIkSya kathayati-bhagavan, kiM bhavatu asya
dArakasya nAmeti | bhagavAnAha-mahArAja, yasmAdayaM dArako jyotirmadhyAllabdha:, tasmAdbhavatu
dArakasya jyotiSka iti nAmeti | tasya jyotiSka iti nAmadheyaM vyavasthApitam | tato
bhagavatA tasya janakAyasyAzayAnuzayaM dhAtuM prakRtiM ca jJAtvA tAdRzI dharmadezanA kRtA, yAM
zrutvA bahubhi: sattvazatairmahAn vizeSo’dhigata: | kaizcicchrotApattiphalaM sAkSAtkRtam, kaizcit
sakRdAgAmiphalam, kaizcidanAgAmiphalam, kaizcit sarvaklezaprahANAdarhattvaM sAkSAtkRtam,
kaizciduSmagatAni kuzalamUlAnyutpAditAni, kaizcinmUrdhAna:, kaizcit mRdumadhyA: kSAntaya:,
kaizcicchrAvakabodhau cittAnyutpAditAni, kaizcit pratyekabodhau, kaizcidanuttarAyAM samyaksaMbodhau,
kaizciccharaNagamanAni, kaizcicchikSApadAni | yadbhUyasA sA parSadbuddhanimnA dharmapravaNA saMgha-
prAgbhArA vyavasthitA | jyotiSko dArako rAjJA bimbisAreNa aSTAbhyo dhAtrIbhyo’nupradatto
@168
dvAbhyAmaMsadhAtrIbhyAM dvAbhyAM kSIradhAtrIbhyAM dvAbhyAM maladhAtrIbhyAM dvAbhyAM krIDanikAbhyAM dhAtrI-
bhyAm | so’STAbhirdhAtrIbhirunnIyate vardhate kSIreNa dadhnA navanItena sarpiSA sarpimaNDena anyai-
zcottaptottaptairupakaraNavizeSai: | Azu vardhate hradasthamiva paGkajam ||
tasya mAtula: paNyamAdAya dezAntaraM gata: | tena zrutaM yathA mama bhaginI sattvavatI
saMvRttA | sA bhagavatA vyAkRtA-putraM janayiSyati, kulamuddyotayiSyati, divyamAnuSIM zriyaM
pratyanubhaviSyati, mama zAsane pravrajya sarvaklezaprahANAdarhattvaM sAkSAtkariSyatIti | sa paNyaM
visarjayitvA pratipaNyamAdAya rAjagRhamAgata: | tena zrutaM yathA sA asmAkaM bhaginI kAla-
gateti | zrutvA ca puna: saMlakSayati-bhagavatA asau vyAkRtA putraM janayiSyati, kulamuddyota-
yiSyati, divyAM mAnuSIM zriyaM pratyanubhaviSyati, mama zAsane pravrajya sarvaklezaprahANAdarhattvaM
sAkSAtkariSyatIti | mA haiva tadbhagavato bhASitaM vitathaM syAt | tena tira:prAtivezyA:
pRSTA:-zrutaM mayA asmAkaM bhaginI sattvavatI saMvRttA | sA bhagavatA vyAkRtA putraM janayi-
Syati, kulamuddayotayiSyati, divyamAnuSIM zriyaM pratyanubhaviSyati, mama zAsane pravrajya
sarvaklezaprahANAdarhattvaM sAkSAtkariSyatIti | zrutvA vayaM parituSTA: | sA ca zrUyate mRtA
kAlagateti | mA haiva bhagavato bhASitaM vitathaM syAditi | te gAthAM bhASante-
sacandratAraM prapatedihAmbaraM
mahI sazailA savanA nabho vrajet |
mahodadhInAmudakaM kSayaM vraje-
nmaharSaya: syurna mRSAbhidhAyina: ||13||
na bhagavato bhASitaM vitatham | kathaM bhagavato bhASitaM vitathaM bhaviSyati ? kiM tu tena
svAminApi asau tathA tathA upakrAntA, yathA kAlagatA | sa dArako maharddhiko mahAnubhAva: | 
agninA na dagdha: | adyApi rAjakule saMvardhata iti | sa subhadrasya gRhapate: sakAzaM gatvA katha-
yati-na yuktaM gRhapate tvayA kRtam | kiM kRtam ? asmAkaM sattvavatI bhaginI tvayA nirgrantha-
vigrAhitena tathA tathA upakrAntA, yathA kAlagatA | sa dArako maharddhiko mahAnubhAva: | agninApi
na dagdha: | adyApi rAjakule saMvardhate | tadgatametat | yadi tAvatkumAramAnayasi, ityevaM 
kuzalam | no cedvayaM tvAM jJAtimadhyAdutkSipAma: | salokAnAM [sAlohitAnAM ?] saMkAraM
pAtayAma:, rathyAvIthIcatvarazRGgATakeSu cAvaraNaM nizcArayAma:-asmAkaM bhaginI subhadreNa gRha-
patinA praghAtitA | strIghAtako’yam | na kenacidAbhASitavyamiti | rAjakule ca te’narthaM
kArayAma iti | sa zrutvA vyathita: | yathaiSa paribhASate, nUnamevaM karomIti viditvA rAjJa:
pAdayornipatya kathayati-deva, mama jJAtaya evaM paribhASante-yadi tAvat kumAramAnayasItyevaM
kuzalam, no cedAnayasi, vayaM tvAM jJAtimadhyAdutkSipAma:, saMkAraM pAtayAma:, rathyAvIthI-
catvarazRGgATakeSu cAvaraNaM nizcArayAma:-asmAkaM bhaginI subhadreNa gRhapatinA praghAtitA |
strIghAtako’yam | na kenacidAbhASitavyamiti | rAjakule ca te’narthaM kArayAma iti |
@169
tadarhasi jyotiSkaM kumAraM dAtumiti | rAjA kathayati-gRhapate, na mayA tvatsakAzAt jyotiSka:
kumAro gRhIta:, kiM tu bhagavatA mama nyasta: | yadi tvaM kumAreNArthI, bhagavatsakAzaM gaccheti | sa
bhagavatsakAzaM gata: | pAdayornipatya kathayati-bhagavan, mama jJAtaya evaM paribhASante-yadi tAvat
kumAramAnayasItyevaM kuzalam | no cedAnayasi, vayaM tvAM jJAtimadhyAdutkSipAma:, saMkAraM
pAtayAma:, rathyAvIthIcatvarazRGgATakeSu cAvaraNaM nizcArayAma: | asmAkaM bhaginI subhadreNa gRha-
patinA praghAtitA | strIghAtako’yam | na kenacidAbhASitavya iti | rAjakule cAnarthaM
kArayAma iti | tadarhasi jyotiSkaM kumAraM dApayitumiti | bhagavAn saMlakSayati-yadi
subhadro jyotiSkaM kumAraM na labhate, sthAnametadvidyate yaduSNaM rudhiraM chardayitvA kAlaM kariSyati |
iti viditvA AyuSmantamAnandamAmantrayate-gaccha Ananda, rAjAnaM bimbisAraM madvacane-
nArogyaya, evaM ca vada-anuprayaccha mahArAja subhadrasya gRhapaterjyotiSkaM kumAram | yadi
subhadro gRhapatirjyotiSkaM kumAraM na labhate, sthAnametadvidyate yaduSNaM zoNitaM chardayitvA kAlaM
kariSyatIti | evaM bhadantetyAyuSmAnAnando bhagavata: pratizrutya yena rAjA bimbisArastenopa-
saMkrAnta: | upasaMkramya rAjAnaM bimbisArametadavocat-bhagavAMste mahArAja Arogyayati, katha-
yati ca-anuprayaccha mahArAja subhadrasya gRhapaterjyotiSkaM kumAram | yadi subhadro gRhapati-
rjyotiSkaM kumAraM na labhate, sthAnametadvidyate yat subhadro gRhapatiruSNaM zoNitaM chardayitvA
kAlaM kariSyati | rAjA kathayati-vande bhadantAnanda buddhaM bhagavantam | yathA bhagavAnAjJApa-
yati tathA kariSye | ArogyamityuktA AyuSmAnAnanda: prakrAnta: | rAjA bimbisAra: kathayati-
gRhapate, mayA ayaM kumAra: saMvardhita: | priyazca me manApazca | samayato’haM muJcAmi, yadi
mAM divase divase triSkAlaM darzanAyopasaMkrAmatIti | sa kathayati-deva upasaMkramiSyati |
ko’nya upasaMkramitavya iti ? sa rAjJA sarvAlaMkAravibhUSitaM kRtvA hastiskandha Aropya
visarjita: ||
Acaritametallokasya-na tAvat putrasya nAma prajJAyate yAvat pitA jIvati | yAva-
dapareNa samayena subhadro gRhapati: kAlagata: | jyotiSka: kumAra: svagRhe pratiSThita: | sa
buddhe’bhiprasanno dharma saMghe’bhiprasanna: | buddhaM zaraNaM gato dharmaM saMghaM zaraNaM gata: | tena yasmin
pradeze tena subhadreNa patnI AghAtitA, tasmin pradeze vihAraM kArayitvA sarvopakaraNasaMpUrNa-
zcAturdizAryabhikSusaMghAya niryAtita: | tathA sthavirairapi sUtrAnta upanibaddham-bhagavAn rAjagRhe
viharati mRditakukSike dAva iti ||
subhadrasya gRhapate: pauruSeyA ye paNyamAdAya dezAntaraM gatA:, tai: zrutam-subhadro
gRhapati: kAlagata: | jyotiSka: kumAra: svagRhe pratiSThita: | sa buddhe’bhiprasanno dharma
saMghe’bhiprasanno buddhaM zaraNaM gato dharmaM saMghaM zaraNaM gata iti | teSAM ca gozIrSacandanamayaM
pAtraM saMpannam | taistadratnAnAM pUrayitvA jyotiSkasya gRhapate: prAbhRtamanupreSitam | tena
taddIrghe stambhe Aropya sthApitam | ghaNTAvaghoSaNaM kAritam-nedaM kenacit viSTayA vA
@170
zItayA vA karkaTakena vA gRhItavyam | ya etacchramaNo vA brAhmaNo vA maharddhiko vA mahA-
nubhAva: RddhyA gRhNAti, tasyedaM yathAsukhamiti | tIrthyA: kalyamevotthAya tIrthyasparzanaM
gacchanti | taistad dRSTam | dRSTvA ca punarjyotiSkasya gRhapate: kathayanti-gRhapate, kimeta-
diti ? tena teSAM vistareNArocitam | te kathayanti-gRhapate, tvaM zramaNazAkyaputreSvabhiprasanna: |
te evaM grahISyantItyuktvA prakrAntA: | yAvat sthavirasthavirA bhikSavo rAjagRhaM
piNDAya praviSTA: | tairdRSTvA tairapi jyotiSko gRhapati: pRSTa:-kimetaditi ? tena tathaiva
vistareNa samAkhyAtam | te kathayanti-gRhapate, kiM pAtramAtrasyArthAyAtmAnaM saMprakAzayAma: ?
uktaM bhagavatA-pracchannakalyANairvo bhikSavo vihartavyaM dhUtapApairityuktvA prakrAntA: | yAvadAyu-
SmAn dazabala: kAzyapastamanuprApta: | sa pRcchati-gRhapate, kimetaditi ? tena yathAvRtta-
mArocitam | AyuSmAn dazabalakAzyapa: saMlakSayati-yena mayA anAdikAlopacitaM klezagaNaM
vAntaM tyaktaM charditaM pratinisRSTam, taM mAM gRhapatistIrthikasAdhAraNayA RddhyA Ahvayati |
tadasya manorathaM pUrayAmIti | tena gajabhujasadRzaM bAhumabhiprasArya tatpAtraM gRhItam | sa
tadgRhItvA vihAraM gato bhikSubhirucyate-sthavira, kutastava gozIrSacandanamayaM pAtramiti ? tena
yathAvRttamArocitam | bhikSava: kathayanti-sthavira, kalpate tava pAtramAtrasyArthAya RddhiM vidarza-
yitumiti ? kathayati-AyuSmanta:, kalpatu vA mA vA | kRtamidAnIm | kiM kriyatAmiti ?
etat prakaraNaM bhikSavo bhagavata Arocayanti | bhagavAnAha-na bhikSuNA AgArikasya
purastAt RddhirvidarzayitavyA | darzayati, sAtisAro bhavati | api tu catvAri pAtrANi
suvarNamayaM rUpyamayaM vaiDUryamayaM sphaTikamayam | aparANyapi catvAri pAtrANi rItimayaM
tAmramayaM kaMsamayamabhramayaM ca | tatra yAni pUrvakANi catvAri pAtrANi, etAnyanupasthApitAni
nopasthApayitavyAni, upasthApitAni visarjayitavyAni | yAni pazcimAni catvAri pAtrANi,
etAnyanupasthApitAni nopasthApayitavyAni, upasthApitAni tu bhaiSajyazarAvaparibhogena
paribhoktavyAni | api tvadhISTAni te dve pAtre AyasaM mRNmayam | yAvadapareNa samayena
jyotiSkasya gRhapaterdivyamAnuSI zrI: prAdurbhUtA | antarA ca rAjagRhamantarA ca campA-
matrAntare zulkazAlA | tasyAM zulkazAlika: kAlagata: | sa vyAlayakSeSUpapanna: | tena
putrANAM svapnadarzanaM dattam-putrA:, yUyametasmin sthAne yakSasthAnaM kArayata | tatra ca ghaNTAM
baddhvA lambayata-ya: kazcit paNyamazulkayitvA gamiSyati, sA ghaNTA tAvadviraviSyati yAva-
dasau nivartya zulkaM dApayitavyamiti (yiSyatIti ?) | taistaM svapnaM saMbandhibAndhavAnAM
nivedya divasatithimuhUrtena tasmin pradeze yakSasthAnaM kAritam | tatra ca ghaNTA baddhvA 
lambitA ||
campAyAmanyatamo brAhmaNa: | tena sadRzAt kulAt kalatramAnItam | sA brAhmaNI
saMlakSayati-ayaM brAhmaNo yaistairupAyairdhanopArjanaM karoti | ahaM bhakSayAmi | na mama pratirUpaM
yadahamakarmikA tiSTheyamiti | tayA vIthIM gatvA karpAsa: krIta: | taM parikarmayitvA zlakSNaM
@171
sUtraM kartitam | zobhanena kuvindena kArSApaNasahasramUlyA yamalI vAyitA | tayA brAhmaNa
ukta:-brAhmaNa, asyA yamalyA: kArSApaNasahasraM mUlyam | gRhItvA vIthIM gaccha | yadi kazcit
yAcati, kArSApaNasahasreNa dAtavyA, no cedapattanaM ghoSayitvA anyatra gantavyamiti | sa tAM
gRhItvA vIthIM gata: | na kazcit kArSApaNasahasreNa gRhNAti | so’pattanaM ghoSayitvA tAM
yamalIM chatradaNDe prakSipya sArthena sArdhaM rAjagRhaM saMprasthito yAvadanupUrveNa zulkazAlAmanu-
prApta: | zulkazAlikena sArtha: zulkita: | sa zulkaM dattvA saMprasthita: | ghaNTA raTitumArabdhA |
zaulkikA: kathayanti-bhavanta:, yatheyaM ghaNTA raNati, nUnaM sArtho na nipuNaM zulkita: |
bhUya: zulkayAma iti | tairasau sArtha: puna: pratinivartya zulkita: | nAsti kiMci-
dazulkitam | ghaNTA raTatyeva | tairasau sArtho bhUya: pratinivartya pratyavekSita: | nAstyeva
kiMcit | sArthikA avadhyAtumArabdhA:-kiM yUyamasmAn mUSitukAmA yena bhUyo bhUya: prati-
nivartayadhvamiti ? tairasau sArtho dvidhA kRtvA mukta: | yeSAM madhye sa brAhmaNo nAsti,
te’tikrAntA: | anyeSAM gacchatAM sA ghaNTA tathaiva raTitumArabdhA | taiste puna: pratyavekSitA: |
evaM tAvat dvidhAkRtA:, yAvat sa caiko brAhmaNo’vasthita iti | sa tairgRhIta: |
sa kathayati-pratyavekSata yadi mama kiMcidastIti | tai: sarvata: pratyavekSya mukta: | sA
ghaNTA raTatyeva | tairasau brAhmaNa: pratinivartyokta:- bho brAhmaNa kathaya, naiva zulkaM
dApayAma: | kiM tu devasyaiva sAnnidhyaM jJAtaM bhavatIti | kathayati-satyaM na dApayatha ? na
dApayAma: | tena cchatradaNDAdapanIya sA yamalI darzitA | te paraM vismayamApannA:-bhavanta:,
IdRzamapi devasya sAnnidhyamiti | taistata ekaM vastramuddhATya deva: prAvRta: | brAhmaNa: kathayati-
yUyaM kathayatha zulkaM na dApayAma iti | idAnIM sarvasvamapaharatha iti | te kathayanti-brAhmaNa,
nAsmAbhirgRhItam | api devasyaitat sAnnidhyamiti kRtvA asmAbhi: prAvRta: | gRhItvA
gaccheti | sa taM punargRhItvA punazchatranADikAyAM prakSipya prakrAnta: | anupUrveNa rAjagRha-
manuprApta: | sa vIthyAM prasAryAvasthita: | tatrApi tAM na kazcit kArSApaNasahasreNa yAcate |
sa rAjagRhamapyapattanaM ghoSayitumArabdha: | jyotiSkazca kumAro rAjakulAnniSkramya hastiskandhA-
bhirUDho vIthImadhyena svagRhaM gacchati | tena zrutam | sa kathayati-bhavanta:, kimarthaM brAhmaNo-
‘pattanaM ghoSayati ? zabdayatainam | pRcchAma iti | sa tai: zabdita: | jyotiSkeNokta:-bho
brAhmaNa, kimarthaM tvaM apattanaM ghoSayasi ? gRhapate, asyA yamalyA: kArSApaNasahasraM mUlyam | na
ca kazcidyAcata iti | sa kathayati-Anaya, pazyAma: | tenopadarzitA | jyotiSka: katha-
yati-astyetadeva | kiM tu atraikaM vastraM paribhuktakam | ekamaparibhuktakam | yadaparibhuktam, asya 
paJcakArSApaNazatAni mUlyam | yattu paribhuktakam, asyArdhatRtIyAni | brAhmaNa: kathayati-
kimetadevaM bhaviSyati ? jyotiSka: kathayati-brAhmaNa, tava pratyakSIkaromi | pazyeti | tenAsau
aparibhukta uparivihAyasA kSipta: | vitAnaM kRtvA avasthita: | paribhukta: kSipta: | kSipta-
mAtraka eva patita: | brAhmaNo dRSTvA paraM vismayamApanna: | kathayati-gRhapate, maharddhikastvaM
@172
mahAnubhAva iti | jyotiSka: kathayati-brAhmaNa, puna: pazyainaM yo’sau aparibhuktaka iti, sa
kaNTakavATasyopariSTAt kSipto’sajjamAno gata: | so’nya: kSipta: kaNTake lagna: | sa brAhmaNo
bhUyasyA mAtrayA abhiprasanna: kathayati-gRhapate, maharddhikastvaM mahAnubhAva: | yat tavAbhipretaM
tatprayaccheti | sa kathayati-brAhmaNa, atithistvam | tathaiva pUjA kRtA bhavati | sahasrameva
prayacchAmIti | tena tasya kArSApaNasahasraM dattam | brAhmaNastamAdAya prakrAnta: | jyotiSkeNa
tato ya: paribhuktaka: sa dArakAya datta:, aparibhuktakastu snAnazATaka: kRta: | yAvadapareNa
samayena rAjA bimbisAra upariprAsAdatalagato’mAtyagaNaparivRtastiSThati | jyotiSkasya sa
snAnazATaka upari gRhasyAbhyavakAze zoSito vAyunA hriyamANo rAjJo bimbisArasyopari
patita: | rAjA kathayati-bhavanta:, rAjArhamidaM vastram | kuta etaditi ? | te kathayanti-
deva, zrUyate rAjJo mAndhAtu: saptAhaM hiraNyavarSaM patitam | devasyApi vastravarSa: patitumA-
rabdham | nacirAddhiraNyavarSa: patiSyatIti | rAjA kathayati-bhavanta:, jyotiSko gRhapati-
rbhagavatA vyAkRto divyamAnuSIM zriyaM pratyanubhaviSyatIti | idaM ca divyaM vastramAkAzAt
patitam | sthApayata | tasyaivAgatasya dAsyAmIti | te caivamAlApaM kurvanti, jyotiSkazcAgata: |
rAjA kathayati-kumAra, tvaM bhagavatA vyAkRto divyamAnuSIM zriyaM pratyanubhaviSyatIti | mama
cedaM divyaM vastramAkAzAt patitam | gRhANeti | tena hasta: prasArita: | deva Anaya,
pazyAmIti | sa nirIkSitumArabdho yAvat pazyatyAtmIyaM snAnazATakam | sa vismRtya katha-
yati-deva, madIyo’yaM snAnazATako vAyunopakSipta ihAgata iti | kumAra, tava divyamAnuSyakI
zrI: prAdurbhUtA ? deva, prAdurbhUtA | kumAra, yadyevam, kimarthaM mAM na nimantrayasi ? deva,
nimantrito bhava | gaccha, bhaktaM sajjIkuru | deva, yasya divyamAnuSI zrI: prAdurbhUtA, kiM tena
sajjIkartavyam ? nanu sajjIkRtameva, gaccheti | sa jyotiSkasya gRhaM gata: | rAjA bAhyaM parijanaM
dRSTvA indriyANyutkSipati | deva, kimarthamindriyANyutkSipasi | sa kathayati-kumAra, vadhUjano’ya-
miti kRtvA | deva nAyaM vadhUjana:, bAhyo’yaM parijana: | sa paraM vismayamApanna: | punarmadhyaM janaM dRSTvA
indriyANyutkSiptumArabdha: | tathaiva pRcchati | rAjA api tathaiva kathayati | jyotiSka: kathayati-
deva, ayamapi na vadhUjana:, kiM tu madhyo’yaM jana: | sa bhUyasyA mAtrayA paraM vismayamApanna: | tasya 
madhyamAyAM dvArazAlAyAM maNibhUmiruparacitA | tasyAM matsyA udakapUrNAyAmiva yantrayogenopari
bhramanto dRzyante | rAjA praveSTukAmo vApIti kRtvopAnahau moktumArabdha: | jyotiSka: kathayati-
deva kasyArthe upAnahau apanayasIti ? sa kathayati-kumAra, pAnIyamuttarttavyamiti | jyotiSka:
kathayati-deva nedaM pAnIyam, maNibhUmireSA | sa kathayati-kumAra, ime matsyA upari
bhramanta: pazyanti | deva yantrayogenaite paribhramanti | sa na zraddhatte | tenAGgulimudrA kSiptA | sA
raNaraNAzabdena bhUmau patitA | tato vismayamApanna: pravizya siMhAsane niSaNNa: | vadhUjana:
pAdAbhivandana upasaMkrAnta: | tAsAmazrupAto jAta: | rAjA kathayati-kumAra, kasmAdayaM
vadhUjano roditi ? deva nAyaM roditi, kiM tu devasya kASThadhUmena vastrANi dhUpitAni, tena
@173
AsAmazrupAto jAta iti | rAjA tatra divyamAnuSyA zriyA upacaryamANa: pramatto n aniSkrAmati |
rAjakRtyAni rAjakaraNIyAni parihAtumArabdhAni | amAtyairajAtazatru: kumAro’bhibhUta:-
kumAra, devo jyotiSkasya gRhaM pravizya pramatta: | gaccha, nivedayeti | tena gatvA ukta:-
deva, kimatra pravizyAvasthita: ? amAtyA: kathayanti-rAjakRtyAni rAjakaraNIyAni parihrIyanta
iti | sa kathayati-kumAra, na zaknoSi tvamekaM divasaM rAjyaM kArayitum ? kiM devo jAnIte-
mamaiko divasa: praviSTasya ? adya devasya saptamo divaso vartate | rAjA jyotiSkasya mukhaM
nirIkSya kathayati-kumAra satyam ? deva satyam | saptama eva divaso vartate | kumAra, kathaM
rAtrirjJAyate divaso vA ? deva, puSpANAM saMkocavikAsAnmaNInAM jvalanAjvalanayogAcchakunInAM
ca kUjanAkUjanAt | santi tAni puSpANi yAni rAtrau vikasanti, divA mlAyanti ? santi
yAni divA vikasanti rAtrau mlAyanti ? santi te maNayo ye rAtrau jvalanti, na divA ? 
santi ye divA jvalanti, na rAtrau ? santi te zakunayo ye rAtrau kUjanti, na divA ?
santi ye divA kUjanti, na rAtrau ? rAjA vismayamApanna: kathayati-kumAra, avitathavAdI
bhagavAn | yathA tvaM bhagavatA vyAkRtastathaiva nAnyathetyuktvA jyotiSkagRhAt niSkrAnta: |
ajAtazatrukumAreNa jyotiSkasantako maNirapahRtya dArakasya haste datta: | tena yata eva gRhIta-
statraiva gatvAvasthita: | ajAtazatru: kathayati-dAraka, Anaya taM maNiM pazyAmIti | sa muSTiM
vighATya kathayati-kumAra, na jAne kutra gata iti | sa taM tADayitumArabdha: | jyotiSka:
kathayati-kumAra, kimarthamenaM tADayasi ? gRhapate, ahaM caura:, eSa mahAcaura: | mayA
tvadIyo maNirapahRta:, so’pyanenApahRta iti | sa kathayati-kumAra, na tvayA apahRto nApyanena,
api tu yata eva tvayA gRhItastatraiva gatvA avasthita: | api tu kumAra, svakaM te
gRham | yAvadbhirmaNibhiranyena vA prayojanaM tAvadgRhANa yathAsukhamiti | sa pratibhinnaka:
saMlakSyate-yadA pituratyayAdrAjA bhaviSyAmi, tadA grahISyAmIti | yadA ajAtazatruNA deva-
dattavigrAhitena pitA dhArmiko dharmarAjo jIvitAd vyaparopita:, svayameva ca paTTaM baddhvA prati-
SThita:, tadA tena jyotiSko’bhihita:-gRhapate, tvaM mama bhrAtA bhavasi | gRhaM bhAjayAma
iti | sa saMlakSayati-yena pitA dhArmiko dharmarAja: praghAtita:, sa mAM marSayatIti kuta
etat ? nUnamayaM madgRhamAgacchatu, kAmaM prayacchAmIti viditvA kathayati-deva, vibhaktameva,
kimatra vibhaktavyam ? madIyaM gRhamAgaccha, ahaM tvadIyaM gRhamAgacchAmIti | ajAtazatru:
kathayati-zobhanam | evaM kuru | sa tasya gRhaM gata: | jyotiSko’pyajAtazatrorgRhaM gata: |
sA zrIstasmAdgRhAdantarhitA, yatra jyotiSkastatraiva gatA | evaM yAvat saptavArAnantarhitA
prAdurbhUtA ca | ajAtazatru: saMlakSayate-evamapi mayA na zakitaM jyotiSkasya maNInapahartum |
anyadupAyaM karomi | tena dhUrtapuruSA: prayuktA:-gacchata, jyotiSkasya gRhAnmaNInapaharateti |
te hi zITAkarkaTakaprayogenAbhiroDhumArabdhA: | te’nta:purikayA upariprAsAdatalagatayA dRSTA: |
tayA dhUrtadhUrtakA iti nAdo mukta: | jyotiSkeNa zrutam | tenAzayato vAgnizcAritA-tiSThantu
@174
dhUrtakA iti | teSAM yo yatrAbhirUDha: sa tatraivAsthito yAvat prabhAtA rajanI saMvRttA |
mahAjanakAyena dRSTA: | te kathayanti-bhavanta:, anena kalirAjena pitA dhArmiko dharmarAjo
jIvitAd vyaparopita: | idAnIM gRhANyapi moSayati | tatkiM na me moSiSyata iti ?
purakSobho jAta: | ajAtazatruNA jyotiSkasya dUto’nupreSita:-muJcata mamAyaM khalIkAra
iti | jyotiSkeNAzayato vAg nizcAritA-gacchantu dhUrtakA iti | te gatA: | jyotiSka:
saMlakSayate-yena nAma pitA jIvitAd vyaparopita:, sa mAM na praghAtayiSyatIti kuta etat ?
sarvathA ahaM bhagavatA vyAkRta:-mama zAsane pravrajya sarvaklezaprahANAdarhattvaM sAkSAtkariSyatIti |
gacchAmi, pravrajAmIti | tena sarvaM dhanajAtaM dInAnAthakRpaNebhyo dattam | adhanA: sadhanA
vyavasthApitA: | atha jyotiSko gRhapati: suhRtsaMbandhibAndhavAnavalokya yena bhagavAMstenopa-
saMkrAnta: | upasaMkramya bhagavata: pAdau zirasA vanditvA ekAnte niSaNNa: | ekAntaniSaNNo
jyotiSko gRhapatirbhagavantamidamavocat-labheyAhaM bhadanta svAkhyAte dharmavinaye pravrajyAmupa-
saMpadaM bhikSubhAvam | careyamahaM bhagavato’ntike brahmacaryamiti | sa bhagavatA ehibhikSukayA
AbhASita:-ehi bhikSo, cara brahmacaryamiti | bhagavato vAcAvasAnameva muNDa: saMvRtta: |
saMghATIprAvRta: pAtrakaravyagrahasta: saptAhAvaropitakezazmazrurvarSazatopasaMpannasya bhikSorIryA-
pathenAvasthita: |
ehIti cokta: sa tathAgatena
muNDazca saMghATiparItadeha: |
sadya: prazAntendriya eva tasthA-
vupasthito buddhamanorathena ||14||
tasya bhagavatA avavAdo datta: | tenodyacchamAnena vyAyacchamAnena idameva paJcagaNDakaM
saMsAracakraM calAcalaM viditvA sarvasaMskAragatI: zatanapatanavikiraNavidhvaMsanadharmatayA parAhatya
sarvaklezaprahANAdarhattvaM sAkSAtkRtam | arhan saMvRttastraidhAtukavItarAga: samaloSTakAJcana AkAza-
pANitalasamacitto vAsIcandanakalpo vidyAvidAritANDakozo vidyAbhijJApratisaMvitprApto
bhavalAbhalobhasatkAraparAGmukha: | sendropendrANAM devAnAM pUjyo mAnyo’bhivAdyazca saMvRtta: ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta AyuSmatA
jyotiSkeNa karma kRtaM yena citAmAropita:, divyamAnuSI zrI: prAdurbhUtA, bhagavata: zAsane
pravrajya sarvaklezaprahANAdarhattvaM sAkSAtkRtamiti ? bhagavAnAha-jyotiSkeNaiva bhikSava: karmANi
kRtAnyupacitAni labdhasaMhArANi pariNatapratyayAnyoghavatpratyupasthitAnyavazyaMbhAvIni | jyoti-
SkeNa karmANi kRtAnyupacitAni | ko’nya: pratyanubhaviSyati ? na bhikSava: karmANi kRtA-
myupacitAni pRthivIdhAtau vipacyante, nAbdhAtau, na tejodhAtau, na vAyudhAtau, api tUpAtte-
Sveva skandhadhAtvAyataneSu karmANi kRtAnyupacitAni vipacyante zubhAnyazubhAni ca |
@175
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||15||
bhUtapUrvaM bhikSava ekanavatikalpe vipazyI nAma zAstA loka udapAdi tathAgato’rhan
samyaksaMbuddho vidyAcaraNasaMpanna: sugato lokavidanuttara: puruSadamyasArathi: zAstA devamanuSyANAM
buddho bhagavAn | dvASaSTibhikSusahasraparivAro janapadacArikAM caran bandhumatIM rAjadhAnImanuprApto
bandhumatyAM viharati sma bandhumatIyake dAve | tena khalu samayena bandhumatyAM rAjadhAnyAM bandhu-
mAn nAma rAjA rAjyaM kArayati RddhaM ca sphItaM ca kSemaM ca subhikSaM ca AkIrNabahujana-
manuSyaM ca prazAntakalikalahaDimbaDamaraM taskararogApagataM zAlIkSugomahiSIsaMpannam | dhArmiko
dharmarAjA dharmeNa rAjyaM kArayati | tasyAnaGgaNo nAma gRhapatirADhyo mahAdhano mahAbhogo vistIrNa-
vizAlaparigraho vaizravaNadhanasamudito vaizravaNadhanapratispardhI | sa saMlakSayate-bahuzo mayA vipazyI
samyaksaMbuddho’ntargRhe upanimantrya bhojita: | na tu kadAcit traimAsIM sarvopakaraNai: pravArita: |
yannvahaM vipazyinaM samyaksaMbuddhaM traimAsIM sarvopakaraNai: pravArayeyam | iti viditvA yena vipazyI
samyaksaMbuddhastenopasaMkrAnta: | upasaMkramya vipazyina: samyaksaMbuddhasya pAdau zirasA vanditvA
ekAnte niSaNNa: | ekAntaniSaNNamanaGgaNaM gRhapatiM vipazyI samyaksaMbuddho dharmyayA kathayA
saMdarzayati samAdApayati samuttejayati saMpraharSayati | anekaparyAyeNa dharmyayA kathayA saMdarzya
samAdApya samuttejya saMpraharSya tUSNIm | athAnaGgaNo gRhapatirutthAyAsanAdekAMsamuttarAsaGgaM
kRtvA yena vipazyI samyaksaMbuddhastenAJjaliM praNamya vipazyinaM samyaksaMbuddhamidavocat-adhi-
vAsayatu me bhagavAn traimAsIM cIvarapiNDapAtazayanAsanaglAnapratyayabhaiSajyapariSkArai: sArdhaM bhikSu-
saMgheneti | adhivAsayati vipazyI samyaksaMbuddho’naGgaNasya gRhapatestUSNIMbhAvena | athAnaGgaNo
gRhapatirbhagavatastUSNIbhAvenAdhivAsanAM viditvA vipazyina: samyaksaMbuddhasya pAdau zirasA
vanditvA utthAyAsanAt prakrAnta: | azrauSIdbandhumAn rAjA-vipazyI samyaksaMbuddho dvASaSTi-
bhikSusahasraparivAro janapadacArikAM caran bandhumatImanuprApto bandhumatyAM viharati bandhumatIye dAve
iti | zrutvA ca punarasyaitadabhavat-bahuzo mayA bhagavAnantargRhe upanimantrya bhojita: | na tu
kadAcit traimAsIM sarvopakaraNai: pravArita: | yannvahaM vipazyinaM samyaksaMbuddhaM sarvopakaraNai: pravAra-
yeyam | iti viditvA yena vipazyI samyaksaMbuddhastenopasaMkrAnta: | upasaMkramya vipazyina: samya-
ksaMbuddhasya pAdau zirasA vanditvA ekAnte niSaNNa: | ekAntaniSaNNaM bandhumantaM rAjAnaM bhagavAn
dharmyayA kathayA saMdarzayati samAdApayati samuttejayati saMpraharSayati | anekaparyAyeNa dharmyayA
kathayA saMdarzya samAdApya samuttejya saMpraharSya tUSNIm | atha bandhumAn rAjA utthAyAsanAdekAMsa-
muttarAsaGgaM kRtvA yena vipazyI samyaksaMbuddhastenAJjaliM praNamya vipazyinaM samyaksaMbuddhamida-
mabocat-adhivAsayatu me bhagavAMstraimAsIM cIvarapiNDapAtazayanAsanaglAnapratyayabhaiSajyapariSkArai:
sArdhaM bhikSusaMghena | upanimantrito’smi mahArAja tvatprathamato’naGgaNena gRhapatinA | adhivAsayatu
bhagavAn, ahaM tathA kariSye yathA anaGgaNo gRhapatirAjJAsyati | sacet te mahArAja anaGgaNo
@176
gRhapatiranujAnIte, evaM te’hamadhivAsayAmi | atha bandhumAn rAjA vipazyina: samya-
ksaMbuddhasya pAdau zirasA vanditvA utthAyAsanAt prakrAnto yena svaM nirvezanaM tenopasaMkrAnta: |
bandhumAn rAjA anaGgaNaM gRhapatiM dUtena prakrozyedamavocat-yatkhalu gRhapate jAnIyAt-
ahaM tvatprathamato vipazyinaM samyaksaMbuddhaM bhojayAmi, tata: pazcAt tavApi na duSkaraM bhaviSyati
vipazyinaM samyaksaMbuddhaM bhojayitumiti | sa kathayati-deva, mayA vipazyI samyaksaMbuddhastva-
tprathamata upanimantrita: | ahameva bhojayAmi | rAjA kathayati-gRhapate, yadyapyevam, tathApi tvaM
mama viSayanivAsI | nArhAmyahaM tvatprathamato bhojayitum ? deva, yadyapyahaM tava viSayanivAsI,
tathApi yena pUrvanimantrita: sa eva bhojayati | nAtra devasya nirbandho yukta: | na te gRhapate
kAmakAraM dadAmi | api tu yo bhaktottarikayA jeSyati, so’vaziSTaM kAlaM bhojayiSyati |
tathA bhavatu ityanaGgaNo gRhapati: pratyazrauSIt | tathA anaGgaNo gRhapatistAmeva rAtriM zuciM
praNItaM khAdanIyaM bhojanIyaM samudAnIya kAlyamevotthAyodakamaNIn pratiSThApya bhagavato dUtena
kAlamArocayati-samayo bhadanta, sajjaM, bhaktaM yasyedAnIM bhagavAn kAlaM manyate | atha
vipazyI samyaksaMbuddha: pUrvAhNe nivAsya pAtracIvaramAdAya bhikSugaNaparivRto yenAnaGgaNasya
gRhapaterbhaktAbhisArastenopasaMkrAnta: | upasaMkramya purastAdbhikSusaMghasya prajJapta evAsane niSaNNa: |
athAnaGgaNo gRhapati: sukhopaniSaNNaM buddhapramukhaM bhikSusaMghaM viditvA zucinA praNItena
khAdanIyabhojanIyena svahastaM saMtarpayati saMpravArayati | anekaparyAyeNa zucinA praNItena
khAdanIyabhojanIyena svahastaM saMtarpya saMpravArya bhagavantaM bhuktavantaM viditvA dhautahastamapanIta-
pAtraM nIcataramAsanaM gRhItvA bhagavata: purastAnniSaNNo dharmazravaNAya | atha vipazyI
samyaksaMbuddho’naGgaNaM gRhapatiM dharmyayA kathayA saMdarzayati samAdApayati samuttejayati saMpra-
harSayati | anekaparyAyeNa dharmyayA kathayA saMdarzya samuttejya saMpraharSya prakrAnta: | evaM bandhu-
matA rAjJA bhojita: | eSa eva grantho vistareNa kartavya: | na kvacidbhaktottarikayA parA-
jayati | tato bandhumAn rAjA kare kapolaM dattvA cintAparo vyavasthita: | amAtyA: katha-
yanti-deva, kasmAt tvaM kare kapolaM dattvA cintAparastiSThasIti ? sa kathayati-bhavanta:,
kathamahaM na cintAparastiSThAmi yo’haM mama viSayanivAsinaM kuTumbinaM na zaknomi bhaktottari-
kayA parAjayitum ? te kathayanti, deva, tasya gRhapate: kASThaM nAsti | kASThavikrayo vidhArya-
tAmiti | rAjJA ghaNTAvaghoSaNaM kAritam | bhavanta:, na kenacit madviSayanivAsinA kASThaM
vikretavyam | yo vikrINIte, tena madviSaye na vastavyamiti | anaGgaNo gRhapatirgandhakASThairbhaktaM
sAdhayitumArabdha: | sugandhatailena ca vastrANi tImayitvA khAdyakAnyullADayitum | surabhiNA
gandhena sarvA bandhumatI nagarI sphuTA saMvRttA | bandhumAn rAjA pRcchati-bhavanta:, kuta eSa
manojJagandha iti ? tairvistareNa samAkhyAtam | sa kathayati-ahamapyevaM karomi | kiM mama
vibhavo nAstIti ? amAtyA: kathayanti-deva, kasyArthe evaM kriyate ? ayaM gRhapatiraputro
nacirAt kAlaM kariSyati | devasyaiva sarvaM santasvApateyaM bhaviSyati | kASThavikrayo’nujJAsyatA-
@177
miti | tena kASThavikrayo’nujJAta: | anaGgaNena gRhapatinA zrutam-rAjJA kASThavikrayo’nujJAta
iti | tena cittaM pradUSya kharA vAg nizcAritA-tAvanme bhaktakASThamasti, yenAhaM enaM sahA-
mAtyaM citAmAropya dhmApayAmIti | rAjA kare kapolaM dattvA cintAparo vyavasthita: |
amAtyA: kathayanti-deva, kimarthaM kare kapolaM dattvA cintAparastiSThasIti ? tena vistareNa
samAkhyAtam | te kathayanti-deva, alaM viSAdena | vayaM tathA kariSyAmo yathA devazcAnaGgaNaM
gRhapatiM parAjayatIti | tairaparasmin divase bandhumatI rAjadhAnI apagatapASANazarkarakaThalyA
vyavasthApitA candanavAripariSiktA surabhidhUpaghaTikopanibaddhA AmuktapaTTadAmakalApA ucchrita-
dhvajapatAkA nAnApuSpAvakIrNA nandanavanodyAnasadRzA | tatpratispardhazobhAvibhUSito maNDa-
vATa: kArita: | tasmin nAnAratnavibhUSitAsanavasanasaMpannazobhAsanaprajJapti: kAritA |
mRduvizadasurabhigandhasaMpanno vividhabhaktavyaJjanasahito divyasudhAmanojJasaMkAzastrailokyaguro-
ranurUpa AhAra upasamanvAhRta: | tato bandhumato rAjJo niveditam-deva, IdRzI nagarazobhA
IdRzazcAhAra: | prAmodhyamutpAdayeti | bandhumAn rAjA dRSTvA paraM vismayamApanna: | tato vismayA-
varjitacittasaMtatirvipazyina: samyaksaMbuddhasya dUtena kAlamArocayati-samayo bhadanta,
sajjaM bhaktaM yasyedAnIM bhagavAn kAlaM manyata iti | atha vipazyI samyaksaMbuddha:
pUrvAhNe nivAsya pAtracIvaramAdAya bhikSugaNaparivRto bhikSusaMghapuraskRto yena bandhu-
mato rAjJo bhaktAbhisArastenopasaMkrAnta: | upasaMkramya purastAdbhikSusaMghasya prajJapta evA-
sane niSaNNa: | bandhumato rAjJo maGgalyAbhiSeko hastinAgo vipazyina: samya-
ksaMbuddhasya zatazalAkaM chatramupari mUrdhno dhArayati, avaziSTA hastinAgA bhikSuNAm | bandhumato
rAjJo’gramahiSI vipazyinaM samyaksaMbuddhaM sauvarNena maNivAlavyajanena vIjayati, avaziSTA
anta:purikA avaziSTAnAM bhikSUNAm | anaGgaNena gRhapatinA avacaraka: puruSa: preSita:-
gaccha bho: puruSa, pazya kIdRzenAhAreNa bandhumAn rAjA buddhapramukhaM bhikSusaMghaM bhojayatIti |
sa gatastAM vibhUtiM dRSTvA vismayAvarjitamanAstatraivAvasthita: | evaM dvitIya:, tRtIya: preSita: |
so’pi tatraiva gatvA avasthita: | tato'naGgaNo gRhapati: svayameva gata: | so’pi tAM vibhUtiM
dRSTvA paraM viSAdamApanna: saMlakSayati-zakyamanyat saMpAdayitum | kiM tu hastinAmanta:purasya
ca kuto mama vibhava: ? iti viditvA nivezanaM gato dauvArikaM puruSamAmantrayate-bho: puruSa,
yadi kazcidyAcanaka Agacchati, say at prArthayate taddAtavyam, no tu praveza: | ityuktvA
zokAgAraM pravizya avasthita: | zakrasya devendrasyAdhastAt jJAnadarzanaM pravartate | sa saMlakSyati-
ye kecilloke dakSiNIyA:, vipazyI samyaksaMbuddhasteSAmagra:, dAnapatInAmapyanaGgaNo gRhapati: |
sAhAyyamasya kalpayitavyam | iti viditvA kauziko brAhmaNaveSamabhinirmAya yenAnaGgaNasya
gRhapaternivezanaM tenopasaMkrAnta: | upasaMkramya dauvArikaM puruSamAmantrayate-gaccha bho: puruSa,
anaGgaNasya gRhapate: kathaya-kauzikagotro brAhmaNo dvAre tiSThati bhavantaM draSTukAma iti | sa
kathayati-brAhmaNa, gRhapatinA ahaM sthApita:-ya: kazcid yAcanaka Agacchati, say at prArtha-
@178
yate, taddAtavyaM na tu praveza iti | yen ate prayojanaM tadgRhItvA gaccha | kiM te gRhapatinA
dRSTeneti ? sa kathayati-bho: puruSa, na mama kenacit prayojanam | ahaM gRhapatimeva draSTukAma: |
gaccheti | tenAnaGgaNasya gRhapatergatvA niveditam-Arya, kauzikasagotro brAhmaNo dvAre tiSThati
AryaM draSTukAma iti | sa kathayati-gaccha bho: puruSa, yena tasya prayojanaM tat prayaccha-kiM
tenAtra praviSTeneti ? sa kathayati-Arya, ukto mayA evaM kathayati-nAhaM kiMcit prArthayAmi,
api tu gRhapatimeva draSTukAma iti | sa kathayati-bho: puruSa yadyevam, pravezaya | sa tena
pravezita: | brAhmaNa: kathayati-kasmAt tvaM gRhapate kare kapolaM dattvA cintAparastiSThasIti ?
sa gRhapatirgAthAM bhASate-
na tasya kathayecchokaM ya: zokAnna pramocayet |
tasmai tu kathayecchokaM ya: zokAtsaMpramocayet ||16|| iti ||
zakra: kathayati-gRhapate, kastava zoka: ? kathaya, ahaM te zokAtpramocayAmIti | tena vistareNa
samAkhyAtam | atha zakro devendra: kauzikabrAhmaNarUpamantardhApya svarUpeNa sthitvA kathayati-
gRhapate, vizvakarmA te devaputra: sAhAyyaM kalpayiSyatItyuktvA prakrAnta: | atha zakro devendro
devAMstrAyastriMzAn gatvA vizvakarmANaM devaputramAmantrayate-gaccha, vizvakarman, anaGgaNasya gRhapate:
sAhAyyaM kalpaya | paraM bhadraM tava kauziketi vizvakarmaNA devaputreNa zakrasya devendrasya prati-
zrutya Agata: | prativiziSTatarA nagarazobhA nirmitA, divyo maNDalavATo divyAsanaprajJaptirdivya
AhAra: samanvAhRta: | airAvaNo nAgarAjo vipazyina: samyaksaMbuddhasya zatazalAkaM chatramupari
mUrdhno dhArayati, avaziSTA nAgA avaziSTAnAM bhikSUNAm | zacI devakanyA vipazyinaM
samyaksaMbuddhaM sauvarNena maNivAlavyajanena vIjayati, avaziSTA apsaraso bhikSUn | bandhumatA
rAjJA avacaraka: puruSa: preSita:-gaccha bho: puruSa, kIdRzenAhAreNAnaGgaNo gRhapati: buddha-
pramukhaM bhikSusaMghaM tarpayatIti ? sa puruSastatra gatastAM vibhUtiM dRSTvA tatraiva avasthita: | tenA-
mAtya: preSita: | so’pi tatraivAvasthita: | kumAra: preSita: | so’pi tatraivAvasthita: | tato
bandhumAn rAjA svayameva taddvAraM gatvA avasthita: | vipazyI samyaksaMbuddha: kathayati-gRhapate,
bandhumAn rAjA dRSTasatya: | tasyAntike tvayA kharavAkkarma nizcAritam | sa eva dvAre tiSThati |
gaccha kSamayeti | tenAsau nirgatya kSamita uktazca-mahArAja, praviza svahastena pariveSaNaM kuru |
sa praviSTa: | pazyati divyAM vibhUtim | dRSTvA ca paraM vismayamApanna: kathayati-gRhapate,
tvamevaiko’rhasi dine dine buddhapramukhaM bhikSusaMghaM bhojayituM na vayamiti | athAnaGgaNo gRha-
patirvipazyinaM samyaksaMbuddhamanayA vibhUtyA traimAsyaM praNItenAhAreNa saMtarpya pAdayornipatya
praNidhAnaM kartumArabdha:-yanmayA evaMvidhe sadbhUtadakSiNIye kArA kRtA, anenAhaM kuzala-
mUlena ADhye mahAdhane mahAbhoge kule jAyeyam, divyamAnuSIM zriyaM pratyanubhaveyam, evaM-
vidhAnAM dharmANAM lAbhI syAm, evaMvidhameva zAstAramArAgayeyaM mA virAgayeyamiti ||
@179
kiM manyadhve bhikSavo yo’sau anaGgaNo nAma gRhapati:, eSa evAsau jyotiSka:
kulaputrastena kAlena tena samayena | yadanena bandhumato rAjJo dRSTasatyasyAntike kharA vAgnizcA-
ritA, tasya karmaNo vipAkena paJcazatAni samAtRkazcitAyAmAropya dhmApita: | yAvadetarhi
api citAmAropya dhmApita: | yadvipazyani tathAgate kArAM kRtvA praNidhAnaM kRtam, tasya
karmaNo vipAkena ADhye mahAdhane mahAbhoge kule jAta: | divyamAnuSI zrI: prAdurbhUtA | mama 
zAsane pravrajya sarvaklezaprahANAdarhattvaM sAkSAtkRtam | ahamanena vipazyinA samyaksaMbuddhena
sArdhaM samajava: samabala: samadhura: samasAmAnyaprApta: zAstA ArAgito na virAgita: | iti hi
bhikSava ekAntakRSNAnAM karmaNAmekAntakRSNo vipAka:, ekAntazuklAnAmekAntazukla:, vyati-
mizrANAM vyatimizra: | tasmAt tarhi bhikSava ekAntakRSNAni karmANyapAsya vyatimizrANi
ca, ekAntazukleSveva karmasvAbhoga: karaNIya: | ityevaM vo bhikSava: zikSitavyam ||
idamavocadbhagavAn | Attamanasaste bhikSavo bhagavato bhASitamabhyanandan ||
iti divyAvadAne jyotiSkAvadAnamUnaviMzatimam |
@180
20 kanakavarNAvadAnam |
evaM mayA zrutam | ekasmin samaye bhagavAn zrAvastyAM viharati sma jetavane’nAtha-
piNDadasyArAme mahatA bhikSusaMghena sArdhamardhatrayodazabhirbhikSuzatai: | satkRto bhagavAn gurukRto
mAnita: pUjito bhikSubhirbhikSuNIbhirupAsakairupAsikAbhI rAjabhI rAjamAtrairnAnAtIrthikazramaNa-
brAhmaNa carakaparivrAjakairdevairnAgairyakSairasurairgaruDairgandharvai: kinnarairmahoragai: | lAbhI bhagavAn prabhUtAnAM
praNItAnAM cIvarapiNDapAtazayanAsanaglAnapratyayabhaiSajyapariSkArANAM divyAnAM mAnuSANAM ca |
taizca bhagavAnanupalipta: padmamiva vAriNA | bhagavatazcAyamevaMrUpo digvidikSu udArakalyANa-
kIrtizabdazloko'bhyudgata:-ityapi sa bhagavAMstathAgato’rhan samyaksaMbuddho vidyAcaraNasaMpanna:
sugato lokavidanuttara: puruSadamyasArathi: zAstA devamanuSyANAM buddho bhagavAn | sa imaM
sadevakaM lokaM samArakaM sabrahmakaM sazramaNabrAhmaNIM prajAM sadevamAnuSIM dRSTa eva dharma svayamabhi-
jJAya sAkSAtkRtvopasaMpadya pravedayate | sa dharmaM dezayati Adau kalyANaM madhye kalyANaM madhye kalyANaM paryavasAne
kalyANam | svarthaM suvyaJjanaM kevalaM paripUrNaM parizuddhaM paryavadAtaM brahmacaryaM saMprakAzayati |
tatra bhagavAn bhikSUnAmantrayate sma-sacedbhikSava: sattvA jAnIyurdAnasya phalaM dAnasaMvibhAgasya
ca phalavipAkaM yathAhaM jAnAmi dAnasya phalaM dAnasaMvibhAgasya ca phalavipAkam, apIdAnIM
yo’sau apazcima: kavalazcarama Alopa:, tato’pyadatvA asaMvibhajya na paribhuJjIran,
sacellabheran dakSiNIyaM pratigrAhakam | na caiSAmutpannaM mAtsaryaM cittaM paryAdAya tiSThet |
yasmAt tarhi bhikSava: sattvA na jAnante dAnasya phalaM dAnasaMvibhAgasya ca phalavipAkaM
yathAhaM jAnAmi dAnasya phalaM dAnasaMvibhAgasya ca phalavipAkam, tasmAddhetoradattvA asaMvi-
bhajya paribhujyante AgRhItena cetasA | utpannaM caiSAM mAtsaryaM cittaM paryAdAya tiSThati |
tatkasya heto: ?
bhUtapUrvaM bhikSavo’tIte’dhvani rAjAbhUt kanakavarNo nAma abhirUpo darzanIya: prAsA-
dika: paramayA suvarNapuSpakalatayA samanvAgata: | rAjA bhikSava: kanakavarNa ADhyo mahAdhano
mahAbhoga: | prabhUtasattvasvApateya: prabhUtavittopakaraNa: prabhUtadhanadhAnyahiraNyasuvarNamaNimuktAvaiDUrya-
zaGkhazilApravAlarajatajAtarUpa: prabhUtahastyazvagaveDaka: paripUrNakozakoSThAgAra: | rAjJa: kanaka-
varNasya khalu bhikSava: kanakAvatI nAma rAjadhAnI babhUva pUrveNa pazcimena ca dvAdaza
yojayAnyAyAmena, dakSiNenottareNa ca sapta yojanAni ca vistAreNa | RddhA ca sphItA ca
kSemA ca subhikSA ca AkIrNabahujanamanuSyA ca ramaNIyA ca | rAjJa: kanakavarNasyAzItirnagara-
sahasrANyabhUvan | aSTAdaza kulakoTI RddhAni sphItAni kSemANi subhikSANyAkIrNabahujana-
manuSyANi | saptapaJcAzadgrAmakoTya RddhA: sphItA: kSemA: subhikSA ramaNIyA mahAjanAkIrNa-
manuSyA: | SaSTi: karvaTasahasrANyabhUvan RddhAni sphItAni kSemANi subhikSANyAkIrNabahujana-
manuSyANi | rAjJa: kanakavarNasyASTAdazAmAtyasahasrANyabhUvan | viMzatistrIsahasrANyanta:pura-
mabhUt | rAjA bhikSava: kanakavarNo dhArmiko babhUva | dharmeNa rAjyaM kArayati ||
@181
athApareNa samayena rAjJa: kanakavarNasya ekAkino rahogatasya pratisaMlInasya evaM cetasi
ceta:parivitarkamudapAdi-yannvahaM sarvavaNijo’zulkAnagulmAn muJceyam | sarvajAmbudvIpakAn
manuSyAnakArAnagulmAn muJceyamiti | atha rAjA kanakavarNo gaNakamahAmAtrAmAtyadauvArika-
pAriSadyAnAmantrayate-adyAgreNa vo grAmaNya: sarvavaNijo’zulkAn muJcAmi, sarvajAmbudvIpakAn
manuSyAnakArAnazulkAn muJcAmi | tasyAnenopAyena bahUni varSANi rAjyaM kArayato’pareNa samayena
nakSatraM viSamIbhUtam, dvAdaza varSANi devo na varSati | atha brAhmaNA lakSaNajJA naimittikA
bhUmyantarikSamantrakuzalA nakSatrazukragrahacariteSu tat saMlakSayitvA yena rAjA kanakavarNa:,
tenopasaMkrAntA: | upasaMkramya rAjAnaM kanakavarNamidamavocan-yatkhalu devo jAnIyAt-nakSatraM
viSamIbhUtam, dvAdaza varSANi devo na varSiSyati | atha rAjA kanakavarNa idamevaMrUpaM
nirghoSaM zrutvA azrUNi pravartayati-aho bata me jAmbudvIpakA manuSyA:, aho bata me jambudvIpa:
Rddha: sphIta: kSema: subhikSo ramaNIyo bahujanAkIrNamanuSyo nacirAdeva zUnyo bhaviSyati
rahitamanuSya: | atha rAjJa: kanakavarNasya muhUrtaM zocitvA etadabhavat-ya ime ADhyA mahAdhanA
mahAbhogA:, te zakSyanti yApayitum | ya ime daridrA alpadhanA alpAnnapAnabhogA:, te kathaM
yApayiSyanti ? tasyaitadabhavat-yannvahaM jambudvIpAdannAdyaM saMhareyam, sarvajAmbudvIpAn sattvAn
gaNayeyam | atha gaNayitvA mApayeyam, mApayitvA sarvagrAmanagaranigamakarvaTarAjadhAnISvekaM
koSThAgAraM kArayeyam | ekaM koSThAgAraM kArayitvA sarvajAmbudvIpakAnAM manuSyANAM samaM bhaktaM
pratyarpayeyamiti | atha kanakavarNo rAjA gaNakamahAmAtrAmAtyadauvArikapAriSadyAnAmantrayate-gacchata
yUyaM grAmaNya:, sarvajambudvIpAdannAdyaM saMhRtya gaNayata, gaNayitvA mApayata, mApayitvA sarvagrAma-
nagaranigamakarvaTarAjadhAnISvekaM koSThAgAraM sthApayata | paraM deveti gaNakamahAmAtrAmAtyadauvArika-
pAriSadyA rAjJa: kanakavarNasya pratizrutya sarvajambudvIpAdannAdyaM gaNayanti, gaNayitvA mApayanti,
mApayitvA sarvagrAmanagaranigamakarvaTarAjadhAnISvekasmin koSThAgAre sthApayanti | ekasmin
koSThAgAre sthApayitvA yena rAjA kanakavarNa:, tenopasaMkrAntA: | upasaMkramya rAjAnaM kanaka-
varNamidamavocan-yat khalu deva jAnIyA:-sarvagrAmanagaranigamakarvaTarAjadhAnISvannAdyaM saMhRtam,
saMhRtya gaNitam, gaNayitvA mApitam, mApayitvA sarvagrAmanagaranigamarAjadhAnISvekasmin
koSThAgAre sthApitaM yasyedAnIM deva: kAlaM manyate | atha rAjA kanakavarNa: saMkhyAgaNakalipika-
pauruSeyAnAmantrayitvA etadavocat-gacchata yUyaM grAmaNya:, sarvajAmbudvIpakAn manuSyAn gaNa-
yata, gaNayitvA grAmaNya: sarvajAmbudvIpakAnAM manuSyANAM samaM bhaktaM prayacchata | paraM deveti saMkhyA-
gaNakalipikapauruSeyA rAjJa: kanakavarNasya pratizrutya sarvajAmbudvIpakAn manuSyAn gaNayanti,
saMgaNya rAjAnaM kanakavarNamAdau kRtvA sarvajAmbudvIpakAnAM manuSyANAM samaM bhaktaM prajJapayanti |
te yApayantyekAdazavarSANi, dvAdazavarSaM na yApayanti | nirgato dvAdazasya varSasyaiko mAso yAva-
dbahava: strIpuruSadArakadArikA jighatsitA: pipAsitA: kAlaM kurvanti | tena khalu puna: samayena
sarvajambudvIpAdannAdyaM parikSINamanyatra rAjJa: kanakavarNasyaikA mAnikA bhaktasyAvaziSTA ||
@182
tena khalu samayena anyatamazcatvAriMzatkalpasaMprasthito bodhisattva imAM sahAlokadhAtu-
manuprApto babhUva | adrAkSId bodhisattvo'nyatarasmin vanaSaNDe putraM mAtrA sArdhaM vipratipadya-
mAnam | dRSTvA ca punarasyaitadabhavat-klizyanti bateme sattvA:, saMklizyanti bateme sattvA:,
yatra hi nAma asyAmeva nava mAsAn kukSau uSitvA, asyA eva stanau pItvA, atraiva kAlaM
kariSyati iti | alaM me IdRzai: sattvairadhArmikairadharmarAgaraktairmithyAdRSTakairviSamalobhAbhibhUtai-
ramAtRrajJaizrAmaNyaraibrAhmaNyairakule jyeSThApacAyakai: | ka utsahata IdRzAnAM sattvAnAmarthAya bodhi-
sattvacaryAM caritum ? yannvahaM svake kArye pratipadyeyam | atha bodhisattvo yenAnyataradvRkSamUlaM
tenopasaMkrAnta: | upasaMkramya tasmin vRkSamUle niSaNNa: | paryaGkamAbhujya RjukAyaM praNidhAya
pratimukhaM smRtimupasthApya paJcasUpAdAnaskandheSUdayavyayAnudarzI viharati yadutedaM rUpam, ayaM
rUpasamudaya:, ayaM rUpasyAstaMgama:, iyaM vedanA, iyaM saMjJA, ime saMskArA:, idaM vijJAnam,
ayaM vijJAnasamudaya:, ayaM vijJAnasyAstaMgama iti | sa evaM paJcasUpAdAnaskandheSUdayavyayAnudarzI
viharannacirAdeva yatkiMcit samudayadharmakaM tat sarvaM nirodhadharmakamiti viditvA tatraiva pratyekAM
bodhimadhigatavAn | atha bhagavAn pratyekabuddho yathAprAptAnavalokya tasyAM velAyAM gAthAM bhASate-
saMsevamAnasya bhavanti snehA:
snehAnvayaM saMbhavatIha du:kham |
AdInavaM snehagataM viditvA
ekazcaret khaGgaviSANakalpa: ||1|| iti |
atha tasya bhagavata: pratyekabuddhasyaitadabhavat-bahUnAM me sattvAnAmarthAya duSkarANi
cIrNAni, na ca kasyacit sattvasya hitaM kRtam | kamadyAhamanukampeyam, kasyAhamadya piNDa-
pAtamAhRtya paribhuJjIya ? atha bhagavAn pratyekabuddho divyena cakSuSA vizuddhenAtikrAntamAnuSeNa
sarvAvantamimaM jambudvIpaM samantAdanuvilokayannadrAkSIt sa bhagavAn pratyekabuddha: sarvajambudvIpA-
dannAdyaM parikSINam, anyatra rAjJa: kanakavarNasyaikA mAnikA bhaktasyAvaziSTA | tasyaitadabhavat-
yannvahaM rAjAnaM kanakavarNamanukampeyam | yannvahaM rAjJa: kanakavarNasya nivezanAt piNDapAta-
mapahRtya paribhuJjIya | atha bhagavAn pratyekabuddhastata eva RddhyA vihAyasamabhyudgamya dRzyatA
kAyena zakuniriva RddhyA yena kanakAvatI rAjadhAnI tenopasaMkrAnta: | tena khalu samayena
rAjA kanakavarNa upariprAsAdatalagato’bhUt paJcamAtrairamAtyasahasrai: parivRta: | adrAkSIdanyatamo
mahAmAtrastaM bhagavantaM pratyekabuddhaM dUrata evAgacchantam | dRSTvA ca punarmahAmAtrAnAmantrayate-
pazyata pazyata grAmaNya: | dUrata eva lohitapakSa: zakunta ihAgacchati | dvitIyo mahAmAtra
evamAha-naiSa grAmaNyo lohitapakSa: zakunta:, rAkSasa eva ojohAra ihAgacchati | eSo’smAkaM
bhakSayiSyati | atha rAjA kanakavarNa ubhAbhyAM pANibhyAM mukhaM saMparimArjya mahAmAtrAnAmantrayate-
naiSa grAmaNyo lohitapakSa: zakunta:, na ca rAkSasa ojohAra: | RSireSo’smAkamanukampayehA-
gacchati | atha sa bhagavAn pratyekabuddho rAjJa: kanakavarNasya prAsAde pratyaSThAt ||
@183
atha rAjA kanakavarNastaM bhagavantaM pratyekabuddhamutthAyAsanAt- pratyudgamya pAdau zirasA
vanditvA prajJapta evAsane niSIdayati | atha rAjA kanakavarNastaM bhagavantaM pratyekabuddhamidamavo-
cat-kimartham RSe ihAbhyAgamanam ? bhojanArthaM mahArAja | evamukte rAjA kanakavarNa: prArodIt |
azrUNi pravartayannevamAha-aho me dAridryam, aho dAridryam, yatra hi nAma jambudvIpaizvaryAdhi-
patyaM kArayitvA ekasyApi RSerasamartha: piNDapAtaM pratipAdayitum | atha yA kanakAvatyAM
rAjadhAnyAmadhyuSitA devatA, sA rAjJa: kanakavarNasya purastAdgAthAM bhASate-
kiM du:khaM dAridryaM kiM du:khataraM tadeva dAridryam |
maraNasamaM dAridryam ||2||
atha rAjA kanakavarNa: koSThAgArikaM puruSamAmantrayate-asti bho: puruSa, mama nivezane
kiMcidbhaktam, yadahamasya RSe: pradAsyAmi ? sa evamAha-yat khalu deva jAnIyA:-sarvajambu-
dvIpAdannAdyaM parikSINam, anyatra devasyaikA mAnikA bhaktasyAvaziSTA | atha rAjJa: kanakavarNa-
syaitadabhavat-sacet paribhuJje, jIviSye | atha na paribhokSye, mariSye | tasyaitadabhavat-yadi
paribhokSye, yadi vA na paribhokSye, avazyaM mayA kAla: kartavya: | alaM me jIvitena | kathaM
nAmehedRza RSi: zIlavAn kalyANadharmA mama nivezane’dya yathAdhautena pAtreNa nirgamiSyati ?
atha rAjA kanakavarNo gaNakamahAmAtrAmAtyadauvArika pAriSadyAn saMnipAtyaivamavocat-anu-
modata yUyaM grAmaNya:, ayaM rAjJa: kanakavarNasyApazcima odanAtisarga: | anena kuzalamUlena
sarvajAmbudvIpakAnAM manuSyANAM dAridryasamuccheda: syAt | atha rAjA kanakavarNastasya maharSe-
stat pAtraM gRhItvA ekAM mAnikAM bhaktasya pAtre prakSipya ubhAbhyAM pANibhyAM pAtraM gRhItvA
jAnubhyAM nipatya tasya bhagavata: pratyekabuddhasya dakSiNe pANau pAtraM pratiSThApayati | dharmatA
punarbhagavatAM pratyekabuddhAnAM kAyikI dharmadezanA na vAcikI | atha bhagavAn pratyekabuddho
rAjJa: kanakavarNasyAntikAt piNDapAtramAdAya tata eva RddhyA uparivihAyasA prakrAnta: |
atha rAjA kanakavarNa: prAJjalirbhUtvA tAvadanimiSaM prekSamANo’sthAt, yAvaccakSuSpathAdati-
krAnta iti | atha rAjA kanakavarNo gaNakamahAmAtrAmAtyadauvArikapAriSadyAnAmantrayate-gacchata
grAmaNya: svakasvakAni nivezanAni | mA ihaiva prAsAde jighatsApipAsAbhyAM sarva eva kAlaM
kariSyatha | ta evamAhu:-yadA devasya zrIsaubhAgyasaMpadAsIt, tadA vayaM devena sArdhaM krIDatA
ramatA kathaM punarvayamidAnIM devaM pazcime kAle pazcime samaye parityakSyAma iti | atha rAjA
kanakavarNa: prArodIt | azrUNi pravartayati | azrUNi saMparimArjya gaNakamahAmAtrAmAtyadauvArika-
pAriSadyAnidamavocat-gacchata grAmaNyo yathAsvakasvakAni nivezanAni | mA ihaiva prAsAde
jighatsApipAsAbhyAM sarva eva kAlaM kariSyatha | evamuktA gaNakamahAmAtrAmAtyadauvArikapAriSadyA:
prarudanto’zrUNi pravartayanto’zrUNi saMparimArjya yena rAjA kanakavarNastenopasaMkrAntA: | upa-
saMkramya rAjJa: kanakavarNasya pAdau zirasA vanditvA aJjaliM kRtvA rAjJa: kanakavarNasyaitadUcu:-
kSantavyaM te yadasmAbhi: kiMcidaparAddham | adyAsmAkaM devasyApazcimaM darzanam ||
@184
tadyathA tena bhagavatA pratyekabuddhena sa piNDapAtra: paribhukta:, atha tasminneva kSaNe
samantAccatasRSu dikSu catvAryabhrapaTalAni vyutthitAni, zItalAzca vAyavo vAtumArabdhA:, ye
jambUdvIpAdazuciM vyapanayanti, meghAzca pravarSayanta: pAMzUn zamayanti | atha tasminneva divase
dvitIye’rdhabhAge vividhasya khAdanIyabhojanIyasya varSaM pravarSati | idamevaMrUpaM bhojanamodanasaktava:
kulmASamatsyamAMsam, idamevaMrUpaM khAdanIyaM mUlakhAdanIyaM skandhakhAdanIyaM patrakhAdanIyaM puSpa-
khAdanIyaM phalakhAdanIyaM tilakhAdanIyaM khaNDazarkaraguDakhAdanIyaM piSTakhAdanIyam | atha rAjA
kanakavarNo hRSTatuSTa: udagra AttamanA: pramudita: prItisaumanasyajAto gaNakamahAmAtrAmAtyadau-
vArikapArSadyAnAmantrayate-pazyatha yUyaM grAmaNya:, adyaiva tasyaikapiNDapAtadAnasyAGkura: prAdurbhUta: |
phalamanyadbhaviSyati ||
atha dvitIye divase saptAhaM dhAnyavarSaM pravarSanti, tadyathA-tilataNDulA mudgamASA yavA
godhUmamasUrA: zAlaya: | saptAhaM sarpivarSaM pravarSanti, saptAhaM karpAsavarSaM pravarSanti, saptAhaM
nAnAvidhadUSyavarSaM pravarSanti, saptAhaM saptaratnAnAM varSaM pravarSanti, suvarNasya rUpyasya vaiDUryasya
sphaTikasya lohitamukterazmagarbhasya musAragalvasya | sarvamasya rAjJa: kanakavarNasyAnubhAvena
jAmbudvIpakAnAM manuSyANAM dAridryasamucchedo babhUva ||
syAt khalu bhikSavo yuSmAkaM kAGkSA vimatirvA anya: sa tena kAlena tena samayena
rAjA kanakavarNo babhUva | na khalvevaM draSTavyam | ahaM sa tena kAlena tena samayena rAjA
kanakavarNo babhUva | tadanena bhikSava: paryAyeNa veditavyam | sacedbhikSava: sattvA jAnIyurdAnasya
phalaM dAnasaMvibhAgasya ca phalavipAkam-apIdAnIM yo’sau apazcimaka: kavalazcarama Alopa:,
tato’pyadattvA asaMvibhajya na paribhuJjIran, sacellabheran dakSiNIyaM pratigrAhakam | na
caiSAmutpannaM mAtsaryaM cittaM paryAdAya tiSThati | yasmAt tarhi bhikSava: sattvA na jAnate dAnasya
phalaM dAnasaMvibhAgasya ca phalavipAkam-yathA ahaM jAne dAnasya phalaM dAnasaMvibhAgasya ca
phalavipAkam, tasmAtte’dattvA asaMvibhajya paribhuJjate AgRhItena cetasA, utpannaM caiSAM
mAtsaryaM cittaM paryAdAya tiSThati |
na nazyate pUrvakRtaM zubhAzubhaM
na nazyate sevanaM paNDitAnAm |
na nazyate AryajaneSu bhASitaM
kRtaM kRtajJeSu na jAtu nazyati ||3||
sukRtaM zobhanaM karma duSkRtaM vApyazobhanam |
asti caitasya vipAko avazyaM dAsyate phalam ||4||
idamavocadbhagavAn | Attamanasaste bhikSavo bhikSuNyupAsakopAsikAdevanAgayakSa-
gandharvAsuragaruDakinnaramahoragAdaya: sarvAvatI ca parSadbhagavato bhASitamabhyanandan ||
iti zrIdivyAvadAne kanakavarNAvadAnaM viMzatimam |
@185
21 sahasodgatAvadAnam |
buddho bhagavAn rAjagRhe viharati veNuvane kalandakanivApe | AcaritamAyuSmato mahA-
maudgalyAyanasya kAlena kAlaM narakacArikAM carituM tiryakcArikAM carituM pretacArikAM deva-
cArikAM manuSyacArikAM caritum | sa yAni tAni nArakANAM sattvAnAmutpATAnupATanacchedana-
bhedanAdIni du:khAni, tirazcAmanyonyabhakSaNAdIni, pretAnAM kSuttRSAdIni, devAnAM cyavana-
patanavikiraNavidhvaMsanAdIni, manuSyANAM paryeSTivyasanAdIni du:khAni, tAni dRSTvA jambudvIpa-
mAgatya catasRNAM parSadAmArocayati | yasya kasyacit sArdhaMvihArI antevAsI vA anabhi-
rato brahmacaryaM carati, sa tamAdAya yenAyuSmAn mahAmaudgalyAyanastenopasaMkrAmati, AyuSmAn
mahAmaudgalyAyana enaM samyagavavadiSyati, anuzAsiSyatIti | tamAyuSmAn mahAmaudgalyAyana:
samyagavavadati samyaganuzAsti | evamaparamaparaM te AyuSmatA mahAmaudgalyAyanena samyagava-
vAditA: samyaganuziSTA abhiratA brahmacaryaM caranti, uttare ca vizeSamadhigacchanti | tena khalu
samayenAyuSmAn mahAmaudgalyAyanazcatasRbhi: parSadbhirAkIrNo viharati bhikSubhirbhikSuNIbhirupAsakai-
rupAsikAbhizca | jAnakA: pRcchakA buddhA bhagavanta: | pRcchati buddho bhagavAnAyuSmantamAnandam |
sa kathayati-AcaritaM bhadanta AyuSmato mahAmaudgalyAyanasya kAlena kAlaM narakacArikAM
carituM tiryakcArikAM pretacArikAM devacArikAM manuSyacArikAM caritum | sa yAni tAni
nArakANAM sattvAnAmutpATAnupATanacchedanabhedanAdIni du:khAni, tiryazcAmanyonyabhakSaNAdIni,
pretAnAM kSuttRSAdIni, devAnAM cyavanapatanavikiraNavidhvaMsanAdIni, manuSyANAM paryeSTivyasanA-
dIni du:khAni, tAni dRSTvA jambudvIpamAgatya catasRNAM parSadAmArocayati | yasya kasyacit
sArdhaMvihArI antevAsI vA anabhirato brahmacaryaM carati, sa tamAdAya yenAyuSmAn mahAmaudga-
lyAyanastenopasaMkrAmati, AyuSmAn mahAmaudgalyAyana eva samyagavavadiSyati samyaganuzAsi-
SyatIti, tamAyuSmAn mahAmaudgalyAyana: samyagavavadati samyaganuzAsti | evamaparamaparaM te
AyuSmatA mahAmaudgalyAyanena samyagavavAditA: samyaganuziSTA abhiratA brahmacaryaM caranti,
uttare ca vizeSamadhigacchanti | ayaM bhadanta heturayaM pratyayo yenAyuSmAn mahAmaudgalyAyan–
zcatasRbhi: parSadbhirAkIrNo viharati bhikSubhikSuNyupAsakopAsikAbhi: | na sarvatra Ananda
maudgalyAyano bhikSurbhaviSyati maudgalyAyanasadRzo vA | tasmAd dvArakoSThake paJcagaNDakaM cakraM
kArayitavyam | uktaM bhagavatA dvArakoSThake paJcagaNDakaM cakraM kArayitavyamiti | bhikSavo na
jAnate kIdRzaM kArayitavyamiti | bhagavAnAha-paJca gataya: kartavyA narakAstiryaJca: pretA
devA manuSyAzca | tatrAdhastAt narakA: kartavyA:, tiryaJca: pretAzca, upariSTAt devA manuSyAzca |
catvAro dvIpA: kartavyA: pUrvavideho’paragodAnIya uttarakururjambudvIpazca | madhye rAgadveSamohA:
kartavyA:, rAga: pArAvatAkAreNa, dveSo bhujaGgAkAreNa, moha: sUkarAkAreNa | buddhapratimAzcaita-
nnirvANamaNDalamupadarzayantya: kartavyA: | anupapAdukA: sattvA ghaTIyantraprayogeNa cyavamAnA
upapadyamAnAzca kartavyA: | sAmantakena dvAdazAGga: pratItyasamutpAdo’nulomapratiloma: kartavya: |
sarvamanityatayA grastaM kartavyam, gAthAdvayaM ca lekhayitavyam-
@186
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||1||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||2|| iti ||
uktaM bhagavatA dvArakoSThake paJcagaNDakaM cakraM kArayitavyamiti bhikSubhi: kAritam |
brAhmaNagRhapataya Agatya pRcchanti-Arya, kimidaM likhitamiti ? te kathayanti-bhadramukhA:, vaya-
mapi na jAnIma iti | bhagavAnAha-dvArakoSThake bhikSuruddeSTavyo ya AgatAgatAnAM brAhmaNagRha-
patInAM darzayati | uktaM bhagavatA bhikSuruddeSTavya iti | te avizeSeNoddizanti bAlAnapi mUDhA-
napi avyaktAnapi akuzalAnapi | te AtmanA na jAnate, kuta: punarAgatAnAM brAhmaNagRhapatInAM
darzayiSyanti ? bhagavAnAha-pratibalo bhikSuruddeSTavya iti ||
rAjagRhe’nyatamo gRhapati: prativasati | tena sadRzAt kulAt kalatramAnItam |
sa tayA sArdhaM krIDati ramate paricArayati | tasya krIDato ramamANasya paricArayata: putro
jAta: | tasya trINi saptakAnyekaviMzatidivasAn vistareNa jAtasya jAtimahaM kRtvA kulasadRzaM
nAmadheyaM vyavasthApitam | sa patnImAmantrayate-bhadre, jAto’smAkaM RNaharo dhanahara: | tadgacchAmi,
paNyamAdAya mahAsamudramavatarAmIti | sA kathayati-Aryaputra, evaM kuruSveti | sa suhRtsaMbandhi-
bAndhavAnAmantrayitvA antarjanaM ca samAzvAsya mahAsamudragamanIyaM paNyamAdAya divasatithimuhUrtena
mahAsamudramavatIrNa: | tatraiva ca nidhanamupayAta: | tasya patnyA sa dArako jJAtibalena hastabalena
pAlita: poSita: saMvardhito lipyAmupanyasto lipyakSareSu ca kRtAvI saMvRtta: | sa vayaskareNa
sArdhaM veNuvanaM gato vihAraM praviSTa: pazyati dvArakoSThake paJcagaNDakaM cakramabhilikhitam | sa
pRcchati-Arya, kimidamabhilikhitamiti ? bhikSu: kathayati-bhadramukha, etA: paJca gatayo
narakAstiryaJca: pretA devA manuSyAzca | Arya, kimebhi: karma kRtaM yenaivaMvidhAni
du:khAni pratyanubhavantIti ? sa kathayati-ete prANAtipAtikA adattAdAyikA:
kAmamithyAcArikA mRSAvAdikA: paizunikA: pAruSikA: saMbhinnapralApikA abhidhyAlavo
vyApannacittA mithyAdRSTikA: | tadebhirete dazAkuzalA: karmapathA atyarthamAsevitA bhAvitA
bahulIkRtA:, yena evaMvidhAni du:khAnyutpATAnupATacchedana bhedanAdIni pratyanubhavanti | Arya,
gatametat | ebhiranyai: kiM karma kRtaM yena evaMvidhAni du:khAni pratyanubhavanti ? bhadramukha,
ebhirapi dazAkuzalA: karmapathA AsevitA bhAvitA bahulIkRtA:, yena evaMvidhAni du:khA-
nyanyonyabhakSaNAdIni pratyanubhavanti | Arya, etadapi gatam | ebhiranyai: kiM karma kRtaM yena
evaMvidhAni du:khAni pratyanubhavanti ? bhadramukha, ete’pi matsariNa Asan kuTukuJcakA
AgRhItapariSkArA: | tattena mAtsaryeNAsevitena bhAvitena bahulIkRtena evaMvidhAni du:khAni 
kSuttRSAdIni du:khAni pratyanubhavanti | Arya, etadapi gatam | ebhiranyai: kiM karma kRtaM yena
evaM vidhAni sukhAni pratyanubhavanti ? bhadramukha, ete prANAtipAtAt prativiratA adattAdAnAt
@187
kAmamithyAcArAnmRSAvAdAt paizunyAt pAruSyAt saMbhinnapralApAdanabhidhyAlavo’vyApannacittA:
samyagdRSTaya: | tadebhirete daza kuzalA: karmapathA atyarthamAsevitA bhAvitA bahulIkRtA:, yena
evaMvidhAni divyastrIlalitavimAnodyAnasukhAni pratyanubhavanti | Arya, etadapi gatam |
ebhiranyai: kiM karma kRtaM yena evaMvidhAni sukhAni pratyanubhavanti ? bhadramukha, ebhirapi daza
kuzalA: karmapathAstanutarA mRdutarAzcAsevitA bhAvitA bahulIkRtA:, yena evaMvidhAni hastyazva-
rathAnnapAnazayanAsanastrIlalitodyAnasukhAni pratyanubhavanti | Arya, AsAM paJcAnAM gatInAM yA
etAstisro gatayo narakAstiryaJca: pretAzca, etA mahyaM na rocante | ye tu ete devA manuSyAzca
ete rocate | tatkathamete daza kuzalA: karmapathA: samAdAya vartayitavyA: ? bhadramukha, svAkhyAte
dharmavinaye pravrajya saced dRSTa eva dharma AjJAmArAgayiSyasi, eSa eva te’nto du:khasya |
atha sAvazeSasaMyojana: kAlaM kariSyasi, deveSUpapatsyase | uktaM hi bhagavatA-paJcAnuzaMsAn
samanupazyatA paNDitenAlameva pravrajyAdhimuktena bhavitum | katamAni paJca ? AveNikA ime svArthA
anuprApto bhaviSyAmIti saMpazyatA paNDitenAlameva pravrajyAdhimuktena bhavitum | yeSAmahaM dAsa:
preSyo nirdezyo bhujiSyo nayena kAmaMgama:, teSAM pUjyazca bhaviSyAmi prazaMsyazceti saMpazyatA paNDitena
alameva pravrajyAdhimuktena bhavitum | anuttaraM yogakSemaM nirvANamanuprApsyAmIti saMpazyatA paNDi-
tena alameva pravrajyAdhimuktena bhavitum | anuttaraM vA yogakSemaM nirvANamanuprApnuvato’nApattikasya
sato deveSupapattirbhaviSyatIti saMpazyatA paNDitena alameva pravrajyAdhimuktena bhavitum | aneka-
paryAyeNa pravrajyA varNitA buddhaizca buddhazrAvakaizca | Arya, zobhanam | kiM tatra pravrajyAyAM kriyate ?
bhadramukha, yAvajjIvaM brahmacaryaM caryate | Arya, na zakyametat | anyo’sti upAya: ? bhadramukha,
asti, upAsako bhava | Arya, kiM tatra kriyate ? bhadramukha, yAvajjIvaM prANAtipAtAt prati-
virati: saMrakSyA, adattAdAnAt kAmamithyAcArAt surAmaireyamadyapramAdasthAnAt prativirati:
saMrakSyA | Arya, etadapi na zakyate | anyamupAyaM kathayeti | bhadramukha, buddhapramukhaM bhikSusaMghaM
bhojaya | Arya, kiyadbhi: kArSApaNairbuddhapramukho bhikSusaMgho bhojyate ? bhadramukha, paJcabhi:
kArSApaNazatai: | Arya, zakyametat | sa tasya pAdAbhivandanaM kRtvA prakrAnta: | yena svaM
nivezanaM tenopasaMkrAnta: | upasaMkramya mAtaramidamavocat-amba, adyAhaM veNuvanaM gata: | tatra
mayA dvArakoSThake paJcagaNDakaM cakramabhilikhitaM dRSTam | tatra paJca gatayo narakAstiryaJca: pretA
devA manuSyAzca | tatra nArakA utpATAnupATanacchedanabhedanAdIni du:khAni pratyanubhavanti |
tiryaJcazcAnyonyabhakSaNAdIni | pretA: kSuttRSAdIni | devA divyastrIlalitodyAnavimAnasukhAni
pratyanubhavanti | manuSyA hastyazvarathAnnapAnazayanAsanastrIlalitodyAnAni pratyanubhavanti |
AsAM mama tisro gatayo nAbhipretA:, dve abhiprete | tatkimicchasi tvaM mAM deveSUpapadyamAnam ?
putra, sarvasattvAnicchAmi deveSUpapadyamAnAn prAgeva tvAm | amba, yadyevam, prayaccha paJca
kArSApaNazatAni | buddhapramukhaM bhikSusaMghaM bhojayAmi | putra, mayA tvaM jJAtibalena hastabalena
cApyAyita: poSita: saMvardhita: | kuto me paJcAnAM kArSApaNazatAnAM vibhava: ? amba, yadi
@188
nAsti, bhRtikayA karma karomi | putra, tvaM sukumAra: | na zakyasi bhRtikayA karma kartum |
amba gacchAmi, zakSyAmi | putra, yadi zakto’si, gaccha | sa tayA anujJAto bhRtakavIthIM
gatvA avasthita: | brAhmaNagRhapatayo’nyAn bhRtakapuruSAn gRhNanti, taM na kazcit pRcchati |
sa tatra divasamatinAmya vikAle gRhaM gata: | sa mAtrA pRSTa:-putra, kRtaM te bhRtikayA karma ?
amba, kiM karomi ? na mAM kazcit pRcchati | putra, na evaMvidhA bhRtakapuruSA bhavanti | putra,
sphaTitaparuSA rUkSakezA malinavastranivasanA: | yadyavazyaM tvayA bhRtikayA karma kartavyam,
IdRzaM veSamAsthAya bhRtakavIthIM gatvA tiSTha | amba, zobhanam | evaM karomi | so’parasmin
divase tAdRzaM veSamAsthAya bhRtakavIthIM gatvA avasthita: | yAvadanyatarasya gRhapatergRha-
muttiSThate | sa bhRtakAnAmarthe vIthIM gata: | tena taM pratyAkhyAya anye bhRtakapuruSA gRhItA: |
sa kathayati-gRhapate, ahamapi bhRtikayA karma karomIti | gRhapati: kathayati-putra, tvaM
sukumAra:, na zakSyasi bhRtikayA karma kartum | tAta, kiM tvaM pUrvaM bhRtiM dadAsi, Aho-
svit pazcAt ? putra pazcAt | tAta, adya tAvat karma karomi | yadi toSayiSyAmi, dAsyasi
bhRtimiti | sa saMlakSayati-zobhanameSa kathayati | adya tAvat jijJAsyAmi yadi zakSyati
karma kartum, dAsyAmi | na zakSyati, na dAsyAmIti viditvA kathayati-putra Agaccha,
gacchAma iti | sa tena gRhaM nIta: | te’nyabhRtakA: zAThyena karma kurvanti | sa tvaritatvaritaM karma
karoti | tAMzca bhRtakAn samanuzAsti | vayaM tAvat pUrvakeNa duzcaritena daridragRheSUpapannA: |
tadyadi zAThyena karma kariSyAma:, itazcyutAnAM kA gatirbhaviSyati ? te kathayanti-
bhAgineya, tvaM navadAnta: | sthAnametadvidyate yadasmAkaM pRSThato gamiSyasi | Agaccha pazyAma: |
sa lokAkhyAyikAyAM kuzala: | tena teSAM tAdRzI lokAkhyAnakathA prastutA, yAM zrutvA te
bhRtakapuruSA AkSiptA: | tasyAtisvareNa gacchato’nupadaM gacchanti, mA lokAkhyAyikAM na
zroSyAma iti | tasmin divase tairbhRtakapuruSaistaddviguNaM karma kRtam | gRhapati: karmAntAn
pratyavekSamANastaM pradezamAgato yAvaddviguNaM karma kRtam | so’dhiSThAyakapuruSaM pRcchati-
bho: puruSa, kiM tvayA apare bhRtakA gRhItA: ? Arya, nag RhItA: | atha kasmAdadya
dviguNaM karma kRtam ? tena yathAvRttamArocitam | zrutvA gRhapatistasya dArakasya dviguNAM
bhRtiM dAtumArabdha: | sa kathayati-tAta, kiM dvidaivasikAM bhRtiM dadAsIti ? sa
kathayati-putra, na dvidaivasikAM dadAmi, api tu prasanno’haM prasannAdhikAraM karomIti | sa
kathayati-tAta, yadi tvaM mamAbhiprasanna:, yAvat tava gRhe karma kartavyaM tAvat tavaiva haste
tiSThatu | putra evaM bhavatu | yadA tasya gRhapatestadgRhaM parisamAptam, tadA asau dArako bhRtiM
gaNayitumArabdho yAvat paJca kArSApaNazatAni na paripUryante | sa roditumArabdha: | sa gRha-
pati: kathayati-putra, kiM rodiSi ? mAsi mayA kiMcit vyaMsita: | tAta, mahAtmA tvam,
kiM mAM vyaMsayiSyasi ? api tu ahameva mandabhAgya: | mayA paJcAnAM kArSApaNazatAnAmarthAya
bhRtikayA karma prArabdhaM buddhapramukhaM bhikSusaMghaM bhojayiSyAmi, tato deveSUpapatsyAmIti | tAni
@189
na paripUrNAni | punarapi mayA anyatra bhRtikayA karma kartavyamIti | sa gRhapatirbhUyasA mAtrayA
atiprasanna: | sa kathayati-putra, yadyevam, ahaM pUrayAmi | tAta, mA deveSUpapatsye | putra,
abhizraddhadhAsi tvaM bhagavata: ? tAta abhizraddadhe | putra gaccha, bhagavantaM pRccha | yena bhagavAM-
stenopasaMkrAnta: | upasaMkramya bhagavata: pAdau zirasA vanditvA ekAnte niSaNNa: | sa gRha-
patiputro bhagavantamidamavocat-bhagavan, mayA paJcAnAM kArSApaNazatAnAmarthAya bhagavantaM
sazrAvakasaMghaM bhojayiSyAmItyamukasya gRhapaterbhRtikayA karma kRtam | tAni mama na paripUrNAni |
sa gRhapati: paripUrayati | bhagavan kim ? Aha-vatsa gRhANa, zrAddha: sa gRhapati: | bhaga-
van, mA deveSu nopapatsye ? vatsa upapatsyase, gRhANa | sa parituSTo bhagavata: pAdau zirasA
vanditvA bhagavato’ntikAt prakrAnto yena sa gRhapatistenopasaMkrAnta: | upasaMkramya gRhapate-
rantikAt paJca kArSApaNazatAni gRhItvA mAtu: sakAzaM gata: | kathayati-amba, etAni paJca
kArSApaNazatAni | bhaktaM sajjIkuru | buddhapramukhaM bhikSusaMghaM bhojayiSyAmIti | sA kathayati-
putra, na mama bhANDopaskaro na zayanAsanam | sa eva gRhapatirvistIrNabhANDopaskara: zrAddhazca |
tameva gatvA prArthaya | zaknotyasau saMpAdayitumiti | sa tasya sakAzaM gata: zira:praNAmaM kRtvA
kathayati-tvayaiva etAni paJca kArSApaNazatAni dattAni | asmAkaM gRhe na bhANDopaskaro
nApi zayanAsanam | tadarhasi mamAnukampayA bhaktaM sajjIkartum | ahamAgatya svahastena buddha-
pramukhaM bhikSusaMghaM bhojayiSyAmIti | gRhapati: saMlakSayati-mamedaM gRhamacirotthitaM buddhapramukhena
bhikSusaMghena paribhuktaM bhaviSyati, pratijAgarmi | iti viditvA kathayati-putra, zobhanam |
sthApayitvA kArSApaNAn gaccha, zvo buddhapramukhaM bhikSusaMghamupanimantraya | ahamAhAraM
sajjIkaromIti | sa saMjAtasaumanasya: zira:praNAmaM kRtvA prakrAnto yena bhagavAM
stenopasaMkrAnta: | upasaMkramya vRddhAnte sthitvA kathayati-so’haM buddhapramukhaM bhikSusaMghamupa-
nimantrayAmIti | adhivAsayati bhagavAMstasya gRhapatiputrasya tUSNIbhAvena | atha sa gRhapati-
putro bhagavatastUSNIbhAvenAdhivAsanAM viditvA bhagavato’ntikAt prakrAnta: ||
tenApi gRhapatinA tAmeva rAtriM zuciM praNItaM khAdanIyaM bhojanIyaM samudAnIya
kAlyamevotthAya gRhaM saMmArjitam | sukumArI gomayakArSI dattA, AsanaprajJapti: kAritA, udaka-
maNaya: pratiSThApitA: | tenApi gRhapatiputreNa gatvA bhagavata Arocitam-samayo bhadanta, sajjaM
bhaktaM yasyedAnIM bhagavAn kAlaM manyate iti | atha bhagavAn pUrvAhNe nivAsya pAtracIvaramAdAya
bhikSugaNaparivRto bhikSusaMghapuraskRto yena tasya gRhapaternivezanaM tenopasaMkrAnta: | SaDvargIyA:
pRcchanti-kenAyaM buddhapramukho bhikSusaMgha upanimantrita iti ? apare kathayanti-amukena gRhapati-
putreNeti | te parasparaM saMjalpaM kurvanti-nandopananda, bhRtakapuruSa: sa: | kimasau dAsyati ?
gacchAma kulopakagRheSu gatvA purobhaktakAM kurma iti | te kulopakagRhANyupasaMkrAntA: | tairuktA:-
Arya, purobhaktakAM kuruteti | te kathayanti-evaM kurma iti | tai: purobhaktakA kRtA | bhagavAMstasya
gRhapaternivezane purastAdbhikSusaMghasya prajJapta evAsane niSaNNa: | SaDvargIyA api purobhaktakAM kRtvA
@190
saMghamadhye niSaNNA: | atha sa gRhapatiputra: sukhopaniSaNNaM buddhapramukhaM bhikSusaMghaM viditvA zucinA
praNItena khAdanIyabhojanIyena svahastaM saMtarpayati saMpravArayati | satatapariveSaNaM kurvANa:
pazyati SaDvargIyAn na satkRtya paribhuJjAnAn | dRSTvA ca punarbhagavantaM viditvA dhautahastamapa-
nItapAtraM bhagavata: purastAt sthitvA kathayati-bhagavan, kaizcidatrAryakairna satkRtya paribhukta-
mAhAram | deveSu nopapatsye iti ? bhagavAnAha-vatsa, zayanAsanaparibhogena tAvat tvaM deveSUpa-
padyethA: prAgevAnnapAnaparibhogeneti | atha bhagavAMstaM gRhapatiputraM ca dharmyayA kathayA saMdarzya
samAdApya samuttejya saMpraharSyotthAyAsanAt prakrAnta: ||
atrAntare paJcamAtrANi vaNikzatAni mahAsamudrAt saMsiddhayAnapAtrANi rAjagRhamanu-
prAptAni | rAjagRhe ca parva pratyupasthitamiti na kiMcit krayeNApi labhyate | tatraiko vaNi-
gbhikSugocarika: | sa kathayati-bhavanta:, Agamayata kasyAdya gRhe buddhapramukhena bhikSusaMghena bhaktam,
tatrAvazyaM kiMcidutsadanadharmakaM bhavatIti | te zravaNaparaMparayA cAnveSamANAstasya gRhapate:
sakAzamupasaMkrAntA: | kathayanti-gRhapate, tavAdya buddhapramukhena bhikSusaMghena bhukte iha parva pratyupa-
sthitamiti na kiMcit krayeNApi labhyate | yadi kiMcidutsadanadharmakamasti, mUlyena dIyatAmiti |
na mamaitadbhaktam, api tu tasyaitadgRhapatiputrasya bhaktam | enaM yAcadhvamiti | te tasya sakAza-
mupasaMkramya kathayanti-gRhapatiputra, dIyatAmasmAkaM bhuktazeSaM yadasti | mUlyaM prayacchAma iti |
sa kathayati-nAhaM mUlyenAnuprayacchAmi | api tu evameva prayacchAmIti | te tenAnnapAnena
saMtarpitA gRhapatergatvA kathayanti-tasya te gRhapate lAbhA: sulabdhA yasya te nivezane buddha-
pramukho bhikSusaMgho’nnapAnena saMtarpita:, imAni ca paJca vaNikzatAnIti | sa kathayati-anena
gRhapatiputreNa lAbhA: sulabdhA: | anena buddhapramukho bhikSusaMgho’nnapAnena saMtarpito na mayeti |
te pRcchanti-katarasyAyaM gRhapate: putra: ? amukasya sArthavAhasya | sArthavAha: kathayati-bhavanta:,
mamaiSa vayasyaputro bhavati | tasya pitA mahAsamudramavatIrNo’nayena vyasanamApanna: | zakyaM bahubhireka:
samuddhartum, na tveva ekena bahava: | tadayaM paTaka: prajJapto yena vo yat parityaktam, so’smin
paTake’nuprayacchatviti | te pUrvamevAbhiprasannA: sArthavAhena ca protsAhitA iti tairyathAsaMbhA-
vyena maNimuktAdIni ratnAni dattAni | mahAn rAzi: saMpanna: | sArthavAha: kathayati-putra,
gRhANeti | sa kathayati-tAta, na mayA mUlyena dattamiti | sArthavAha: kathayati-putra, na
vayaM tava mUlyaM prayacchAma: | yadi ca mUlyaM gaNyate, ekena ratnenedRzAnAM bhaktAnAmanekAni
zatAni saMvidyante | kiM tu vayaM tavAbhiprasannA: prasannAdhikAraM kurma:, gRhANeti | sa katha-
yati-tAta, mayA buddhapramukho bhikSusaMgho bhojito deveSupapatsye iti | tasmAdavaziSTaM yuSmabhyaM
dattam | yadi grahISyAmi, sthAnametadvidyate yaddeveSu nopapatsye ? sArthavAha: kathayati-putra, abhizradda-
dhAsi tvaM bhagavata: ? tAta, abhizraddhadhe | gaccha, bhagavantaM pRccha | sa yena bhagavAMstenopa-
saMkrAnta: | upasaMkramya bhagavata: pAdau zirasA vanditvA ekAnte niSaNNa: | sa gRhapati-
putro bhagavantamidamavocat-bhagavan, mayA buddhapramukhaM bhikSusaMghaM bhojayitvA yadannapAnamavaziSTaM
@191
tadvaNijAM dattam | te mama prasannA: prasannAdhikAraM kurvanti | kiM kalpate tanmama grahItu-
mAhosvinna kalpata iti ? bhagavAnAha-yadi prasannA: prasannAdhikAraM kurvanti, gRhANa | bhagavan,
mA deveSu nopapatsye ? bhagavAnAha-vatsa, puSpametat, phalamanyadbhaviSyati | tena bhagavadvacanA-
bhisaMpratyayAt parituSTena gatvA ratnAni gRhItAni ||
atrAntare rAjagRhe’putra: zreSThI kAlagata: | tato rAjagRhanivAsina: paurA: saMnipatya
saMjalpaM kurvanti-bhavanta:, zreSThI kAlagata: | kaM zreSThinamabhiSiJcAma iti ? tatraike kathayanti-ya:
puNyamahezAkhya iti | apare kathayanti-kathamasmAbhirjJAtavyamiti ? te kathayanti-nAnAvarNAni
bIjAni pakvakumbhe prakSipAma:, ya ekavarNAnyuddhariSyati, taM zreSThinamabhiSiJcAma iti |
tairnAnAvarNAni bIjAni pakvakumbhe prakSiptAni | ArocitaM ca-bhavanta:, ya ekavarNAni
bIjAni etasmAt kumbhAduddharet, sa zreSThyabhiSicyate | yasya va: zreSThitvamabhipretaM ca, uddharatu
iti | ta uddhartumArabdhA: | sarvairnAnAvarNAnyuddhRtAni | tena tu gRhapatiputreNaikavarNAnyuddhRtAni |
paurajAnapadA: kathayanti-bhavanta:, ayaM puNyamahezAkhya: | sarva enaM zreSThinamabhiSiJcAma: |
tatraike kathayanti-bhavanta:, ayaM bhRtakapuruSa: | kathamenaM zreSThinamabhiSiJcAma iti ? apare
kathayanti-punarapi tAvat jijJAsAma: | tena yAvat trirapyekavarNAnyuddhRtAni | te kathayanti-
bhavanta:, manuSyakA apyasya sAkSepamanuprayacchanti | Agacchata, enamevAbhiSiJcAma iti |
sa tai: zreSThI abhiSikta: | sa gRhapati: saMlakSayati-yadapyanena mama bhRtikayA karma kRtam,
tathApyayaM puNyamahezAkhya: sattva: | saMgraho’sya kartavya iti | tena tasya sarvAlaMkAravibhUSitA
duhitA bhAryArthaM dattA | tacca gRham, prabhUtaM svApateyam | sahasaivaM bhogairabhyudgata iti tasya
sahasodgato gRhapati: sahasodgato gRhapatiriti saMjJA saMvRttA ||
sa saMlakSayati-yA kAcidasmAkaM zrIsaubhAgyasaMpat, sarvAsau buddhaM bhagavantamAgamya |
yannvahaM punarapi buddhapramukhaM bhikSusaMghamantargRhe upanimantrya bhojayeyam | iti viditvA yena bhagavAM
stenopasaMkrAnta: | upasaMkramya bhagavata: pAdau zirasA vanditvA ekAnte niSaNNa: | ekAnta-
niSaNNaM sahasodgataM gRhapatiM bhagavAn dharmyayA kathayA saMdarzayati saMmAdApayati samuttejayati
saMpraharSayati | anekaparyAyeNa dharmyayA kathayA saMdarzya samAdApya samuttejya saMpraharSya tUSNIm |
atha sahasodgato gRhapatirutthAyAsanAdekAMsamuttarAsaGgaM kRtvA yena bhagavAMstenAJjaliM praNamya bhaga-
vantamidamavocat-adhivAsayatu bhagavAn zvo’ntargRhe bhaktena sArdhaM bhikSusaMgheneti | adhivAsa-
yati bhagavAn sahasodgatasya gRhapatestUSNIbhAvena | atha sahasodgato gRhapatirbhagavatastUSNIbhAve-
nAdhivAsanAM viditvA bhagavata: pAdau zirasA vanditvA bhagavato’ntikAt prakrAnta: | atha
sahasodgato gRhapatistAmeva rAtriM zuciM praNItaM khAdanIyaM bhojanIyaM samudAnIya kAlyamevotthAya
AsanAni prajJapyodakamaNIn pratiSThApya bhagavato dUtena kAlamArocayati-samayo bhadanta, sajjaM
bhaktaM yasyedAnIM bhagavAn kAlaM manyata iti | atha bhagavAn pUrvAhNe nivAsya pAtracIvaramAdAya
bhikSugaNaparivRto yena sahasodgatasya gRhapaternivezanaM tenopasaMkrAnta: | upasaMkramya purastAdbhikSu-
@192
saMghasya prajJapta evAsane niSaNNa: | atha sahasodgato gRhapati: sukhopaniSaNNaM buddhapramukhaM bhikSusaMghaM
viditvA zucinA praNItena khAdanIyena bhojanIyena svahastaM saMtarpayati saMpravArayati | aneka-
paryAyeNa zucinA praNItena khAdanIyena bhojanIyena svahastaM saMtarpya saMpravArya bhagavantaM bhuktavantaM
viditvA dhautahastamapanItapAtraM nIcataramAsanaM gRhItvA bhagavata: purastAt niSaNNo dharma-
zravaNAya | tasya bhagavatA AzayAnuzayaM dhAtuM prakRtiM ca jJAtvA tAdRzI caturAryasatyasaMprati-
vedhikI dharmadezanA kRtA, yAM zrutvA sahasodgatena gRhapatinA viMzatizikharasamudgataM satkAya-
dRSTizailaM jJAnavajreNa bhittvA srotaApattiphalaM sAkSAtkRtam | sa dRSTasatyastrirudAnamudAnayati-
idamasmAkaM bhadanta na mAtrA kRtaM na pitrA neSTena na svajanabandhuvargeNa na rAjJA na devatAbhirna
pUrvapretairna zramaNabrAhmaNairyadbhagavatA asmAkaM kRtam | ucchoSitA rudhirAzrusamudrA:, laGghitA
asthiparvatA:, pihitAnyapAyadvArANi, vivRtAni svargamokSadvArANi, pratiSThApitA: smo devamanu-
SyeSu | abhikrAnto’haM bhadanta abhikrAnta: | eSo’haM buddhaM bhagavantaM zaraNaM gacchAmi dharmaM ca
bhikSusaMghaM ca | upAsakaM ca mAM dhAraya adyAgreNa yAvajjIvaM prANopetamabhiprasannamiti | atha
bhagavAn sahasodgataM gRhapatiM dharmyayA kathayA saMdarzya samAdApya samuttejya saMpraharSyotthAyA-
sanAt prakrAnta: ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta sahaso-
dgatena gRhapatinA karma kRtaM yena bhRtikayA karma kRtam, yena sahasA bhogairabhivRddha:, satya-
darzanaM ca kRtamiti ? bhagavAnAha-sahasodgatenaiva bhikSavo gRhapatinA karmANi kRtAnyupa-
citAni labdhasaMbhArANi pariNatapratyayAni oghavatpratyupasthitAnyavazyabhAvIni | sahasodgatena
gRhapatinA karmANi kRtAnyupacitAni | ko’nya: pratyanubhaviSyati ? na bhikSava: karmANi
kRtAnyupacitAni bAhye pRthivIdhAtau vipacyante, nAbdhAtau, na tejodhAtau, na vAyudhAtau,
api tu upAtteSveva skandhadhAtvAyataneSu karmANi kRtAnyupacitAni vipacyante zubhAnya-
zubhAni ca |
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||3||
bhUtapUrvaM bhikSavo’nyatarasmin karvaTake gRhapati: prativasati ADhyo mahAdhano
mahAbhogo vistIrNavizAlaparigraho vaizravaNadhanasamudito vaizravaNadhanapratispardhI | tena sadRzAt
kulAt kalatramAnItam | sa tayA sArdhaM krIDati ramate paricArayati | tasya krIDato rama-
mANasya paricArayata: patnI ApannasattvA saMvRttA | sA aSTAnAM vA navAnAM vA mAsAnAmatya-
yAt prasUtA | dArako jAta: | tasya trINi saptakAnyekaviMzatidivasAni vistareNa jAtasya
jAtimahaM kRtvA kulasadRzaM nAmadheyaM vyavasthApitam | sa unnIto vardhIto mahAn saMvRtta: |
yAvadapareNa samayena sa gRhapati: saMprApte vasantakAlasamaye saMpuSpiteSu pAdapeSu haMsakrauJcamayUra-
@193
zukazArikAkokilajIvaMjIvakonnAditaM vanakhaNDamantarjanasahAya udyAnabhUmiM nirgata: | asati
buddhAnAmutpAde pratyekabuddhA loka utpadyante hInadInAnukampakA: prAntazayanAsanabhaktA eka-
dakSiNIyA lokasya | yAvadanyatama: pratyekabuddho janapadacArikAM caraMstaM karvaTakamanuprApta: |
prAntazayanAsanasevinaste na | so’pravizyaiva karvaTakaM yena tadudyAnaM tenopasaMkrAnta: | adrAkSIt
sa gRhapatistaM pratyekabuddhaM kAyaprAsAdikaM ca zAnteneryApathenodyAnaM pravizantam | dRSTvA
ca puna: prItiprAmodyajAtastvaritatvaritaM pratyudgata: | pratyekabuddha: saMlakSayati-AkIrNamida-
mudyAnam | anyatra gacche | iti viditvA pratinivartitumArabdha: | sa gRhapati: pAdayornipatya
kathayati-Arya, kiM nivartase tvam ? piNDakenArthI | ahamapi puNyena | asminnevodyAne
vihara, piNDakenAvighAtaM karomIti | parAnugrahapravRttAste mahAtmAna: | sa tasyAnukampAcitta-
mupasthApya tasminnevodyAne vihartumArabdha: | so’pi tasya piNDakena yogodvahanaM kartuM pravRtta: |
yAvadapareNa samayena tasya gRhapateranyatarakarvaTake kiMcit karaNIyamutpannam | sa patnImAmantra-
yate-bhadre, mamAmuSmin karvaTake kiMcit karaNIyamutpannam | tatrAhaM gacchAmi | tvayA tasya
mahAtmana: pravrajitasyAnnapAnenAvighAta: kartavya: | ityuktvA prakrAnta: | aparasmin
divase sA gRhapatnI kAlyamevotthAya tadarthamannapAnaM sAdhayitumArabdhA | sA putreNo-
cyate-amba, kasyArthe’nnapAnaM sAdhyata iti ? sA kathayati-putra, yo’sau udyAne zAntAtmA
pravrajitastiSThati, tasyArthe sAdhyata iti | sa ruSita: kathayati-amba, kimarthaM bhRtikayA karma
kRtvA na bhuGkta iti ? sA kathayati-putra, mA evaM voca: | aniSTo’sya karmaNo vipAka
iti | sa nivAryamANo’pi nAvatiSThate | yAvadasau gRhapatirAgata: | patnImAmantrayate-bhadre,
kRtaste tasya piNDakenAvighAta: ? Aryaputra kRta: | kiM tu anena dArakeNa tasyAntike kharA
vAgnizcAritA | sa kathayati-bhadre, kiM kathayati ? tayA vistareNa samAkhyAtam | sa saMlakSa-
yati-kSamo’yaM tapasvI | gacchAmi, taM mahAtmAnaM kSamApayAmi-mA atyantameva kSato bhaviSyati |
iti viditvA taM dArakamAdAya yena pratyekabuddhastenopasaMkrAnta: | adrAkSIt sa pratyeka-
buddhastaM gRhapatimAtmanA dvitIyamAgacchantam | sa saMlakSayati-na kadAcidayaM gRhapatirAtmanA
dvitIyamAgacchati | tat kimatra kAraNamiti ? asamanvAhRtya zrAvakapratyekabuddhAnAM jJAnadarzanaM
na pravartate | sa samanvAhartuM pravRtta: | tena samanvAhRtya vijJAtam | kAyikI teSAM mahAtmanAM
dharmadezanA na vAcikI | sa tasyAnukampArthaM vitatapakSa hava haMsarAja uparivihAyasa-
mabhyudgamya jvalanatapanavarSaNavidyotanaprAtihAryANi kartumArabdha: | Azu pRthagjanasya Rddhi-
rAvarjanakarI | sa mUlanikRtta iva druma: saputra: pAdayornipatita: | tata: sa dAraka AhRSTa-
romakUpa: kathayati-avatara avatara sadbhUtadakSiNIya, mama kAmapaGkanimagnasya hastoddhAramanu-
prayaccheti | sa tasyAnukampArthamavatIrNa: | sa gRhapatiputrastIvreNAzayena pAdayornipatya
praNidhAnaM kartumArabdha:-yanmayA evaMvidhe sadbhUtadakSiNIye kharA vAgnizcAritA, mA tasya karmaNo
bhAgI syAm | yattu idAnIM cittamabhiprasAditam, anenAhaM kuzalamUlenADhye mahAdhane
@194
mahAbhoge kule jAyeyam, evaMvidhAnAM ca dharmANAM lAbhI syAm, prativiziSTataraM cAta:
zAstAramArAgayeyaM mA virAgayeyamiti ||
kiM manyadhve bhikSava: ? yo’sau gRhapatiputra:, eSa evAsau sahasodgato gRhapati: |
yadanena pratyekabuddhasyAntike kharA vAgnizcAritA, tena paJca janmazatAni bhRtakapuruSo jAta: |
yAvadetarhyapi bhRtikayA karma kRtam | yat punastasyaivAntike cittamabhiprasAdya praNidhAnaM
kRtam, tena sahasaiva bhogairabhivRddha: | mamAntike satyadarzanaM kRtam | ahaM cAnena pratyeka-
buddhakoTizatasahasrebhya: prativiziSTatara: zAstA ArAgito na virAgita: | iti hi bhikSava
ekAntakRSNAnAM karmaNAmekAntakRSNo vipAka:, ekAntazuklAnAmekAntazukla:, vyatimizrANAM
vyatimizra: | tasmAttarhi bhikSava ekAntakRSNAni karmANyapAsya vyatimizrANi ca, ekAnta-
zukleSveva karmasvAbhoga: karaNIya: | ityevaM vo bhikSava: zikSitavyam || (iyaM tAvadutpattirna
tAvat buddho bhagavAn zrAvakANAM vinaye zikSApadam | ? )
idamavocadbhagavAn | Attamanasaste bhikSavo bhagavato bhASitamabhyanandan ||
sahasodgata[sya prakaraNA]vadAnamekaviMzatimam ||
@195
22 candraprabhabodhisattvacaryAvadAnam |
evaM mayA zrutam | ekasmin samaye bhagavAn rAjagRhe viharati sma gRdhrakUTe parvate
mahatA bhikSusaMghena sArdhamardhatrayodazabhirbhikSuzatai: | tatra bhikSava: saMzayajAtA: sarvasaMzayacchettAraM
buddhaM bhagavantaM papracchu:-pazya bhadanta, yAvadAyuSmantau zAriputramaudgalyAyanau tatprathamataraM
nirupadhizeSe nirvANadhAtau parinirvRtau, na tveva pitRmaraNamAgamitavantau | atredAnIM bhikSava:
kimAzcaryaM yadetarhi zAriputramaudgalyAyanau bhikSU vigatarAgau vigatadveSau vigatamohau parimuktau
jAtijarAvyAdhimaraNazokaparidevadu:khadaurmanasyopAyAsai: nistRSNau nirupAdAnau prahINa-
sarvAhaMkAramamakArAsmimAnAbhinivezAnuzayau tiSThati buddhapramukhe bhikSusaMghe tatprathamataraM nirupadhi-
zeSe nirvANadhAtau parinirvRtau, na tveva pitRmaraNamAgamitavantau | yattvatIte’dhvani zAriputra-
maudgalyAyanau sarAgau sadveSau samohAvaparimuktau jAtijarAvyAdhimaraNazokaparidevadu:kha-
daurmanasyopAyAsairmamAntike cittamabhiprasAdya kAlaM kRtvA kAmadhAtumatikramya brahmaloka upapannau,
na tveva pitRmaraNamAgamitavantau, tacchrUyatAm ||
bhUtapUrvaM bhikSavo’tIte’dhvanyuttarApathe bhadrazilA nAma nagarI rAjadhAnI abhUt, RddhA
ca sphItA ca kSemA ca subhikSA ca AkIrNabahujanamanuSyA ca | dvAdazayojanAnyAyAmena
dvAdazayojanAni vistareNa caturasrA caturdvArA suvibhaktA uccaistoraNagavAkSavAtAyanavedikA-
pratimaNDitA nAnAratnasaMpUrNA susamRddhasarvadravyavaNigjananiketA pArthivAmAtyagRhapatizreSThi-
rASTrikanIti(?)maulidharANAmAvAso vINAveNupaNavasughoSakavallarImRdaGgabherIpaTahazaGkhanirnAditA |
tasyAM ca rAjadhAnyAmagurugandhAzcandanagandhAzcUrNagandhA: sarvakAlikAzca kusumagandhA nAnA-
vAtasamIritA atiramaNIyA vIthIcatvarazRGgATakeSu vAyavo vAyanti sma | hastyazvarathapatti-
balakAyasaMpannA yugyayAnopazobhitA vistIrNAtiramaNIyavIthImahApathA ucchritavicitradhvaja-
patAkA toraNagavAkSArdhacandrAvanaddhA amarAlaya iva zobhate | utpalapadmakumudapuNDarIkAni
surabhijalajakusumaparimaNDitAni svAdusvacchazItalajalaparipUrNapuSkiriNItaDAgodapAnaprasravaNo-
pazobhitA zAlatAlatamAlasUtra(?)karNikArAzokatilakapuMnAganAgakezaracampakabakulAtimuktaka-
pATalApuSpasaMchannA kalaviGkazukazArikAkokilabarhigaNajIvaMjIvakonnAditavanaSaNDodyAnapari-
maNDitA | bhadrazilAyAM ca rAjadhAnyAmanyataraM maNigarbhaM nAma rAjodyAnaM nAnApuSpa-
phalavRkSaviTapopazobhitaM sodapAnaM haMsakrauJcamayUrazukazArikAkokilajIvaMjIvakazakunimanojJa-
ravanirnAditamatiramaNIyam | evaM suramaNIyA bhadrazilA rAjadhAnI babhUva | bhadrazilAyAM
rAjadhAnyAM rAjAbhUccandraprabho nAma abhirUpo darzanIya: prAsAdiko divyacakSuzcaturbhAgacakravartI
dhArmiko dharmarAjA jambudvIpe rAjyaizvaryAdhipatyaM kAritavAn svayaMprabhu: | na khalu rAjJazcandra-
prabhasya gacchato’ndhakAraM bhavati, na ca maNirvA pradIpo vA ulkA vA purastAt nIyate,
api tu svakAt kAyAt rAjJazcandraprabhasya prabhA nizcaranti tadyathA candramaNDalAdrazmaya: |
anena kAraNena rAjJazcandraprabhasya candraprabha iti saMjJA babhUva ||
@196
tena khalu samayenAsmin jambudvIpe’STaSSTinagarasahasrANi babhUvurbhadrazilArAjadhAnIpramu-
khAni RddhAni sphItAni kSemANi subhikSANyAkIrNabahujanamanuSyANi | apIdAnIM jambudvIpakA
akarA abhUvan azulkA atarapaNyA: | kRSisaMpannA: saumyA janapadA babhUvu: | kukkuTasaMpAta-
mAtrAzca grAmanigamarASTrarAjadhAnyo babhUvu: | tena khalu samayena catuzcatvAriMzadvarSasahasrANi jambu-
dvIpe manuSyANAmAyuSa: pramANamabhUt | rAjA candraprabho bodhisattvo’bhUt sarvaMdada: sarvaparityAgI
ni:saGgaparityAgI ca | mahati tyAge vartate | tena bhadrazilAyAM rAjadhAnyAM nirgatya bahirdhA nagarasya
caturSu nagaradvAreSu catvAro mahAyajJavATA mApitAzchatradhvajayUpapatAkAtyucchritA: | tata: suvarNabherI:
saMtADya dAnAni dIyante, puNyAni kriyante, tadyathA-annamannArthibhya:, pAnaM pAnArthibhya:, khAdya-
bhojyamAlyavilepanavastrazayanAsanApAzrayAvAsapradIpacchatrANi rathA AbharaNAnyalaMkArA:, suvarNa-
pAtryo rUpyacUrNaparipUrNA:, rUpyapAtrya: suvarNaparipUrNA:, suvarNazRGgAzca gAva: kAmadohinya: |
kumArA: kumArikAzca sarvAlaMkAravibhUSitA: kRtvA pradAnAni dIyante | vastrANi nAnAraGgAni
nAnAdezasamucchritAni nAnAvicitrANi, tadyathA-paTTAMzukacInakauzeyadhautapaTTavastrANyUrNA-
dukUlamayazobhanavastrANyaparAntakaphalakaharyaNikambalaratnasuvarNaprAvarakAkAzikAMzukSomakAdyA: |
rAjJA candraprabheNa tAvantaM dAnamanudattam, yena sarve jambudvIpakA manuSyA ADhyA
mahAdhanA mahAbhogA: saMvRttA: | rAjJA candraprabheNa tAvanti hastyazvarathacchatrANi pradAnamanu-
pradattAni, yathA asmin jambudvIpe ekamanuSyo’pi padbhyAM na gacchati | sarve jambudvIpakA
manuSyA hastipRSThaizca caturazvayuktaizca rathairuparisuvarNamayai rUpyamayaizcAtapatrairudyAnenodyAnaM grAmeNa
grAmamanuvicaranti sma | tato rAjJazcandraprabhasyaitadabhavat-kiM punarme itvareNa dAnena pradattena ? yannvahaM
yAdRzAnyeva mama vastrAlaMkArANyAbharaNAni, tAdRzAnyeva dAnamanuprayaccheyam, yat sarve jambudvIpakA
manuSyA rAjakrIDayA krIDeyu: | atha rAjA candraprabho jambudvIpakebhyo manuSyebhyo maulipaTTavastrA-
laMkArAbharaNANyanuprayacchati, tadyathA-harSakaTakakeyUrAhArArdhahArAdIn pradAnamanuprayacchati sma |
rAjJA candraprabheNa tAvanti rAjArhANi vastrANyalaMkArANi maulaya: paTTAzcAnupradattA:, yena sarve
jambudvIpakA manuSyA maulidharA: paTTadharAzca saMvRttA: | yA rAjJazcandraprabhasyAkRtistAdRzA eva 
sarve jambudvIpakA manuSyA: saMvRttA: | tato rAjJA candraprabheNASTaSaSTiSu nagarasahasreSu ghaNTAvaghoSaNaM
kAritam-sarve bhavanto jambudvIpakA manuSyA rAjakrIDayA krIDantu, yAvadahaM jIvAmIti |
atha jambudvIpakA manuSyA rAjJazcandraprabhasya ghaNTAvaghoSaNAM zrutvA sarva eva rAjakrIDayA krIDitu-
mArabdhA: | vINAveNupaNavasughoSakavallarIbherIpaTahamRdaGgatAlazaGkhasahasraistUryazabdazataizca vAdya-
mAnai: keyUrahAramaNimuktAbharaNakuNDaladharA: sarvAlaMkAravibhUSitapramadAgaNaparivRtA rAjazriya-
manubhavanti sma | tena khalu samayena jambudvIpakAnAM manuSyANAM rAjalIlayA krIDatAM yazca
vINAveNupaNavasughoSakavallarIbherImRdaGgapaTahazabdo yazcASTaSaSTiSu nagarasahasreSu tAlavaMzanirghoSo
yazcandraprabhasya caturSu mahAyajJavATeSu suvarNabherINAM tADyamAnAnAM varNamanojJazabdo nizcarati,
tena sarvo jambudvIpo manojJazabdanAdito’bhUt tadyathA devAnAM trAyastriMzAnAmabhyantaraM devapuraM
@197
nRttagItavAditazabdena nirnAditam | evameva tasmin kAle tasmin samaye sarvo jambudvIpa-
vAsinAM janakAyastena gItavAditazabdena ekAntasukhasamarpito’tyarthaM ramate | tena khalu
samayena bhadrazilAyAM rAjadhAnyAM dvAsaptatirayutakoTIzatAni manuSyANAM prativasanti sma |
teSAM rAjA candraprabha iSTo babhUva priyo manApazca | apIdAnIM varNAkRtiliGgasthairyamasya nirIkSa-
mANA na tRptimupayAnti sma | yasmiMzca samaye rAjA candraprabho mahAyajJavATaM gacchati,
tasmin samaye prANikoTIniyutazatasahasrANyavalokayanti, evaM cAhu:-devagarbho batAyaM
rAjA candraprabha iha jambudvIpe rAjyaM kArayati | na khalu manuSyA IdRgvarNasaMsthAnA yAdRzA
devasya candraprabhasyeti | rAjA candraprabho yena yenAvalokayati, tena tena strIsahasrANyava-
lokayanti-dhanyAstA: striyo yAsAmeSa bharteti | tacca zuddhairmanobhirnAnyathAbhAvAt | evaM
darzanIyo rAjA candraprabho babhUva | candraprabhasya rAjJo’rdhatrayodazAmAtyasahasrANi | teSAM
dvau agrAmAtyau mahAcandro mahIdharazca | vyaktau paNDitau medhAvinau guNaizca sarvAmAtyamaNDala-
prativiziSTau sarvAdhikRtau rAjaparikarSakau rAjaparipAlakau | alpotsuko rAjA sarvakarmAnteSu |
mahAcandrazcAgrAmAtyo’bhIkSNaM jambudvIpakAn manuSyAn dazasu kuzaleSu karmapatheSu niyojayati-
imAn bhavanto jambudvIpakA manuSyA daza kuzalAn karmapathAn samAdAya vartatheti | yAdRzI
ca rAjJazcakravartino’vavAdAnuzAsanI, tAdRzI mahAcandrasyAmAtyasyAvavAdAnuzAsanI babhUva |
mahAcandrasyAgrAmAtyasya rAjA candraprabha iSTazcAbhUt priyazca manApazca | apIdAnIM varNAkRti 
liGgasaMsthAnamasya nirIkSamANo na tRptimupayAti ||
yAvadapareNa samayena mahAcandreNAgrAmAtyena svapno dRSTa:-rAjJazcandraprabhasya dhUmavarNai:
pizAcairmaulirapanIta: | prativibuddhasya cAbhUdbhayam, abhUcchaGkitatvam, abhUdromaharSa:-mA
haiva devasya candraprabhasya ziroyAcanaka Agacchet | devazca sarvaMdada: | sarvaparityAge nAstyasya
kiMcidaparityaktaM dInAnAthakRpaNavanIpakayAcanakebhya iti | tasya buddhirutpannA-na mayA
rAjJazcandraprabhasya svapno nivedayitavya: | api tu ratnamayAni zirAMsi kArayitvA koSakoSThAgAraM
pravezya sthApayitavyAni | yadi nAma kazciddevasya ziroyAcanaka Agacchet, tamenamebhI ratna-
mayai: zirobhi: pralobhayiSyAmi | iti viditvA ratnamayAni zirAMsi kArayitvA koSakoSThAgAreSu
prakSipya sthApitavAn | apareNa samayena mahIdhareNAgrAmAtyena svapno dRSTa:-sarvaratnamaya: potazcandra-
prabhasya kulastha: zatazo vizIrNa: | dRSTvA ca punarbhItastrasta: saMvigna:- mA haiva rAjJazcandraprabhasya
rAjyacyutirbhaviSyati jIvitasya cAntarAya iti | tena brAhmaNA ye naimittikA vipazcikAzcAhUya
uktA:-bhavanta:, mayedRza: svapno dRSTa:, nirdoSaM kuruteti | tatastairbrAhmaNairnaimittikairvipazcikaizca samA-
khyAtam-yAdRzo’yaM tvayA svapno dRSTa:, nacirAdeva rAjJazcandraprabhasya ziroyAcanaka AgamiSyati |
sa cAsyAmeva bhadrazilAyAM rAjadhAnyAmavatariSyatIti | tato mahIdharo’grAmAtya: svapnanirdezaM
zrutvA kare kapolaM dattvA cintAparo vyavasthita:-atikSipraM rAjJazcandraprabhasya maitrAtmakasya
kAruNikasya sattvavatsalasyAnityatAbalaM pratyupasthitamiti | athApareNa samayenArdhatrayodazabhi-
@198
ramAtyasahasrai: svapno dRSTa:-rAjJazcandraprabhasya caturSu yajJavATeSu karoTapANibhiryakSaizca chatradhvajapatAkA:
pAtitA:, suvarNabheryazca bhinnA: | dRSTvA ca punarbhItAstrastA: saMvignA:-mA haiva rAjJazcandraprabhasya
mahApRthivIpAlasya maitrAtmakasya kAruNikasya sattvavatsalasyAnityatAbalamAgacchet, mA haiva
asmAkaM devena sArdhaM nAnAbhAvo bhaviSyati vinAbhAvo viprayoga:, mA haiva atrANo’paritrANo
jambudvIpo bhaviSyatIti | rAjJA candraprabheNa zrutam | tena zrutvA aSTaSaSTinagarasahasreSu ghaNTAva-
ghoSaNaM kAritam-rAjalIlayA bhavanta: sarve jambudvIpakA mAnuSyA: krIDantu yAvadahaM
jIvAmi | kiM yuSmAkaM mAyopamai: svapnopamaizcintitai: ? rAjJazcandraprabhasya ghaNTAvaghoSaNaM zrutvA
sarva eva jambudvIpakA manuSyA rAjalIlayA krIDitumArabdhA:, vINAveNupaNavasughoSakavallarI-
bherImRdaGgatAlazaGkhasahasraistUryazabdazataizca vAdyamAnai: keyUrahAramaNimuktAbharaNakuNDaladharA:
sarvAlaMkAravibhUSitapramadAgaNaparivRtA rAjazriyamanubhavanti sma | tena khalu samayena jambudvIpa-
kAnAM manuSyANAM rAjakrIDayA krIDatAM yazca rAjJazcandraprabhasya caturSu mahAyajJavATeSu suvarNa-
bherINAM tADyamAnAnAM valgurmanojJa: zabdo nizcarati, tena sarvo jambudvIpo manojJazabdani-
rnAdito’bhUt | tadyathA devAnAM trAyastriMzAnAmanyataraM devapuraM nRttagItavAditam, evameva tasmin
kAle tasmin samaye sarvo jambudvIpanivAsI janakAyastena gItazabdenaikAntasukhasamarpito-
‘tyarthaM ramate ||
tena khalu samayena gandhamAdane parvate raudrAkSo nAma brAhmaNa: prativasati sma indra-
jAlavidhijJa: | azrauSIdraudrAkSo brAhmaNo bhadrazilAyAM rAjadhAnyAM candraprabho nAma rAjA sarvaM-
dado’smItyAtmAnaM pratijAnIte | yannvahaM gatvA ziro yAceyamiti | tasyaitadabhavat-yadi
tAvat sarvaMdado bhaviSyati, mama ziro dAsyati | api tu duSkarametadasthAnamanavakAzo
yadevamiSTaM kAntaM priyaM manApamuttamAGgaM parityakSyati yaduta zIrSam, nedaM sthAnaM vidyate |
iti viditvA gandhamAdanAt parvatAdavatIrNa: | atha gandhamAdananivAsinI devatA vikroSTu-
mArabdhA-hA kaSTaM rAjJazcandraprabhasya maitrAtmakasya mahAkAruNikasya sattvavatsalasyAnityatAbalaM
pratyupasthitamiti | tena khalu samayena sarvajambudvIpa AkulAkula:, dhUmAndhakAra:, ulkApAtA:,
dizodAhA:, antarIkSe devadundubhayo’bhinadanti | bhadrazilAyAM ca rAjadhAnyAM nAtidUre
paJcAbhijJo RSi: prativasati vizvAmitro nAmnA paJcazataparivAro maitrAtmaka: kAruNika:
sattvavatsala: | atha sa RSi: sarvajambudvIpamAkulaM dRSTvA mANavakAnAmantrayate-yatkhalu mANavakA
jAnIta sarvajambudvIpa etarhyAkulAkulo dhUmAndhakAra: | sUryAcandramasau evaMmahAnubhAvau na
bhAsato na tapato na virocata: | nUnaM kasyacinmahApuruSasya nirodho bhaviSyati | tathA hi-
rodanti kinnaragaNA vanadevatAzca
dhikkAramutsRjanti devagaNA pi na sthu: |
candor na bhAti na vibhAti sahasrarazmi-
rnaiva vAdyavAditaravo’pi nizAmyate’tra ||1||
@199
ete hi pAdapagaNA: phalapuSpanaddhA
bhUmau patanti pavanairapi cAlitAni |
saMzrUyate dhvanirayaM ca yathAtibhImo
vyakto bhaviSyati pure vyasanaM mahAntam ||2||
ete bhadrazilAnivAsaniratA: sarve sadu:khA janA
atyantapratizokazalyavihatA: praspandakaNThAnanA: |
etAzcandranibhAnanA yuvatayo rodanti vezmottame
sarve ca prarudanti tIvrakaruNA: santa: zmazAne yathA ||3||
kiM kAraNaM puranivAsijanA: samagrA:
saMpiNDitaM manasi du:khamidaM vahanti |
utkrozatAmanizamardhakRtAgrahastai-
raizvaryamapratisamaM niruNaddhi vAcam ||4||
ete payodA vinadantyatoyA
jalAzrayA: zokamamI vrajanti |
bhuvorivAmbhasi ca bAlasamIraNAstA
vAtA: pravAnti ca kharA rajasA vimizrA: ||5||
azivAni nimittAni pravarANi hi saMpratam |
kSemAM dizamato’smAkamito gantuM kSamo bhavet ||6||
api tu khalu mANavakA rAjJazcandraprabhasya caturSu mahAyajJavATeSu suvarNabherINAM tADya-
mAnAnAM na bhUyo manojJa: svaro nizcarati | nUnaM bata bhadrazilAyAM mahAnupadravo bhaviSyatIti ||
atha raudrAkSo brAhmaNo bhadrazilAyAM rAjadhAnyAmanuprApta: | tato nagaranivAsinI devatA
raudrAkSaM brAhmaNaM dUrAdeva dRSTvA yena rAjA candraprabhastenopasaMkrAntA | upasaMkramya rAjAnaM candraprabha-
midamavocat-yatkhalu deva jAnIyA:-adya devasya yAcanaka AgamiSyati hiMsako viheThako-
‘vatAraprekSI avatAragaveSI | sa devasya ziro yAciSyatIti | taddevena sattvAnAmarthAyAtmAnaM
paripAlayitavyamiti | atha rAjA candraprabha: ziroyAcanakamupazrutya pramuditamanA vismayo-
tphulladRSTirdevatAmuvAca-gaccha devate, yadyAgamiSyati, ahamasya dIrghakAlAbhilaSitaM manorathaM
paripUrayiSyAmIti | atha sA devatA rAjJazcandraprabhasya idamevaMrUpaM vyavasAyaM viditvA du:khinI
durmanaskA vipratisAriNI tatraivAntarhitA | atha rAjJazcandraprabhasyaitadabhavat-kimatrAzcaryaM
yadahamannamannArthibhyo’nuprayacchAmi, pAnaM pAnArthibhyo vastrahiraNyasuvarNamaNimuktAdIn tada-
rthibhya: | yannvahaM yAcanakebhya: svazarIramapi parityajeyamiti | tato raudrAkSo brAhmaNo dakSiNena 
nagaradvAreNa pravizan devatayA nivArita:-gaccha pApabrAhmaNa, mA praviza | kathamidAnIM tvaM
@200
mohapuruSa rAjJazcandraprabhasya maitrAtmakasya kAruNikasya sattvavatsalasyAnekaguNasaMpannasya jambu-
dvIpaparipAlakasyAdUSiNo’napakAriNa: zirazchetsyasi ? raudracitta pApabrAhmaNa, mA pravizeti |
yAvadetat prakaraNaM rAjJA candraprabheNa zrutam-yAcanako me nagaradvAre devatayA vidhAryate iti |
zrutvA ca punarmahAcandramagrAmAtyamAmantrayate-yatkhalu mahAcandra jAnIyA:-yAcanako me nagara-
dvAri devatayA vidhAryate | gaccha, zIghraM matsakAzamAnayeti | evaM deveti mahAcandro’grAmAtyo
rAjJazcandraprabhasya pratizrutya nagaradvAraM gatvA tAM devatAmuvAca-yatkhalu devate jAnIyA:-praviza-
tveSa brAhmaNa:, rAjA candraprabha enamAhvApayata iti | tato nagaranivAsinI devatA mahAcandra-
magrAmAtyamidamavocat-yatkhalu mahAcandra jAnIyA:-eSa brAhmaNo raudracitto niSkAruNiko
rAjJazcandraprabhasya vinAzArthaM bhadrazilAmanuprApta: | kimanena durAtmanA pravezitena ? eSa rAjAna-
mupasaMkramya ziro yAciSyatIti | atha mahAcandro’grAmAtyo devatAmAha-asti mayA devate
upAyazcintito yenAyaM brAhmaNo na prabhaviSyati devasya ziro grahItumiti | atha mahAcandro-
‘grAmAtyo raudrAkSaM brAhmaNamAdAya nagaraM pravizya ratnadharAnAjJApayati-AnIyantAM bhavanto ratna-
mayAni zirAMsi | asmai brAhmaNAya dAsyAmIti | bhANDAgArikai ratnamayAnAM zIrSANAM rAjadvAre
rAzi: kRta: | mahAcandreNAgrAmAtyena raudrAkSasya ratnamayAni zIrSANyupadarzitAni-pratigRhaNa tvaM
mahAbrAhmaNa prabhUtAni ratnamayAni zIrSANi | yAvadAptaM ca te hiraNyasuvarNamanuprayacchAmi, yena
te putrapautrANAM jIvikA bhaviSyati | kiM te devasya zIrSeNa majjAziGghANakavasAdipUrNeneti ?
evamukte raudrAkSo brAhmaNo mahAcandramagrAmAtyamidamavocat-na ratnamayairme zirobhi: prayojanam |
nApi hiraNyasuvarNena | api tvahamasya mahApRthivIpAlasya sarvaMdadasya sakAzamAgata: ziraso-
’rthAya | evamukte mahAcandramahIdharau agrAmAtyau kare kapolaM dattvA cintAparau vyavasthitau-
kimidAnIM prAptakAlamiti | athaitadvRttAntamupazrutya rAjA candraprabho mahAcandramahIdharau agrAmAtyau
dUreNa prakrozyaitadavocat-AnIyatAmeSa matsamIpam | ahamasyaivaM manorathaM pUrayiSyAmIti | 
evamukte mahAcandramahIdharau agrAmAtyau sAzrudurdinavadanau karuNakaruNaM paridevamAnau abhirudya
devasya maitrAtmakasya kAruNikasya sattvavatsalasyAnekaguNasamuditasya jJAnakuzalasya divyacakSu-
So’nityatAbalaM pratyupasthitam, adyAsmAkaM devena sArdhaM nAnAbhAvo bhaviSyati vinAbhAvo
viprayogo visaMyoga: | iti viditvA rAjJa: pAdayornipatya ekAnte niSaNNau | atha rAjA
candraprabha: paramatyAgaprativiziSTaM tyAgaM parityaktukAmo dUrata eva taM brAhmaNamAmantrayate-ehi tvaM
brAhmaNa, yacchatAM yat prArthayase tadgRhANeti | atha raudrAkSo brAhmaNo yena rAjA candraprabhastenopa-
saMkrAnta: | upasaMkramya rAjAnaM candraprabhaM jayenAyuSA ca vardhayitvA rAjAnaM candraprabhamidamavocat-
dharma sthito’si vimale zubhabuddhisattva
sarvajJatAmabhilaSan hRdayena sAdho |
mahyaM zira: sRja mahAkaruNAgracetA
mahyaM dadasva mama toSakaro bhavAdya ||7||
@201
atha rAjA candraprabho brAhmaNasyAntikAdidamevaMrUpaM vAkpravyAhAraM zrutvA pramuditamanA:
prItivisphAritAkSo raudrAkSaM brAhmaNamuvAca-hantedaM brAhmaNa ziro’vighnata: sAdhu pragRhyatA-
muttamAGgamiti | Aha ca-
priyo yathA yadyapi caikaputraka-
stathApi me kharpamidaM gRhANa |
tvaccintitAnAM phalamastu zIghraM 
zira:pradAnAddhi labheya bodhim ||8||
ityuktvA svayameva svaziraso maulimapanItavAn | yadA ca rAjJA candraprabheNa ziraso
maulirapanIta:, tatsamanantarameva sarveSAM jambudvIpakAnAM manuSyANAM maulaya: zirasa: patitA: |
bhadrazilAyAM ca rAjadhAnyAM caturdizamulkApAtA dizodAhAzca prAdurbhUtA: | nagaradevatAbhizca
zabdo nizcArita:-asya rAjJazcandraprabhasya pApabrAhmaNo zirazchetsyatIti | tacchrutvA mahAcandra-
mahIdharau agrAmAtyau rAjJazcandraprabhasyedamevaMrUpaM zarIraparityAgaM viditvA sAzrudurdidavadanau
rAjJazcandraprabhasya pAdau pariSvajyAhatu:-dhanyAste puruSA deva ya evamatyadbhutarUpadarzanaM vA
drakSyantIti | tau abhimukhamudvIkSyamANau rAjani candraprabhe cittamabhiprasAdya raudrAkSe ca brAhmaNe
maitryacittamutpAdya nAvAM zakSyAmo nirupamaguNAdhArasya devasyAnityatAM draSTumiti tasminneva
muhUrte kAlagatau | kAmadhAtumatikramya brahmalokamupapannau | rAjJazcandraprabhasyedamevaMrUpaM vyavasAyaM
buddhvA tAM ca nagaranivAsinInAM devatAnAmArtadhvanimupazrutya bhaumA yakSA antarikSacarAzca yakSA:
kranditumArabdhA:-hA kaSTamidAnIM rAjJazcandraprabhasya zarIranikSepo bhaviSyatIti ||
atrAntare ca rAjakuladvAre’nekAni prANizatasahasrANi saMnipatitAnyabhUvan | tato
raudrAkSo brAhmaNastaM mahAjanakAyamavekSya candraprabhaM rAjAnamuvAca-yatkhalu deva jAnIyA:-nAhaM
zakSyAmi mahAjanakAyasya purastAddevasya ziro grahItum | yadi ca te zira: parityaktam, ekAntaM
gacchAva iti | evamukte rAjA candraprabho raudrAkSaM brAhmaNamavocat-evaM mahAbrAhmaNa kriyatAm |
RddhyantAM tava saMkalpA:, paripUryantAM manorathA iti | atha rAjA candraprabho rAjA AsanAdutthAya
tIkSNamasimAdAya yena maNiratnagarbhamudyAnaM tenopasaMkrAnta: | atha rAjJazcandraprabhasya idamevaMrUpaM
vyavasAyaM dRSTvA bhadrazilAyAM rAjadhAnyAmanekAni prANizatasahasrANi vikrozamAnAni pRSThata:
pRSThata: samanubaddhAni | so’drAkSIdrAjA candraprabho mahAjanasaMnipAtaM vikrozantam | dRSTvA ca puna:
samAzvAsayannAha-apramAda: karaNIya: kuzaleSu dharmeSviti | saMkSepeNa dharmadezanAM kRtvA raudrAkSaM
brAhmaNamAdAya maNiratnagarbhamudyAnaM praviSTa: | samanantarapraviSTasya rAjJazcandraprabhasya maNiratnagarbha
udyAne bhadrazilAyAM chatrANi dhvajapatAkAzca yena maNiratnagarbhamudyAnaM tenAvanAmitA: | tato
rAjA candraprabho maNiratnagarbhasyodyAnasya dvAraM pidhAya taM raudrAkSaM brAhmaNamAmantrayate-pratigRhyatAM
brAhmaNa mamottamAGgamiti | evamukte raudrAkSo brAhmaNo rAjAnaM candraprabhamuvAca-nAhaM zakSyAmi
devasya zirazchettumiti | maNiratnagarbhasya codyAnasya madhye kurabaka: | tatra sarvakAlikazcampaka-
@202
vRkSo jAta: | tato rAjA candraprabhastIkSNamasiM gRhItvA yena sarvakAlikazcampakavRkSastenopa-
saMkrAnta: | atha yA devatAstasminnudyAne’dhyavasitA:, tA rAjJazcandraprabhasyedamevaMrUpaM
svazarIraparityAgaM viditvA vikroSTumArabdhA: | evaM cAhu:-kathamidAnIM tvaM pApabrAhmaNa
rAjJazcandraprabhasyAdUSiNo’napakAriNo mahAjanavatsalasyAnekaguNasaMpannasya zirazchetsyasIti ?
tato rAjA candraprabha udyAnadevatA nivArayati-mA devatA mama ziroyAcanakasyAntarAyaM
kuruta | tatkasya heto: ? bhUtapUrvaM devatA mamottamAGgaM yAcanakasya devatayA antarAya:
kRta: | tayA devatayA bahu apuNyaM prasUtam | tatkasya heto: ? yadi tayA devatayA
antarAyo na kRto’bhaviSyat, mayA laghu laghvevAnuttarajJAnamadhigatamabhaviSyat | atazca tvAmahamevaM
bravImi-mA me tvamuttamAGgayAcanakasyAntarAyaM kuruSveti | asminneva te maNiratnagarbha udyAne
mayA sahasraza: zira:parity#ga: kRta:, na ca me kenacidantarAya: kRta: | tasmAt tvaM devate
mamottamAGgayAcanakasyAntarAyaM mA kuru | eSa eva devate sa pRSThIbhUto maitreyo yo vyAghryA
AtmAnaM parityajya catvAriMzatkalpasaMprasthito maitreyo bodhisattva ekena zira:parity#genAva-
pRSThIkRta: | atha sA devatA rAjJazcandraprabhasya maharddhitAmavetya tasmin rAjani paraM prasAdaM
pravedayantI tUSNImavasthitA | atha rAjA candraprabha: samyakpraNidhAnaM kartumArabdha:-zRNvantu
bhavanta:, ye dazadikSu sthitA devatAsuragaruDagandharvakinnarA adhyuSitA:, ihAhamudyAne tyAga
kariSyAmi, asmin tyAgaM svazira:parityAgaM yena cAhaM satyena svazira: parityajAmi, na
rAjyArthAya na svargArthAya na bhogArthAya na zakratvAya na brahmatvAya na cakravartivijayAya
nAnyatra kathamahamanuttarAM samyaksaMbodhimabhisaMbuddhya adAntAn sattvAn damayeyam, azAntAn
zamayeyam, atIrNAMstArayeyam, amuktAn mocayeyam, anAzvastAnAzvAsayeyam,
aparinirvRtAn parinirvApayeyam | anena satyena satyavacanena saphala: parizrama: syAt,
parinirvRtasya ca sarSapaphalapramANadhAtavo bhaveyu:, asya ca maNiratnagarbhasyodyAnasya madhye mahAn
stUpa: syAt sarvastUpaprativiziSTa: | ye ca sattvA: zAntakAyA mahAcaityaM vanditukAmA gaccheyu:,
te taM sarvastUpaprativiziSTaM dhAtuparaM dRSTvA vizrAntA bhaveyu: | parinirvRtasyApi mama caityeSu
janakAyA Agatya kArAM kRtvA svargamokSaparAyaNA bhaveyuriti | evaM samyak praNidhAnaM kRtvA
tasmiMzcampakavRkSe zikhAM baddhvA raudrAkSaM brAhmaNamuvAca-Agaccha mahAbrAhmaNa, pratigRhyatAm |
mA me vighnaM kuruSveti | tato rAjA candraprabha Atmana: kAyasya sthAma ca balaM ca saMjanya
tasmiMzca brAhmaNe karuNAsahagataM maitracittamutpAdya zirazchittvA raudrAkSAya brAhmaNAya niryAtita-
vAn | kAlaM ca kRtvA atikramya brahmalokaM praNItatvAcchubhakRtsne devanikAye upapanna: |
samanantaraparityakte rAjJA candraprabheNa zirasi ayaM trisAhasramahAsAhasro lokadhAtu: tri:
kampita: saMkampita: saMprakampita:, calita: saMcalita: saMpracalita:, vyadhita: pravyadhita:
saMpravyadhita: | gaganatalasthAzca devatA divyAnyutpalAni kSeptumArabdhA:, padmAni
kumudAni puNDarIkAnyagarucUrNAni tagaracUrNAni candanacUrNAni tamAlapatrANi divyAni
@203
mAndAravANi puSpANi, divyAni ca vAdyAni pravAdayitumArabdhA:, cailavikSepAMzca cAkArSu: |
tato raudrAkSo brAhmaNa: zirograhAyodyAnAnnirgata: | athAsminnantare’nekai: prANizatasahasrairnAdo
mukta:-hA kaSTam | praghAtito deva: sarvajanamanorathaparipUraka iti | tata ekatyA: pRthivyA-
mAvartante parivartante, eke bAhubhi: prakrozanti, kAzcit prakIrNakezyo rudanti | anekAni
ca prANizatasahasrANi saMnipatitAni | tata ekatyAstasminneva pradeze sthitvA dhyAnAnyutpAdya
tatraiva kAlaM kRttvA zubhakRtsne devanikAye upapannA rAjJazcandraprabhasya sabhAgatAyAm | apare
dhyAnAnyutpAdya tatraiva kAlaM kRtvA bhAsvare devanikAye upapannA: | apare prathamadhyAnamutpAdya
kAlaM kRtvA brahmalokasabhAgatAyAmupapannA: | aparai: saMnipAtya rAjJazcandraprabhasya zarIraM sarva-
gandhakASThaizcitAM citvA, dhmApitAni ca asthIni sauvarNakumbhe prakSipya, caturmahApathe zarIra-
stUpa: pratiSThApita: | chatradhvajapatAkAzcAropitA:| gandhairmAlyairdhUpairdIpai: puSpai: pUjAM kRtvA
candraprabhe rAjani svacittamabhiprasAdya kAlagatA: SaTsu devanikAyeSu kAmAvacareSu deveSUpa-
pannA: | yaizca tatra kArA: kRtA:, sarve te svargamokSaparAyaNA: saMvRttA iti ||
syAtkhalu yuSmAkaM bhikSava: kAGkSA vA vimatirvA anyA sA tena kAlena tena samayeno-
ttarApathe bhadrazilA nAma rAjadhAnyabhUditi | na khalu evaM draSTavyam | tatkasya heto: ? eSaiva
sA takSazilA tena kAlena tena samayena bhadrazilA nAma rAjadhAnI babhUva | syAtkhalu yuSmAkaM
bhikSava: kAGkSA vA vimatirvA anya: sa tena kAlena tena samayena candraprabho nAma rAjAbhUditi |
na khalu evaM draSTavyam | tatkasya heto: ? ahameva tena kAlena tena samayena rAjA candraprabho
babhUva | syAtkhalu yuSmAkaM bhikSava: kAGkSA vA vimatirvA-anya: sa tena kAlena tena samayena
raudrAkSo nAma brAhmaNo’bhUditi | na khalvevaM draSTavyam | tatkasya heto: ? eSa eva sa tena
kAlena tena samayena devadatto babhUva | syAtkhalu yuSmAkaM bhikSava: kAGkSA vA vimatirvA-anyau
tau tena kAlena tena samayena mahAcandramahIdharau agrAmAtyau babhUvaturiti | na khalvevaM draSTa-
vyam | tatkasya heto: ? etAveva mahAcandramahIdharau agrAmAtyau zAriputramaudgalyAyanau babhUvatu: |
tadApyetau tatprathamata: kAlagatau, na tveva pitRmaraNamArAgitavantau iti ||
idamavocadbhagavAn | Attamanasaste bhikSavo’nye ca devanAgayakSagandharvAsuragaruDa-
kinnaramahoragAdayo bhagavato bhASitamabhyanandan ||
candraprabhabodhisattvacaryAvadAnaM nAma dvAviMzatima{1. ##After this, Mss. add :##
tathA ca candraprabhabhUpatirbhUte maNikanakarajatavaiDUryendranIlAdidraviNavasanayAnabhojanAlaMkAragrAmanagara-
nigamaviSayarAjyAdayo rAjyarathasutasutakalatramAMsarudhirakaracaraNazirokSigrIvAdisarvaparityAgamantareNa durgati-
jananamaraNajarAkaracaraNakaraNavikalatApriyasaMyogapriyaviyogAditaradu:khopanipAtabhayAbhihatajanaparitrANakaraNa-
samarthA sakalabhuvanAdhipatyAbhiSekamahatI gAthAdhunI guNasamRddhirna zakyate’dhigantumiti kAruNyAdazeSajaga-
ddu:khopazamakRtanizcaya: praNatasakalasAmantacUDAmaNimayUkhAvicchuritapAdapITha: turagagajarathavastrAlaMkArAdipari-
tyAgena paripUritaniravazeSajAmbUdvIpakajanamanoratha: sakalajanamanonayanahArI zira: parityaktavAn | kathamityeva-
manuzrUyate iti ||}m |
@204
23 saMgharakSitAvadAnam |
kiM mahallenAdhigatam ? ekottarikA | ayaM tAvat khustikayA ekottarikayA dharmaM
dezayati-amI bhikSavo dharmakathikA yuktamuktapratibhAnA: | kasmAnnaitAnadhyeSayasi ? sa
tairabhihita:-mahalla, kiM tvayA adhigatam ? sa kathayati-ekottarikA | te kathayanti-tvaM
tAvanmahalla khustikayA ekottarikayA dharmaM dezayasi | amI bhikSavastRpitA dharmakathikA yukta-
muktapratibhAnA: | kasmAnnaitAnadhyeSayasi ? sa kathayati-AryA:, yUyaM kasyArthe na dezayata ?
kimahaM nivArayAmIti ? te kathayanti-nandopananda, prativadatyeSo’smAkaM mahalla: | kuruta asyo-
tkSepaNIyaM karma | sa saMlakSayati-yadi me utkSepaNIyaM karma kariSyanti, nAgabhavane’pyahamavakAzaM
na lapsye | sa teSAM zayitakAnAM taM vihAramantarhApayitvA mahAsamudraM praviSTa: | te vAlukA-
sthale zayitakAstiSThanti | nandopananda, uttiSTha siMhAsanaM prajJApaya, dharmaM dezayAma: | te
kathayanti-ko’pyasau dev ovA nAgo vA yakSo vA bhagavatyabhiprasanna: buddhe dharma saMghe kArAn
kurvan, so’smAbhirviheThita: | etat prakaraNaM bhikSavo bhagavata Arocayanti | bhagavAnAha-
yo’sau bhikSavo nirmito yadi SaDvargikairbhikSubhirna viheThito’bhaviSyat, yAvacchAsanakoTi-
muddhATako buddhe dharma saMghe kArAnakariSyat | bhagavAn saMlakSayati-ya: kazcidAdInavo
bhikSava:, anadhISTo dharmaM dezayati, tasmAnna bhikSuNA’nadhISTena dharmo dezayitavya: | bhikSu-
ranadhISTo dharmaM dezayati, sAtisAro bhavati | anApattayastanmukhikayA nirgatA bhavanti ||
zrAvastyAM buddharakSito nAma gRhapati: prativasati ADhyo mahAdhano mahAbhoga: | tena
sadRzAt kulAt kalatramAnItam | sa tayA sArdhaM krIDate ramate paricArayati | tasya krIDato
ramata: paricArayata: patnI ApannasattvA saMvRttA | AyuSmAn zAriputro vaineyApekSayA tatkula-
mupasaMkrAnta: | tena sag Rhapati: sapatnIka: zaraNagamanazikSApadeSu pratiSThApita: | apareNa
samayena sA tasya patnI ApannasattvA saMvRttA | AyuSmAn zAriputrastasya ca vaineyakAlaM
jJAtvA ekAkyaiva tat kulamupasaMkrAnta: | sag Rhapati: kathayati-nAstyAryazAriputrasya
kazcit pazcAcchramaNa: ? sa kathayati-gRhapate, kimasmAkaM kAzadhAnAdvA kuzadhAnAdvA pazcA-
cchramaNA bhavanti ? api tu ye bhavadvidhAnAM sakAzAllabhyante, asmAkaM te pazcAcchramaNA bhavanti |
buddharakSito gRhapati:-Arya, mama patnI ApannasattvA saMvRttA | yadi putraM janayiSyati, tamaha-
mAryasya pazcAcchramaNaM dAsyAmi | sa kathayati-gRhapate, aupayikam ||
sA aSTAnAM vA navAnAM vA mAsAnAM [atyayAt] prasUtA | dArako jAto’bhirUpo darzanIya:
prAsAdiko gaura: kanakavarNazchatrAkArazirA: pralambabAhurvistIrNalalATa: saMgatabhrUstuGganAsa: |
tasya jJAtaya: saMgamya samAgamya trINi saptakAnyekaviMzatidivasAni vistareNa jAtasya jAti-
mahaM kRtvA nAmadheyaM vyavasthApayanti-kiM bhavatu dArakasya nAma ? ayaM dArako buddharakSitasya
gRhapate: putra: | bhavatu dArakasya saMgharakSito nAma | yasminneva divase saMgharakSito jAta:,
tasminneva divase paJcAnAM vaNikzatAnAM paJca putrazatAni jAtAni | teSAmapi kulasadRzAni
@205
nAmadheyAni vyavasthApitAni | saMgharakSito dAraka unnIyate vardhyate kSIreNa dadhnA nava-
nItena sarpiSA sarpimaNDena anyaizcottaptottaptairupakaraNavizeSai: | Azu vardhate hradasthamiva
paGkajam | yadA mahAn saMvRtta:, tadA AyuSmAn zAriputrastasya vaineyakAlaM jJAtvA
ekAkyeva tatkulamupasaMkramya nimittamupadarzayitumArabdha: | buddharakSitena gRhapatinA saMgha-
rakSito’bhihita:-putra, ajAta eva tvaM mayA AryazAriputrasya pazcAcchramaNo datta iti |
caramabhavika: sa AyuSmatA zAriputreNa pravrAjita upasaMpAdita AgamacatuSTayaM ca grAhita: ||
athApareNa samayena tAni paJca vaNikzatAni mahAsamudragamanIyaM paNyaM samudAnIya mahA-
samudramavatartukAmAni kathayanti-kiMcidvayaM bhavanta AryakamavatArayAma yo’smAkaM mahAsamudramadhya-
gatAnAM dharmaM dezayiSyati | te kathayanti-bhavanta:, ayamasmAkamAryasaMgharakSito vayasyaka: saha-
janmika: sahapAMzukrIDanaka: | etamevAvatArayAma: | te tasya sakAzamupasaMkrAntA: | Arya saMgha-
rakSita, tvamasmAkaM vayasyaka: sahajanmika: sahapAMzukrIDanaka: | vayaM ca mahAsamudraM saMprasthitA: |
tvamapyasmAbhi: sArdhamavatara, samudramadhyagatAnAM dharmaM dezayiSyasi | sa kathayati-nAhaM svAdhIna: |
upAdhyAyamavalokayata | te yenAyuSmAn zAriputrastenopasaMkrAntA: | upasaMkramya kathayanti-
Arya zAriputra, ayamasmAkamAryasaMgharakSito vayasyaka: sahajanmika: sahapAMzukrIDanaka: | vayaM
mahAsamudraM saMprasthitA: | eSo’pyasmAbhi: sArdhamavataratu, asmAkaM mahAsamudramadhyagatAnAM dharmaM
dezayiSyati | sa kathayati-bhagavantamavalokayata | te bhagavata: sakAzamupasaMkrAntA: | bhaga-
van, vayaM mahAsamudraM saMprasthitA: | ayamasmAkamAryasaMgharakSito vayasyaka: sahajanmika: sahapAMzu-
krIDanaka: | eSo’pyasmAbhi: sArdhaM mahAsamudramavataratu | asmAkaM mahAsamudramadhyagatAnAM dharmaM
dezayiSyati | bhagavAn saMlakSayati-astyeSAM kAnicit kuzalamUlAni ? asti | kasyA-
ntike pratibaddhAni ? saMgharakSitasya bhikSo: | tatra bhagavAn saMgharakSitamAmantrayate-gaccha
saMgharakSita, bhayabhairavasahiSNunA bhavitavyam | adhivAsayatyAyuSmAn saMgharakSito bhagavata-
stUSNIbhAvena ||
atha tAni paJca vaNikzatAni kRtakautukamaGgalasvastyayanAni zakaTairbhArairmUDhai:
piTakairuSTrairgobhirgardabhai: prabhUtaM paNyamAropya mahAsamudraM saMprasthitAni | anupUrveNa grAmanagara-
nigamapallIpattaneSu caJcUryamANAni samudrataTamanuprAptAni | te nipuNata: samudrayAnapAtraM
pratipadya mahAsamudramavatIrNA dhanahArakA: | teSAM mahAsamudramadhyagatAnAM nAgairvahanaM vidhAritam |
te devatAyAcanaM kartumArabdhA:-yo’smin mahAsamudre dev ovA nAgo vA yakSo vA
prativasati, sa AcakSatu kiM mRgayatIti | mahAsamudrAcchabdo nizcarati-AryasaMgharakSita-
masmAkamanuprayacchatheti | te kathayanti-AryasaMgharakSito’smAkaM vayasyaka: sahajanmika: saha-
pAMzukrIDanako bhadantazAriputreNAnupradattako bhagavatAnuparItaka: | zreyo’smAkamanenaiva sArdhaM
kAlakriyA, na tveva vayaM saMgharakSitaM parityakSyAma: | te mantrayanta AyuSmatA saMgharakSitena
zrutA: | sa kathayati-bhavanta:, kiM kathayante ? kathayanti-Arya saMgharakSita mahAsamudrAcchabdo
@206
nizcarita:-AryasaMgharakSitamasmAkamanuprayacchatheti | sa kathayati-kasmAnnAnuprayacchadhvam ? te
kathayanti-Arya, tvamasmAkaM vayasyaka: sahajanmika: sahapAMzukrIDanaka: | bhadantazAriputreNAnu-
pradattako bhagavatAnupradattaka: | zreyo'smAkaM tvayaiva sArdhaM kAlakriyA | na tveva vayamArya
saMgharakSita tvAM parityakSyAma: | AyuSmAn saMgharakSita: saMlakSayati-yaduktaM bhagavatA bhayabhairava-
sahiSNunA te bhavitavyamitIdaM tat | sa pAtracIvaraM gRhItvA AtmAnaM mahAsamudre prakSeptumArabdha: |
sa tairdRSTa: | te kathayanti-AryasaMgharakSita kiM karoSi, AryasaMgharakSita kiM karoSIti | sa teSa
vikrozatAM mahAsamudre prapatita: | muktaM tadvahanam | sa nAgairgRhItvA nAgabhavanaM pravezita: ||
Arya saMgharakSita, iyaM vipazyina: samyaksaMbuddhasya gandhakuTI | iyaM zikhino vizvabhuva:
krakucchandasya kanakamune: kAzyapasyeyaM bhagavato gandhakuTI | Arya saMgharakSita, bhagavata: sUtraM
mAtRkA ca devamanuSyeSu pratiSThitam | vayaM nAgA vinipatitazarIrA: | aho bata Arya: saMghAM
rakSita ihApyAgamacatuSTayaM pratiSThApayet | sa kathayati-evaM bhavatu | tena trayo nAgakumArA-
utsAhitA: | eko’bhihita:-tvaM tAvat saMyuktakamadhISva | dvitIyo’bhihita:-tvamapi
madhyamam | tRtIyo’bhihita:-tvamapi dIrghAgamamadhISva | sa kathayati-ahamapi tAmevaikottarikAM
vimRSTarUpAM prajvAlayAmi | te’dhyetumArabdhA: | tatraikazcakSuSI nimIlayitvoddezaM gRhNAti,
dvitIya: pRSThatomukha uddezaM gRhNAti, tRtIyo dUrata: sthitvoddezaM gRhNAti | sa eva teSAmeka:
sagaurava: sapratIza iti karaNIyaizca sarvatra pUrvaMgama: | Arya uttiSTha, dantakASThaM visarjaya,
bhagavato maNDalakamAmArjaya, caityAbhivandanaM kuru, bhuGkSva, zayyAM kalpayeti | sarvaistairAgamA-
nyadhItAni | sa kathayati-Arya, adhItAnyebhirAgamAni | kiM dhArayiSyanti Ahosvinna
dhArayiSyanti ? sa kathayati-smRtimattakA hyete dhArayiSyanti, api tu doSo’styeSAm | sa
kathayati-Arya, ko doSa: ? sarve hyete’gauravA apratIzA: | ekastAvaccakSuSI nimIlayitvoddezaM
gRhNAti, dvitIya: pRSThatomukha uddezaM gRhNAti, tRtIyo dUrata: sthitvoddezaM gRhNAti | tvamevaika:
sagaurava: sapratIza iti karaNIyaizca sarvatra pUrvaMgama: | sa kathayati-Arya, na hyete’gauravA
apratIzA: | yastAvadayaM cakSuSI nimIlayitvoddezaM gRhNAti, ayaM dRSTiviSa: | yo’pyayaM
pRSThatomukha uddezaM gRhNAti, eSo’pi zvAsaviSa: | yo’pyeSa dUrata: sthitvoddezaM gRhNAti,
eSo’pi sparzaviSa: | ahameko daMSTrAviSa: | sa bhIta utpANDUtpANDuka: kRzAluko durbalako
mlAnako’prAptakAya: saMvRtta: | sa kathayati-Arya, kasmAt tvamutpANDUtpANDuka: kRzAluko
durbalako mlAnako’prAptakAya: saMvRtta: ? sa kathayati-bhadramukha, amitramadhye’haM vAsaM kalpa-
yAmi | sacet yuSmAkamanyatamo’nyatamaM prakupyeta, mAM nAmAvazeSaM kuryAt | sa kathayati-
Aryasya vayaM na praharAma: | api tu icchasi tvaM jambudvIpaM gantum ? bhadramukha, icchAmi |
tacca vahanamAgatam | sa tairutkSipta: ||
vaNigbhirdRSTa: | te kathayanti-svAgatamAryasaMgharakSitAya | sa kathayati-anumodantAM
bhavanta: | mayA nAgeSvAgamacatuSTayaM pratiSThApitam | te kathayanti-Arya saMgharakSita, anumoda-
@207
yAma: | te taM vahane prakSipya saMprasthitA: | te’nupUrveNa samudratIraM gatvA sarve te vaNija:
zayitA: | AyuSmAn saMgharakSito mahAsamudraM draSTumArabdha: | uktaM bhagavatA-paJcAsecanakA
darzanena |
hastinAgazca rAjA ca sAgarazca ziloccaya: |
asecanakA darzanena buddhazca bhagavatAM vara: ||1|| iti |
ciraM mahAsamudraM pazyan jAgarita: | so’pazcime yAme gADhanidrAvaSTabdha: zayita: |
te’pi vaNija: sarAtramevotthAya sthorAMllardayitvA saMprasthitA: | te kathayanti prabhAtAyAM
rajanyAm-kutrAyaM saMgharakSita: ? tatraika evamAhu:-purastAdgacchati | apara evamAhu:pRSThata
Agacchati | apara evamAhu:-madhye gacchatIti | te kathayanti-AryasaMgharakSito’smAbhi-
zchorita: | na zobhanamasmAbhi: kRtam | pratinivartayAma: | AryasaMgharakSito bhavanto
maharddhiko mahAnubhAvo ya: samudramadhye na kAlagata: | sa idAnIM kAlaM kariSyati ? sthAnameta-
dvidyate yadasau agrata eva yAsyati | Agacchata, gamiSyAma: | te saMprasthitA: ||
AyuSmAnapi saMgharakSita: sUryasyAbhyudgamanasamaye sUryAMzubhistADita: pratibuddho yAvanna
kiMcitpazyati | prakrAntA vaNija: | so’pi panthalikAM gRhItvA saMprasthita: | yAvadanyatamasyAM
sAlATavyAM vihAraM pazyatyudgataM maJcapIThavedikAjAlavAtAyanagavAkSaparimaNDitam, bhikSUMzca
saMprAvRtAn saMpracchannAn zAnteneryApathenAvasthitAn | sa teSAM sakAzamupasaMkrAnta: | sa tairukta:-
svAgataM bhadantasaMgharakSitAya | sa tairvizrAmita: | vizrAmayitvA vihAraM pravezito yAvat pazyati
zobhanAM zayanAsanaprajJaptiM kRtAM praNItaM cAhAramupahRtam | sa tairukta:-bhadanta saMgharakSita,
mA tRSito’si, mA bubhukSito’si ? kathayati-AryA:, tRSito’smi, bubhukSito’smi | bhadanta
saMgharakSita bhuGkSva | sa kathayati-saMghamadhye bhokSyAmi | te kathayanti-bhadanta saMgharakSita, bhuGkSva,
AdInavo’tra bhaviSyati | tena bhuktam | sa bhuktvA ekAnte’pakramyAvasthita: | yAvat teSAM
gaNDirAkoTitA | te svakasvakAni pAtrANyAdAya yathAgatya niSaNNA: | sa ca teSAM vihAro-
‘ntarhita: | ayomudgarA: prAdurbhUtA: | taistAvadayomudgarai: parasparamArtasvaraM krandadbhi: zirAMsi
bhagnAni, yAvat kAlAdakAlIbhUtam | tata: pazcAt punarapi teSAM vihAra: prAdurbhUta:, te ca
bhikSava: zAnteneryApathenAvasthitA: | AyuSmAn saMgharakSitasteSAM sakAzamupasaMkrAnta: |
ke yUyamAyuSmanta:, kena vA karmaNA ihopapannA: ? bhadanta saMgharakSita, duSkuhakA jambudvIpakA
manuSyA: | nAbhizraddadhAsyasi | sa kathayati-ahaM pratyakSadarzI, kasmAnnAbhizraddadhAsye ? te
kathayanti-bhadanta saMgharakSita, vayaM kAzyapasya samyaksaMbuddhasya zrAvakA Asan | tairasmAkaM
bhaktAgre raNamutpAditam | te vayaM bhaktAgre raNamutpAdayitvA iha pratyekanarakeSUpapannA: |
sthAnametadvidyate yadasmAbhiritazcyutairnarakeSUpapattavyaM bhaviSyati | sAdhu saMgharakSita, jambudvIpaM
gatvA sabrahmacAriNAmArocaya-mA AyuSmanta: saMghamadhye raNamutpAdayiSyatha | mA asyaivaMrUpasya
du:khadaurmanasyasya bhAgino bhaviSyatha tadyathA zramaNA: kAzyapIyA: ||
@208
sa saMprasthita: | yAvat pazyati dvitIyaM vihAramudgataM maJcapIThavedikAjAlavAtAyana-
parikSiptaM gavAkSaparimaNDitaM bhikSUMzca suprAvRtAn supraticchannAn zAntAn zAnteryApathe vyava-
sthitAn | teSAmupasaMkrAnta: | sa tairukta:-svAgataM bhadantasaMgharakSitAya | sa tairvizrAmita: |
vizrAmayitvA vihAraM pravezito yAvat pazyati | zobhanAM zayanAsanaprajJaptiM kRtvA praNItaM
cAhAraM samanvAhRtya sa tairukta:-bhadanta saMgharakSita bhuGkSva | tena dRSTAdInavena bhuktam | bhuktvA
ekAnte’pakramyAsthita: | teSAM gaNDyAkoTitA | te svakasvakAni pAtrANyAdAya yathAgatya
niSaNNA: | sa ca vihAro’ntarhita:, tadannapAnamayorasaM prAdurbhUtam | tairArtasvaraM krandadbhi-
stAvadayorasena parasparamAtmA sikto yAvat kAlAdakAlIbhUtam | tata: pazcAt punarapi sa
teSAM vihAra: prAdurbhUta: | te ca bhikSava: punarapi zAntA: zAnteryApathenAvasthitA: | sa teSAM
sakAzamupasaMkrAnta:-ke yUyamAyuSmanta:, kena vA karmaNA ihopapannA: ? duSkuhakA bhadanta saMgha-
rakSita jambudvIpakA manuSyA:, nAbhizraddadhAsyanti | sa kathayati-ahaM pratyakSadarzI, kasmA-
nnAbhizraddadhAsye ? te kathayanti-bhadanta saMgharakSita, vayaM kAzyapasya samyaksaMbuddhasya zrAvakA
Asan | saMghasya ca snehalAbhe saMpanne AgantukA bhikSava AgatA: | tairasmAbhiranAryapari-
gRhItairevaM cittamutpAditam–na tAvadbhojayiSyAmo yAvadete AgantukA bhikSavo na prakrAntA
bhaviSyantIti | tairasmAbhistattathaiva kRtam | saptAhikaM cAkAladurdinaM prAdurbhUtam | tena
tadannapAnaM kledaM gatam | vayaM zraddhAdeyaM vinipAtayitvA iha pratyekanarakeSUpapannA: | sthAnameta-
dvidyate yadasmAbhiriha cyutairnarakeSUpapattavyaM bhaviSyati | sAdhu bhadanta saMgharakSita, jambudvIpaM
gatvA sabrahmacAriNAmArocaya-mA AyuSmanta: zraddhAdeyaM vinipAtayiSyatha, mA asya evaMrUpasya
du:khadaurmanasyasya bhAgino bhaviSyatha, tadyathA brAhmaNA: kAzyapIyA: ||
sa saMprasthito yAvat pazyati tRtIyaM vihAramudgataM maJcapIThavedikAjAlavAtAyanagavAkSa-
parimaNDitaM pUrvavadyAvadAyuSmAn saMgharakSito bhuktvA ekAnte’pakramyAvasthita: | gaNDyAkoTitA |
sa tena vihAra AdIpta: pradIpta: saMprajvalita ekajvAlIbhUto dhmAyitumArabdha: | te’pi tasmi-
nnArtasvaraM krandatastAvaddagdhA yAvat kAlAdakAlIbhUtam | tata: pazcAt punarapi teSAM vihAra:
prAdurbhUta:, te ca bhikSava: zAntazAnteneryApathenAvasthitA: | sa teSAM sakAzamupasaMkrAnta:-
ke yUyamAyuSmanta:, kena vA karmaNA ihopapannA: ? duSkuhakA bhadanta saMgharakSita jambudvIpakA
manuSyA:, nAbhizraddadhAsyasi | sa kathayati-ahaM pratyakSadarzI, kasmAnnAbhizraddadhAsye ? te
kathayanti-bhadanta saMgharakSita vayaM kAzyapasya samyaksaMbuddhasya zrAvakA Asan | du:zIlAste
vayaM zIlavadbhirbhikSubhirniSkAsitA: | tairasmAbhireka: zUnyavihAra AvAsita: | yAvat tatraika:
zIlavAn bhikSurAgata: | asmAkaM buddhirutpannA-tiSThatu ayaM bhikSu: | ayamapyeko’smAkaM
dakSiNAM zodhayiSyati | sa tatraiva sthito yAvat tasyAnisaGgena (?) punarapi bahava: zIlavanto
bhikSava AgatA: | te vayaM tatrApi nirvAsitA: | tairasmAbhiramarSajAtai: zuSkAni kASThAni
zuSkAni tRNAni zuSkAni gomayAni upasaMhRtya tasmin vihAre’gnirdagdha: | tatra prabhUtA:
@209
zaikSAzaikSA: pudgalA dagdhA: | te vayaM zaikSAzaikSAn pudgalAn dagdhvA iha pratyekanarakeSUpapannA: |
sthAnametadvidyate yadasmAbhiriha cyutairnarakeSUpapattavyaM bhaviSyati | sAdhu bhadanta saMgharakSita,
jambudvIpaM gatvA sabrahmacAriNAmArocaya-mA AyuSmanta: sabrahmacAriNAmantike praduSTacitta-
mutpAdayiSyatha, mA asyaivaMrUpasya du:khadaurmanasyasya bhAgino bhaviSyatha tadyathA zramaNA:
kAzyapIyA: ||
AyuSmAn saMgharakSita: saMprasthito yAvat sattvAnadrAkSIt stambhAkArAn kuDyAkArAn
vRkSAkArAn patrAkArAn puSpAkArAn phalAkArAn rajjvAkArAn saMmArjanyAkArAnudUkhalA-
kArAn khaTvAkArAn sthAlikAkArAn ||
AyuSmAn saMgharakSito janapadAn gata: | anyatamasminnAzramapade paJcamAtrANi
RSizatAni prativasanti | tairAyuSmAn saMgharakSito dUrata eva dRSTa: | te kathayanti-bhavanta:,
kriyAkAraM tAvat kurma:-bahubollakA: zramaNA: zAkyaputrIyA bhavanti | nAsya kenacidvacanaM
dAtavyam | te kriyAkAraM kRtvA avasthitA: | AyuSmAMzca saMgharakSitasteSAM sakAzamupasaMkrAnta: |
upasaMkramya pratizrayaM yAcitumArabdha: | na kazcidvAcanamanuprayacchati | tatraika RSi: sa zukladharma: |
kathayati-kiM yuSmAkaM pratizrayaM na dIyate ? api tu yuSmAkaM doSo’sti | bahubollakA yUyam |
samayenAhaM bhavata: pratizrayaM dAsye, sacet kiMcinna mantrayasi | AyuSmAn saMgharakSita:
kathayati-RSe, evaM bhavatu | tatraika RSirjanapadacArikAM gata: | tasya kuTi: zUnyAvatiSThati |
sa kathayati-asyAM kuTikAyAM zayyAM kalpaya | AyuSmatA saMgharakSitena sA kuTikA siktA
saMmRSTA saMmArjitA sukumArIM gomayakAsiM cAnupradattA | tairdRSTa: | te kathayanti-bhadanta, zucyapi
mArjantyete zramaNA: zAkyaputrIyA: | AyuSmAn saMgharakSito bahi: kuTikAyA: pAdau prakSAlya
kuTikAM pravizy aniSaNNa: paryaGkamAbhujya RjukAyaM praNidhAya pratimukhaM smRtimupasthApya |
yA tasminnAzramapade devatA prativasati, sA rAtryA: prathame yAme yenAyuSmAn saMgharakSitastenopa-
saMkrAntA | upasaMkramya kathayati-Arya saMgharakSita, dharmaM dezaya | AyuSmAn saMgharakSita:
kathayati-sukhitA tvam | na pazyasi mayA kriyAkAreNa pratizrayaM labdham ? kiM niSkAsApa-
yitumicchasi ? sA saMlakSayati-zrAntakAyo’yam, svapitu | madhyame yAme upasaMkramiSyAmi |
sA madhyame yAma upasaMkrAntA | upasaMkramya kathayati-Arya saMgharakSita, dharmaM dezaya | AyuSmAn
saMgharakSita: kathayati-sukhitA tvam | na pazyasi mayA kriyAkAreNa pratizrayaM labdham ? kiM
niSkAsApayitumicchasi ? sA saMlakSayati-zrAntakAyo’yam, svapitu | pazcime yAme upasaM-
kramiSyAmi | sA pazcime yAme upasaMkrAntA | upasaMkramya kathayati-Arya saMgharakSita, dharmaM
dezaya | AyuSmAn saMgharakSita: kathayati-sukhitA tvam | na pazyasi mayA kriyAkAreNa pratizrayaM
labdham ? kiM niSkAsApayitumicchasi ? sA kathayati-Arya saMgharakSita, prabhAtamidAnIm |
sacenniSkAsayiSyanti, gamiSyasi | api tu nanUktaM bhagavatA bhayabhairavasahiSNunA te bhavitavya-
miti | AyuSmAn saMgharakSita: saMlakSayati-zobhanaM kathayati-sacet sa niSkAsayiSyati,
@210
gamiSyAmi | sa saMlakSayati-brAhmaNA hyete | brAhmaNapratisaMyuktaM bhASayAmItyAyuSmAn saMgharakSito
brAhmaNavargaM svAdhyAyitumArabdha:-
na nagnacaryA na jaTA na paGko
nAnAzanaM sthaNDilazAyikA vA |
na rajomalaM notkuTukaprahANaM
vizodhayenmohamavizIrNakAGkSam ||2||
alaMkRtazcApi careta dharmaM
dAntendriya: zAnta: saMyato brahmacArI |
sarveSu bhUteSu nidhAya daNDaM
sa brAhmaNa: sa zramaNa: sa bhikSu: ||3||
tai: zrutam | te saMlakSayanti-brAhmaNapratisaMyuktam | ityeka upasaMkrAnto dvitIyastRtIyo
yAvat sarve upasaMkrAntA: | tathA tayA devatayA adhiSThitam, yathA parasparaM na pazyanti |
tata: pazcAdAyuSmatA saMgharakSitena nagaropamaM sUtramupanikSiptam | gAthAM ca bhASate-
yAnIha bhUtAni samAgatAni
sthitAni bhUmyAmathavAntarikSe |
kurvantu maitrIM satataM prajAsu
divA ca rAtrau ca carantu dharmam ||4|| iti |
asmin khalu dharmaparyAye bhASyamANe sarvaistai: sahasatyAbhisamayAdanAgAmiphalamanuprAptam |
RddhizcApi nirhRtA | sarvaistai: subhASitaM bhadantasaMgharakSitAyetyekanAdo mukta: | tayA devatayA
RddhyabhisaMskArA: pratiprasrabdhA: | parasparaM draSTumArabdhA: | te’nyonyaM kathayanti-tvamapyAgata: ?
Agato’ham | zobhanam | te dRSTasatyA: kathayanti-labhemo vayaM bhadanta saMgharakSita svAkhyAte
dharmavinaye pravrajyAmupasaMpadaM bhikSubhAvam | caremo vayaM bhagavato’ntike brahmacaryam | AyuSmAn
saMgharakSita: kathayati-kiM matsakAze pravrajatha, Ahosvidbhagavata: ? te kathayanti-bhagavata: |
AyuSmAn saMgharakSita: kathayati-yadyevam, Agacchatha, bhagavata: sakAzaM gacchAma: | te kathayanti-
bhadanta saMgharakSita, kimasmadIyayA RddhyA gacchAma:, Ahosvit tvadIyayA ? AyuSmAn
saMgharakSita: saMlakSayati-ebhirmadIyenAvavAdenaivaMvidhA guNagaNA adhigatA:, ahaM laGghanakopama:
saMvRtta: | sa kathayati-tiSThantu tAvadbhavanto muhUrtam | AyuSmAn saMgharakSito’nyatamaM vRkSamUlaM
nizritya niSaNNa: paryaGkamAbhujya RjuM kAyaM praNidhAya pratimukhaM smRtimupasthApya | uktaM
bhagavatA-paJcAnuzaMsA bAhuzrutye | dhAtukuzalo bhavati, pratItyasamutpAdakuzalo bhavati,
sthAnAsthAnakuzalo bhavati, aparapratibaddhA cAsya bhavati avavAdAnuzAsanIti | teno-
dyacchatA ghaTatA vyAyacchatA sarvaklezaprahANAdarhattavaM sAkSAtkRtam | arhan saMvRttastraidhAtukavItarAga:
@211
pUrvavadyAvanmAnya: pUjyazcAbhivAdyazca saMvRtta: | te AyuSmatA saMgharakSitenAbhihitA:-bhavanta:,
gRhNIdhvaM madIyaM cIvarakarNikam, yAsyAma: | AyuSmata: saMgharakSitasya cIvarakarNike lagnA: |
athAyuSmAn saMgharakSito vitatapakSa iva haMsarAjastata eva RddhyA uparivihAyasA prakrAnta: ||
yAvat tAni paJca vaNikzatAni bhANDaM pratisAmayanti | teSAmupari chAyA nipatitA |
sa tairdRSTa: | te kathayanti-Arya saMgharakSita, Agatastvam ? Agato’ham | kutra gacchasi ? sa
kathayati-imAni paJca kulaputrazatAnyAkAGkSanti svAkhyAte dharmavinaye pravrajyAmupasaMpadaM bhikSu-
bhAvam | te kathayanti-Arya saMgharakSita, vayamapi pravraMjiSyAma: | avatarasva yAvadbhANDaM prati-
sAmayAma iti | AyuSmAn saMgharakSito’vatIrNa: | tairbhANDaM pratisAmitam | athAyuSmAn
saMgharakSitastat kulaputrasahasramAdAya yena bhagavAMstenopasaMkrAnta: ||
tena khalu samayena bhagavAnanekazatAyA bhikSuparSada: purastAnniSaNNo dharmaM dezayati |
adrAkSIdbhagavAnAyuSmantaM saMgharakSitaM dUrAdeva | dRSTvA ca punarbhikSUnAmantrayate sma-eSa bhikSava:
saMgharakSito bhikSu: saprAbhRta Agacchati | nAsti tathAgatasyaivaMvidhaM prAbhRtaM yathA vaineya-
prAbhRtam | AyuSmAn saMgharakSito yena bhagavAMstenopasaMkrAnta: | upasaMkramya bhagavata: pAdau
zirasA vanditvA ekAnte niSaNNa: | ekAntaniSaNNa AyuSmAn saMgharakSito bhagavantamida-
mavocat-idaM bhadanta kulaputrasahasramAkAGkSati svAkhyAte dharmavinaye pravrajyAmupasaMpadaM bhikSu-
bhAvam | taM bhagavAn pravrAjayati upasaMpAdayatyanukampAmupAdAya | te bhagavatA ehibhikSukayA
AbhASitA:-eta bhikSavazcarata brahmacaryam | bhagavato vAcAvasAne muNDA: saMvRttA: saMghATI-
prAvRtA: saptAhAvaropitakezazmazrava: pAtrakarakavyagrahastA varSazatopasaMpannasya bhikSorIryApathe-
nAvasthitA: ||
ehIti coktA hi tathAgatena 
muNDAzca saMghATiparItadehA: |
sadya: prazAntendriyA eva tasthu-
revaM sthitA buddhamanorathena ||5||
bhagavatA teSAmavavAdo datta: | tairudyacchamAnairghaTamAnairvyAyacchadbhi: sarvaklezaprahANA-
darhattvaM sAkSAtkRtam | arhanta: saMvRttAstraidhAtukavItarAgA: pUrvavadyAvat mAnyAzca pUjyAzca
abhivAdyAzca saMvRttA: ||
AyuSmAn saMgharakSito buddhaM bhagavantaM pRcchati-ihAhaM bhadanta sattvAnadrAkSaM kuDyA-
kArAn stambhAkArAn vRkSAkArAn patrAkArAn puSpAkArAn phalAkArAn rajvAkArAn
saMmArjanyAkArAn khaTvAkArAnudUkhalAkArAn sthAlikAkArAn | madhye’vacchinnaM tantunA dhAryamANaM
gacchati | kasya karmaNo vipAkena ? bhagavAnAha-yAMstvaM saMgharakSita sattvAnadrAkSI: kuDyAkArAMste
kAzyapasya samyaksaMbuddhasya zrAvakA Asan | tai: sAMghikaM kuDyaM zleSmaNA siMhANakena
@212
vinAzitam | te tasya karmaNo vipAkena kuDyAkArA: saMvRttA: | yathA kuDyAkArA:,
evaM stambhAkArA: sattvA: | yAn saMgharakSita sattvAnadrAkSIrvRkSAkArAMste kAzyapasya samya-
ksaMbuddhasya zrAvakA Asan | tai: sAMghikA: puSpavRkSA: phalavRkSA: paudgalikaparibhogena
bhuktA: | te tasya karmaNo vipAkena vRkSAkArA: saMvRttA: | yathA vRkSAkArA:, evaM
patrAkArA: phalAkArA: puSpAkArA: | yaM tvaM saMgharakSita sattvamadrAkSI rajjvAkAram,
sa kAzyapasya samyaksaMbuddhasya zrAvaka AsIt | tena saMghikA rajju: paudgalikapari-
bhogena paribhuktA | sa tasya karmaNo vipAkena rajjvAkAra: saMvRtta: | yathA rajjvAkAra:, evaM
saMmArjanyAkAra: | yaM tvaM saMgharakSita sattvamadrAkSIstapvAkAraM (?) kAzyapasya samyaksaMbuddhasya
zrAvaka AsIt zrAmaNeraka: | so’pareNa samayena pAnakavAramuddiSTastadvArakaM nirmAdayati |
AgantukAzca bhikSava AgatA: | sa tai: pRSTa:-zrAmaNeraka, kiM saMghasya pAnakaM bhaviSyati ?
sa kathayati-nAstIti | te nirAzIbhUtA: prakrAntA: | saMghasya ca pAnakaM saMpannam | sa tasya
karmaNo vipAkena tapvAkAra: saMvRtta: | yaM tvaM saMgharakSita sattvamadrAkSIrudUkhalAkAram, sa kAzya-
pasya samyaksaMbuddhasya zrAvaka AsIt | tasya pAtrakarma pratyupasthitam | tatraika: zrAmaNerako-
’rhan | sa tenokta:-zrAmaNeraka, dadasva me khalastokaM kuTTayitvA | sa kathayati-sthavira,
tiSTha tAvanmuhUrtam | vyagro’ham | pazcAddAsyAmIti | so’marSajAta: kathayati-zrAmaNeraka, yadi
rocate, tvAmevAhamasmin udUkhale prakSipya kuTTaye prAgeva khalastokam | yattadarhato’ntike kharaM
vAkkarma nizcAritam, sa tasya karmaNo vipAkena udUkhalAkAra: saMvRtta: | yAMstvaM saMgharakSita
sattvAnadrAkSI: sthAlyAkArAMste kAzyapasya samyaksaMbuddhasya kalpikArakA Asan | te bhikSUNAM
bhaiSajyAni kvAthayamAnA: sthAlikAM bhaJjate | teSAM bhikSUNAM vighAto bhavati | te tasya karmaNo
vipAkena sthAlyAkArA: saMvRttA: | yaM tvaM saMgharakSita sattvamadrAkSIrmadhye chinnastantunA dhAryamANo
gacchati, sa kAzyapasya samyaksaMbuddhasya pravacane pravrajita AsIllAbhagrAhika: | tena yadvArSikaM
lAbhaM tat haimantikaM pariNAmitam, yaddhaimantikaM tadvArSikam | tasya karmaNo vipAkena madhye
chinnastantunA dhAryamANo gacchati ||
saMgharakSitAvadAnaM trayoviMzatimam ||
@213
24 nAgakumArAvadAnam |
bhikSava: saMzayajAtA: sarvasaMzayacchettAraM buddhaM bhagavantaM pRcchanti-kuto bhadanta tena
nAgakumAreNa tatprathamata: zraddhA pratilabdhA ? bhagavAnAha-bhUtapUrvaM bhikSavo’sminneva bhadrakalpe
viMzativarSasahasrAyuSi prajAyAM kAzyapo nAma zAstA loka utpannastathAgato’rhan samyaksaMbuddho
vidyAcaraNasaMpanna: sugato lokavidanuttara: puruSadamyasArathi: zAstA devamanuSyANAM buddho bhaga-
vAn | sa evaM zrAvakANAM dharmaM dezayati-etAni bhikSavo’raNyAni zUnyAgArANi parvatakandara-
giriguhApalAlapuJjAbhyavakAzazmazAnavanaprasthAni prAntAni zayanAsanAni dhyAyata | bhikSavo
mA pramAdata | mA pazcAdvipratisAriNo bhUta | idamasmAkamanuzAsanam | tatra kecidbhikSava:
sumerupariSaNDAyAM gatvA dhyAyanti, kecinmandAkinyA: puSkariNyAstIre, kecidanavatapte mahA-
sarasi, kecit saptasu kAJcanamayeSu parvateSu, kecit tAsu tAsu grAmanigamarAjarASTradhAnISu
gatvA dhyAyanti ||
anyatamazca cirajAtako nAgakumAra: suparNinA pakSirAjena sumerupariSaNDAyAmupariSTA-
dapahriyate | yAvat tena bhikSavo dhyAnAdhyayanayogamanasikArayuktA viharanto dRSTA: | dRSTvA
cAsya cittamabhiprasannam | prasAdajAta: saMlakSayati-muktA hyete AryakA evaMvidhAd du:khAt |
cyuta: kAlagato vArANasyAM SaTkarmanirate brAhmaNakule jAta: | unnIto vardhito mahAn saMvRtta: |
so’pareNa samayena kAzyapasya samyaksaMbuddhasya zAsane pravrajita: | tenodyatA ghaTatA vyAyacchatA
sarvaklezaprahANAdarhattvaM sAkSAtkRtam | arhan saMvRtta: pUrvavadyAvanmAnyazca pUjyazcAbhivandyazca
saMvRtta: | sa saMlakSayati-kuto’haM cyuta: ? tiryakSu | kutropapanna: ? manuSyeSu | kutra mama mAtA-
pitarau ? yAvat pazyati nAgabhavane rudantau tiSThata: | sa tatra gata: | gatvA pRcchitumArabdha:-
amba tAta kasyArthe rudita: ? tau kathayata:-Arya, sucirajAtako’smAkaM nAgakumAra: suparNinA
pakSirAjenApahRta: | sa kathayati-ahamevAsau | Arya, tAdRza: sa duSTanAgo yadvayaM sugatigamana-
mapi na saMbhAvayAma:, prAgevedRzAnAM dharmANAM lAbhI bhaviSyati | tena tau smAritau | pAdayo-
rnipatya kathayata:-Arya, evaMvidhAstvayA guNagaNA adhigatA: | Arya tvaM piNDakenArthI, vayaM
puNyenArthikA: | ihaiva tvamAgamya divase divase bhaktakRtyaM kRtvA gaccha | sa nAgabhavane divyAM
sudhAM paribhuktvA Agacchati | tasya zrAmaNeraka: sArdhaMvihArI | sa bhikSubhirukta:-zrAmaNeraka,
ayaM te upAdhyAya: kutra bhuktvA bhuktvA Agacchati ? sa kathayati-nAhaM jAne | te kathayanti-
nAgabhavane divyAM sudhAM paribhujya paribhujyAgacchati | tvaM kasyArthe na gacchasi ? sa kathayati-ayaM
maharddhiko mahAnubhAvo yena gacchati | kathamahaM gacchAmi ? te kathayanti-yadA ayaM RddhyA
gacchati, tadA tvamasya cIvarakarNikaM gRhANa | sa kathayati-mA pateyam | te kathayanti-
bhadramukha, yadi sumeru: parvatarAjA cIvarakarNikamavalambate, nAsau patet, prAgeva tvaM patiSya-
sIti | yo yasmin sthAne’ntardhAsyati, tena tatra nimittamudgRhItam | sa tatpradezaM pUrvameva
gatvA avasthita: | sa cAntardhAsyatIti tena cIvarakarNikaM gRhItam | tau upari vihAyasA
@214
prakrAntau yAvat tau nAgairdRSTau | tayordve te AsanaprajJaptikRtau | dvau maNDalakau AmArjitau | sa
saMlakSayati-kasyArthe’yamapara Asana: prajJapta: ? sa pratinivartya pazyati yAvat zrAmaNerakam |
sa kathayati-bhadramukha, tvamapyAgata: ? upAdhyAya, Agato’ham | zobhanam | nAgA: saMlakSayanti-
ayamAryo maharddhiko mahAnubhAva: | zakyate divyAM sudhAM kArayitum | ayamanyo na zakyate |
taistasya divyA sudhA dattA, tasyApi prAkRta AhAra: | sa tasya pAtragrAhaka: | tena tasya
pAtraM gRhItaM yAvat tatraikA odanamijya (?) vatiSThate | sA tenAsye prakSiptA yAvaddivya-
mAsvAdanam | sa saMlakSayati-IdRzA api matsariNo nAgA: | ekadhye niSaNNayorasya divyA
sudhA dattA, mamApi prAkRta AhAra: | sa praNidhAnaM kartumArabdha:-yanmayA bhagavati kAzyape
samyaksaMbuddhe’nuttare mahAdakSiNIye brahmacaryaM cIrNam, anenAhaM kuzalamUlenaitaM nAgamasmAdbhavanA-
ccyAvayitvA atraivopapadyeyamiti | tasya dRSTa eva dharma ubhAbhyAM pANibhyAM jalaM syanditumA-
rabdham | nAgasyApi zirortirbAdhitumArabdhA | sa kathayati-Arya, anena zrAmaNerakenAzobhana-
cittamutpAditam | pratinivartApayatu enam | sa kathayati-bhadramukha, apAyA hyete, nivartaya
cittam | sag AthAM bhASate-
pravaNIbhUtamidaM cittaM na zaknomi nivArayitum |
ihasthasyaiva me bhadanta pANibhyAM syandate jalam ||1||
sa taM nAgaM tasmAdbhavanAccyAvayitvA tatraivopapanna: | tatra bhikSavastena nAgakumAreNa
tatprathamata: zraddhA pratilabdhA ||
iti zrIdivyAvadAne nAgakumArAvadAnam ||
@215
25 saMgharakSitAvadAnam (2) |
bhikSava: saMzayajAtA: sarvasaMzayacchettAraM buddhaM bhagavantaM pRcchanti-kiM bhadanta Ayu-
SmatA saMgharakSitena karma kRtam, yasya karmaNo vipAkenADhye mahAdhane mahAbhoge kule jAto
bhagavato’ntike pravrajya sarvaklezaprahANAdarhattvaM sAkSAtkRtam ? evaM taM ca vaineyakAryaM kRtam ?
bhagavAnAha-saMgharakSitenaiva bhikSava: karmAni kRtAni upacitAni pUrvavat | bhUtapUrvaM bhikSa-
vo’smin eva bhadrake kalpe viMzativarSasahasrAyuSi prajAyAM kAzyapo nAma zAstA pUrvavat |
tasyAyaM zAsane pravrajita AsIdvaiyAvRtyakara: | asya tatra paJca sArdhaMvihArizatAni | yadbhUyasA
ekakarvaTanivAsI janakAya:, asyaivAbhiprasanna: | anena tatra yAvadAyu:paryantaM brahmacaryaM
cIrNam, na kazcidguNagaNo’dhigata: | apareNa samayena glAnIbhUta: | mUlagaNDapatrapuSpaphala-
bhaiSajyairupasthIyamAno hIyata eva | maraNasamaye praNidhAnaM kartumArabdha:-yanmayA kAzyape
bhagavati samyaksaMbuddhe’nuttare mahAdakSiNIye yAvadAyurbrahmacaryaM cIrNam, na kazcidguNagaNo-
‘dhigata:, anenAhaM kuzalamUlena yo’sau bhagavatA kAzyapena samyaksaMbuddhenottaro nAma mANavo
varSazatAyuSi prajAyAmavazyabhAgIyakasya bhAvyatAyAM buddho vyAkRta:, tasya zAsane pravrajya
sarvaklezaprahANAdarhattvaM sAkSAtkuryAm | tata: pazcAt sArdhavihAriNa upasaMkrAntA: | te katha-
yanti-upAdhyAya, asti kiMcit tvayA guNagaNamadhigatam ? sa kathayati-nAsti | kiM
praNidhAnaM kRtam ? idaM cedaM ca | te kathayanti-vayamapyupAdhyAyameva kalyANamitramAgamya
tasyaiva bhagavato’ntike sarvaklezaprahANAdarhattvaM sAkSAtkuryu: | karvaTanivAsinA janakAyena zrutaM
glAna Aryaka iti | te’pyupasaMkrAntA: | asti kiMcidAryeNa guNagaNamadhigatam ? nAsti |
kiM praNidhAnaM kRtam ? idaM cedaM ca | te kathayanti-vayamapyAryameva kalyANamitramAgamya
tasyaiva bhagavato’ntike sarvaklezaprahANAdarhattvaM sAkSAtkuryu: ||
kiM manyadhve bhikSava: ? yo’sau vaiyAvRtyakara:, eSa evAsau saMgharakSito bhikSu: |
yAni tAni paJca sArdhavihArizatAni, etAnyeva tAni paJcabhikSuzatAni | yo’sau karvaTa-
nivAsI janakAya:, etAnyeva tAni paJca vaNikzatAni | yadanena tatra dharmavaiyAvRtyaM kRtam,
tasya karmaNo vipAkenADhye mahAdhane mahAbhoge kule upapanna: | yat tanmaraNasamaye praNidhAnaM
kRtam, tasya karmaNo vipAkena mamAntike pravrajya sarvaklezaprahANAdarhattvaM sAkSAtkRtamevaM ca
vaineyakAryaM kRtam ||
iti hi bhikSava ekAntakRSNAnAM karmaNAmekAntakRSNo vipAka:…pUrvavat ||
@216
26 pAMzupradAnAvadAnam |
yo’sau svamAMsatanubhiryajanAni kRtvA 
tAvacciraM karuNayA jagato hitAya |
tasya zramasya saphalIkaraNAya santa:
saMmArjitaM zRNuta sAMpratabhASyamANam ||1||
evaM mayA zrutam | ekasmin samaye bhagavAn zrAvastyAM viharatIti sUtraM vaktavyam |
atra tAvadbhagavattathAgatavadanAmbhodharavivarapratyudgatavacanasaratsaliladhArAsaMpAtApanItarAgadveSamoha-
madamAnamAyAzAThyapaGkapaTalAnAM zabdanyAyAditarkazAstrArthAvalokanotpannaprajJApradIpaprotsArita-
kuzAstradarzanAndhakArANAM saMsAratRSNAchedipravarasaddharmapaya:pAnazauNDAnAM gurUNAM saMnidhau
sarvAvavAdakaM zreSThaM zakrabrahmezAnayamavaruNakuberavAsavasomAdityAdibhirapyapratihatazAsanaM kandarpa-
darpApamardanazUraM mahAtmAnamatimaharddhikaM sthaviropaguptamArabhya kAMcideva vibuddhajanamana:-
prasAdakarIM dharmyAM kathAM samanusmariSyAma: | tatra tAvadgurubhiravahitazrotrairbhavitavyam ||
evamanuzrUyate-yadA bhagavAn parinirvANakAlasamaye palAlanAgaM vinIya kumbhakArIM caNDAlIM
gopAlIM ca, teSAM mathurAmanuprApta:, tatra bhagavAnAyuSmantamAnandamAmantrayate sma-asyAmAnanda
mathurAyAM mama varSazataparinirvRtasya gupto nAma gAndhiko bhaviSyati | tasya putro bhaviSyatyupa-
gupto nAma alakSaNako buddho yo mama varSazataparinirvRtasya buddhakAryaM bhavi(kari)Syati |
tasyAvavAdena bahavo bhikSava: sarvaklezaprahANAdarhattvaM sAkSAtkariSyanti | te’STAdazahastA-
mAyAmena dvAdazahastAM vistAreNa caturaGgalamAtrAbhi: zaNakAbhi: pUjayiSyanti | eSo’gro me
Ananda zrAvakANAM bhaviSyatyavavAdakAnAM yaduta upagupto bhikSu: | pazyasi tvamAnanda dUrata
eva nIlanIlAmbararAjim ? evaM bhadanta | eSa Ananda rurumuNDo nAma parvata: | atra
varSazataparinirvRtasya tathAgatasya zANakavAsI nAma bhikSurbhaviSyati | so’tra rurumuNDaparvate
vihAraM pratiSThApayiSyati, upaguptaM ca pravrAjayiSyati | MathurAyAmAnanda naTo bhaTazca dvau
bhrAtarau zreSThinau bhaviSyata: | tau rurumuNDaparvate vihAraM pratiSThApayiSyata: | tasya naTabhaTiketi
saMjJA bhaviSyati | etadagraM me Ananda bhaviSyati zamathAnukUlAnAM zayyAsanAnAM yadidaM
naTabhaTikAraNyAyatanam | athAyuSmAnAnando bhagavantamidamavocat-AzcaryaM bhadanta yadIdRza-
mAyuSmAnupagupto bahujanahitaM kariSyati | bhagavAnAha-na Ananda etarhi, yathA atIte’pyadhvani
tena vinipatitazarIreNApyatraiva urumuNDaparvate traya: pArzvA: | ekatra pradeze paJca pratyekabuddha-
zatAni prativasanti | dvitIye paJcaRSizatAni | tRtIye paJcamarkaTazatAni | tatra yo’sau
paJcAnAM markaTazatAnAM yUthapati:, sa taM yUthamapahAya yatra pArzve paJca pratyekabuddhazatAni prati-
vasanti, tatra gata: | tasya tAn pratyekabuddhAn dRSTvA prasAdo jAta: | sa teSAM pratyekabuddhAnAM
zIrNaparNAni mUlaphalAni copanAmayati | yadA ca te paryaGkenopaviSTA bhavanti, sa vRddhAnte
praNAmaM kRtvA yAvannavAntaM gatvA paryaGkenopavizati, yAvat te pratyekabuddhA: parinirvRtA: |
@217
sa teSAM zIrNaparNAni mUlaphalAni copanAmayati, ten a pratigRhNanti | sa teSAM cIvarakarNi-
kAnyAkarSayati, pAdau gRhNAti | yAvat sa markeTazcintayati-niyatamete kAlagatA bhaviSyanti |
tata: sa markeTa: zocitvA paridevitvA ca dvitIyaM pArzvaM gato yatra paJca RSizatAni prati-
vasanti | te ca RSaya: kecit kaNTakApAzrayA:, kecidbhasmApAzrayA:, kecidUrdhvahastA:,
kecit paJcAtapAvasthitA: | sa teSAM teSAmIryApathAn vikopayitumArabdha: | ye kaNTakApA-
zrayAsteSAM kaNTakAnuddharati | bhasmApAzrayANAM bhasma vidhunoti | UrdhvahastAnAmadho hastaM
pAtayati | paJcAtapAvasthitAnAmagnimavakirati | yadA ca tairIryApatho vikopito bhavati, tadA
sa teSAmagrata: paryaGkaM badhnAti | yAvat tairRSibhirAcAryAya niveditam | tenApi coktam-
paryaGkena tAvanniSIdatha, yAvat tAni paJca RSizatAni paryaGkenopaviSTAni | te’nAcAryakA
anupadezakA: saptatriMzadbodhipakSAn dharmAnAmukhIkRtya pratyekAM bodhiM sAkSAtkRtavanta: |
atha teSAM pratyekabuddhAnAmetadabhavat-yat kiMcidasmAbhi: zreyo’vAptam, tatsarvamimaM markaTa-
mAgamya | tairyAvat sa markaTa: phalamUlai: paripAlita:, kAlagatasya ca taccharIraM
gandhakASThairdhmApitam ||
tatkiM manyase Ananda ? yo’sau paJcAnAM markaTazatAnAM yUthapati:, sa eSa upagupta: |
tadApi tena vinipatitazarIreNApyatraivorumuNDe parvate bahujanahitaM kRtam | anAgate’pyadhvani
varSazataparinirvRtasya mama atraivorumuNDe parvate bahujanahitaM kariSyati | tacca yathaivaM tathopadarza-
yiSyAma:-yadA sthavireNa zANakavAsinA urumuNDe parvate vihAra: pratiSThApita:, samanvAharati-
kimasau gAndhika utpanna:, athAdyApi notpadyate iti ? pazyatyutpannam | say Avat samanvA-
harati-yo’sau tasya putra upagupto nAmnA alakSaNako buddho nirdiSTa:, yo mama varSazatapari-
nirvRtasya buddhakAryaM kariSyatIti, kimasau utpanno’dyApi notpadyate ? tena yAvadupAyena gupto
gandhiko bhagavacchAsane’bhiprasAdita: | sa yadA abhiprasannastadA sthavira: saMbahulairbhikSubhi:
sArdhamekadivasaM tasya gRhaM praviSTa: | aparasminnahanyAtmadvitIya: | anyasminnahanyekAkI |
yAvadgupto gandhika: sthaviraM zANakavAsinamekAkinaM dRSTvA kathayati-na khalu Aryasya kazcit
pazcAcchramaNa: ? sthavira uvAca-jarAdharmANAM kuto’smAkaM pazcAcchramaNo bhavati ? yadi kecit
zraddhApurogena pravrajanti, te’smAkaM pazcAcchramaNA bhavanti | gupto gAndhika uvAca-Arya, ahaM
tAvadgRhavAse parigRddho viSayAbhiratazca | na mayA zakyaM pravrajitum | api tu yo’smAkaM 
putro bhavati, taM vayamAryasya pazcAcchramaNaM dAsyAma: | sthavira uvAca-vatsa, evamastu | api tu
dRDhapratijJAM smarethAstvamiti | yAvadguptasya gAndhikasya putro jAta: | tasyAzvagupta iti nAmadheyaM
kRtam | sa yadA mahAn saMvRttastadA sthavira: zANakavAsI guptaM gAndhikamadhigamyovAca-
vatsa, tvayA pratijJAtam-yo’smAkaM putro bhaviSyati, taM vayamAryasya pazcAcchramaNaM dAsyAma: |
anujAnIhi, pravrAjayiSyAmIti | gAndhika uvAca-Arya, ayamasmAkamekaputra: | marSaya na: |
yo’smAkaM dvitIya: putro bhaviSyati, taM vayamAryasya pazcAcchramaNaM dAsyAma: | yAvat sthavira:
@218
zANakavAsI samanvAharati-kimayaM sa upagupta: ? pazyati neti | tena sthavireNAbhihita:-
evamastu iti | tasya yAvaddvitIya: putro jAta: | tasya dhanagupta iti nAma kRtam | so’pi
yadA mahAn saMvRtta:, tadA sthavira: zANakavAsI guptaM gAndhikamuvAca-vatsa, tvayA pratijJAtam-
yo’smAkaM putro bhaviSyati, taM vayamAryasya pazcAcchramaNaM dAsyAma: | ayaM ca te putro jAta: |
anujAnIhi, pravrAjayiSyAmIti | gAndhika uvAca-Arya marSaya, eko’smAkaM bahirdhA dravyaM 
saMzayiSyati, dvitIyo’ntargRhe paripAlanaM kariSyatIti | api tu yo’smAkaM tRtIya: putro
bhaviSyati, sa Aryasya datta: | yAvat sthavira: zANakavAsI samanvAharati-kimayaM sa upa-
gupta: ? pazyati neti | tata: sthavira uvAca-evamastu iti | yAvadguptasya gAndhikasya tRtIya:
putro jAto’bhirUpo darzanIya: prAsAdiko’tikrAnto mAnuSavarNamasaMprAptazca divyavarNam | tasya
vistareNa jAtau jAtimahaM kRtvA upagupta iti nAma kRtam | so’pi yadA mahAn saMvRtta:,
yAvat sthavirazANakavAsI guptaM gAndhikamabhigamyovAca-vatsa, tvayA pratijJAtam-yo’smAkaM
tRtIya: putro bhaviSyati, vayamAryasya dAsyAma: pazcAcchramaNArthe | ayaM te tRtIya: putra utpanna: |
anujAnIhi, pravrAjayiSyAmIti | gupto gAndhika uvAca-Arya, samayata: | yadA lAbho’nucchedo
bhaviSyatIti, tadA anujJAsyAmi | yadA tena samaya: kRta:, tadA mAreNa sarvAvatI mathurA
gandhAviSTA | te sarve upaguptasakAzAdgandhAn krINanti | sa prabhUtAni dAsyati | yAvat
sthavirazANakavAsI upaguptasakAzaM gata: | upaguptazca gandhApaNe sthita: | sa dharmeNa vyavahAraM
karoti, gandhAn vikrINIte | sa sthavireNa zANakavAsinA abhihita:-vatsa, kIdRzAste
cittacetasikA: pravartante kliSTA vA akliSTA veti ? upagupta uvAca-Arya, naiva jAnAmi
kIdRzA: kliSTAzcittacetasikA:, kIdRzA akliSTA iti | sthavira: zANakavAsI uvAca-vatsa,
yadi kevalaM cittaM parijJAtuM na zakyasi, pratipakSaM mocayitum | tena tasya kRSNikapaTTikA
dattA pANDurikA ca | yadi kliSTaM cittamutpadyate, kRSNikAM paTTikAM sthApaya | athAkliSTaM
cittamutpadyate, pANDurAM paTTikAM sthApaya | zubhAM manasi kuru, buddhAnusmRtiM ca bhAvayasveti
tenAsya vyapadiSTam | tasya yAvadArabdhA akliSTAzcittacetasikA: pravartitum, sa dvau bhAgau
kRSNikAnAM sthApayati, ekaM pANDurikANAm | yAvadardhaM kRSNikAnAM sthApayati ardhaM pANDuri-
kANAm | yAvat dvau bhAgau pANDurikANAM sthApayati, ekaM kRSNikAnAm | yAvadanupUrveNa
sarvANyeva zuklAni cittAnyutpadyante, sa pANDurikANAmeva paTTikAM sthApayati | dharmeNa
vyavahAraM karoti ||
mathurAyAM vAsavadattA nAma gaNikA | tasyA dAsI upaguptasakAzaM gatvA gandhAn
krINAti | so vAsavadattayA cocyate-dArike, muSyate sa gAndhikastvayA | bahUn gandhAnAnayasIti |
dArikovAca-Aryaduhite, upagupto gAndhikadArako rUpasaMpannazcAturyamAdhuryasaMpannazca dharmeNa vyava-
hAraM karoti | zrutvA ca vAsavadattAyA upaguptasakAze sAnurAgaM cittamutpannam | tayA yAvaddAsI
upaguptasakAzaM preSitA-tvatsakAzamAgamiSyAmi | icchAmi tvayA sArdhaM ratimanubhavitum | yAvaddAsyA
@219
upaguptasya niveditam | upagupta uvAca akAlaste bhagini maddarzanAyeti | vAsavadattA paJcabhi:
purANazatai: paricArayate | tasyA buddhirutpannA-niyataM paJca purANazatAni notsahate dAtum | tayA
yAvaddAsI upaguptasakAzaM preSitA-na mamAryaputrasakAzAt kArSApaNenApi prayojanam | kevala-
mAryaputreNa saha ratimanubhaveyam | dAsyA tathA niveditam | upagupta uvAca-akAlaste bhagini
maddarzanAyeti | yAvadanyatara: zreSThiputro vAsavadattAyA: sakAzaM praviSTa: | anyatarazca sArthavAha
uttarApathAt paJcazatamazvapaNyaM gRhItvA mathurAmanuprApta: | tenAbhihitam-katarA vezyA sarva-
pradhAnA ? tena zrutam-vAsavadatteti | sa paJca purANazatAni gRhItvA bahUMzca prAbhRtAn vAsava-
dattAyA: sakAzamabhigata: | tato vAsavadattayA lobhAkRSTena taM zreSThiputraM praghAtayitvA’vaskare
prakSipya sArthavAhena saha ratimanubhUtA | yAvat sa zreSThiputro bandhubhiravaskarAduddhRtya(ta:) | rAjJo
niveditam | tato rAjJA abhihitam-gacchantu bhavanta:, vAsavadattAM hastapAdau karNanAsaM ca
chittvA zmazAne chorayantu | yAvat tairvAsavadattA hastapAdau karNanAsaM ca chittvA zmazAne
choritA | yAvadupaguptena zrutam-vAsavadattA hastapAdau karNanAsaM ca chittvA zmazAne
choritA | tasya buddhirutpannA-pUrvaM tayA mama viSayanimittaM darzanamAkAGkSitam | idAnIM
tu tasyA hastapAdau karNanAsaM ca vikartitau, idAnIM tu tasyA darzanakAla iti | Aha ca-
yadA prazastAmbarasaMvRtAGgI
abhUdvicitrAbharaNairvibhUSitA |
mokSArthinAM janmaparAGmukhAnAM
zreyastadAsyAstu na darzanaM syAt ||2||
idAnIM tu tasyA: kAlo’yaM draSTuM gatamAnarAgaharSAyA: |
nizitAsivikSatAyA: svabhAvaniyatasya rUpasya ||3||
yAvadekena dArakenopasthAyakena chatramAdAya prazAnteneryApathena zmazAnamanuprApta: |
tasyAzca preSikA pUrvaguNAnurAgAt samIpe’vasthitA kAkAdIn nivArayati | tayA ca vAsava-
dattAyA niveditam-Aryaduhita:, yasya tvayA ahaM sakAzaM puna: punaranupreSitA, ayaM sa
upagupto’bhyAgata: | niyatameSa kAmarAgArta Agato bhaviSyati | zrutvA ca vAsavadattA kathayati-
pranaSTazobhAM du:khArtAM bhUmau rudhirapiJjarAm |
mAM dRSTvA kathametasya kAmarAgo bhaviSyati ||4||
tata: preSikAmuvAca-yau hastapAdau karNanAsaM ca maccharIrAdvikartitau, tau zleSayeti |
tayA yAvat zleSayitvA paTTakena pracchAditA | upaguptazcAgatya vAsavadattAyA agrata: sthita: | tato
vAsavadattA upaguptamagrata: sthitaM dRSTvA kathayati-Aryaputra, yadA maccharIraM svasthabhUtaM viSaya-
ratyanukUlam, tadA mayA Aryaputrasya puna: punardUtI visarjitA | AryaputreNAbhihitam-
@220
akAlaste bhagini mama darzanAyeti | idAnIM mama hastapAdau karNanAsau ca vikartitau,
svarudhirakardama evAvasthitA | idAnIM kimAgato’si ? Aha ca-
idaM yadA paGkajagarbhakomalaM
mahArhavastrAbharaNairvibhUSitam |
babhUva gAtraM mama darzanakSamaM
tadA na dRSTo’si mayAlpabhAgyayA ||5||
etarhi kiM draSTumihAgato’si
yadA zarIraM mama darzanAkSamam |
nivRttalIlAratiharSavismayaM
bhayAvahaM zoNitapaGkalepanam ||6||
upagupta uvAca-
nAhaM bhagini kAmArta: saMnidhAvAgatastava |
kAmAnAmazubhAnAM tu svabhAvaM draSTumAgata: ||7||
pracchAditA vastravibhUSaNAdyai-
rbAhyairvicitrairmadanAnukUlai: |
nirIkSyamANA api yatnavadbhi-
rnApyatra dRSTAsi bhavedyathAvat ||8||
idaM tu rUpaM tava dRzyametat
sthitaM svabhAve racanAdviyuktam |
te’paNDitAste ca vigarhaNIyA
ye prAkRte’smin kuNape ramante ||9||
tvacAvanaddhe rudhirAvasakte
carmAvRte mAMsaghanAvalipte |
zirAsahasraizca vRte samantAt
ko nAma rajyeta ita: zarIre ||10||
api ca bhagini |
bahirbhadrANi rUpANi dRSTvA bAlo’bhirajyate |
abhyantaraviduSTAni jJAtvA dhIro virajyate ||11||
avakRSTAvakRSTasya kuNapasya hyamedhyatA |
medhyA: kAmopasaMhArA: kAmina: zubhasaMjJina: ||12||
@221
iha hi- 
daurgandhyaM prativAryate bahuvidhairgandhairamedhyAkarai-
rvaikRtyaM bahirAdhriyeta vividhairvastrAdibhirbhUSaNai: |
svedakledamalAdayo’pyazucayastAnnirharatyambhasA
yenAmedhyakaraGkametadazubhaM kAmAtmabhi: sevyate ||13||
saMbuddhasya tu ye vaca: suvacasa: zRNvanti kurvantyapi
te kAmAn zramazokadu:khajananAn sadbhi: sadA garhitAn |
tyaktvA kAmanimittamuktamanasa: zAnte vane nirgatA: 
pAraM yAnti bhavArNavasya mahata: saMzritya mArgaplavam ||14||
zrutvA vAsavadattA saMsArAdudvignA | buddhaguNAnusmaraNAccAvarjitahRdayovAca-
evametattathA sarvaM yathA vadasi paNDita |
me tvAM sAdhuM samAsAdya buddhasya vacanaM zrutam ||15||
yAvadupaguptena vAsavadattAyA anupUrvikAM kathAM kRtvA satyAni saMprakAzitAni |
upaguptazca vAsavadattAyA: zarIrasvabhAvamavagamya kAmadhAtuvairAgyaM gata: | tenAtmIyayA dharma-
dezanayA sahasatyAbhisamayAdanAgAmiphalaM vAsavadattayA ca srotApattiphalaM prAptam | tato
vAsavadattA dRSTasatyA upaguptaM saMrAgayantyuvAca-
tavAnubhAvAtpihita: sughoro
hyapAyamArgo bahudoSayukta: |
apAvRtA svargagati: supuNyA
nirvANamArgazca mayopalabdha: ||16||
api ca | eSAhaM taM bhagavantaM tathAgatamarhantaM samyaksaMbuddhaM zaraNaM gacchAmi dharmaM ca
bhikSusaMghaM cetyAha-
eSA vrajAmi zaraNaM vibuddhanavakamalavimaladhavalanetram |
tamamarabudhajanamahitaM jinaM virAgaM ca saMghaM ca ||17|| iti ||
yAvadupagupto vAsavadattAM dharmyayA kathayA saMdarzya prakrAnta: | aciraprakrAnte copagupte
vAsavadattA kAlagatA deveSUpapannA | devataizca mathurAyAmArocitam-vAsavadattayA upagupta-
sakAzAddharmadezanAM zrutvA AryasatyAni dRSTAni, deveSUpapanneti | zrutvA ca mathurAvAstavyena
janakAyena vAsavadattAyA: zarIre pUjA kRtA ||
yAvat sthavira: zANakavAsI guptaM gAndhikamabhigamyovAca-anujAnIhi upaguptaM pravrAja-
yiSyAmIti | gupto gAndhika uvAca-Arya, eSa samaya: | yadA na lAbho na cchedo
bhaviSyati, tadA anujJAsyAmIti | yAvat sthavirazANakavAsinA RddhyA tathA adhiSThitaM yathA
@222
na lAbho na ccheda: | tato gupto gAndhiko gaNayati, tulayati, mApayati, pazyati-na lAbho
na ccheda: | tata: sthavira: zANakavAsI guptaM gAndhikamuvAca-ayaM hi bhagavatA buddhena nirdiSTa:
mama varSazataparinirvRtasya buddhakAryaM kariSyatIti | anujAnIhi, pravrAjayiSyAmIti | yAvadguptena
gAndhikenAbhyanujJAta: | tata: sthavireNa zANakavAsinA upagupto naTabhaTikAraNyAyatanaM
nIta:, upasaMpAditazca | jJapticaturthaM ca karma vyavasitam | upaguptena ca sarvaklezaprahANA-
                                                                                                                                                                                      tam | upaguptena ca sarvaklezaprahANA-
darhattvaM sAkSAtkRtam | tata: sthavireNa zANakavAsinAbhihitam-vatsa upagupta, tvaM bhagavatA
nirdiSTo varSazataparinirvRtasya mamopagupto nAma bhikSurbhaviSyatyalakSaNako buddha:, yo mama
varSazataparinirvRtasya buddhakAryaM kariSyatIti | eSo’gro me Ananda zrAvakANAmavavAdakAnAM
yaduta upagupto bhikSu: | idAnIM vatsa zAsanahitaM kuruSveti | upagupta uvAca-evamastu iti |
tata: sa dharmazravaNe’dhISTa: | mathurAyAM ca zabdo visRta:-upagupto nAmAlakSaNako buddho’dya
dharmaM dezayiSyatIti | zrutvA cAnekAni prANizatasahasrANi nirgatAni | yAvat sthaviropa-
gupta: samApadyAvalokayati-kathaM tathAgatasya pariSanniSaNNA ? pazyati cArdhacandrAkAreNa
parSadavasthitA | yAvadavalokayati-kathaM tathAgatena dharmadezanA kRtA ? pazyati pUrvakAla-
karaNIyAM kathAM kRtvA satyasaMprakAzanA kRtA | so’pi pUrvakAlakaraNIyAM kathAM kRtvA satya-
saMprakAzanAM kartumArabdha: | mAreNa ca tasyAM parSadi muktAhAravarSamutsRSTam, vaineyAnAM manAMsi
vyAkulIkRtAni, ekenApi satyadarzanaM na kRtam | yAvat sthaviropagupto vyavalokayati-kenAyaM
vyAkSepa: kRta: ? pazyati mAreNa | yAvaddvitIye divase bahutarako janakAyo nirgata: | upagupto
dharmaM dezayati, muktAhAraM ca varSopavarSitamiti | yAvat dvitIye’pi divase sthaviropaguptena
pUrvakAlakaraNIyAM kathAM kRtvA satyasaMprakAzanAyAmArabdhAyAM mAreNa cAsyAM parSadi suvarNavarSa-
mutsRSTam, vaineyAnAM manAMsi saMkSobhitAni, ekenApi satyadarzanaM na kRtam | yAvat sthaviropa-
gupto vyavalokayati-kenAyaM vyAkSepa: kRta: ? pazyati mAreNa pApIyaseti | yAvat tRtIye
divase bahutarako janakAyo nirgata: | upagupto dharmaM dezayati, muktAvarSaM suvarNavarSaM ca
patatIti | yAvat tRtIye’pi divase sthaviropagupta: pUrvakAlakaraNIyAM kathAM kRtvA satyA
nyArabdha: saMprakAzayitum | mAreNa ca nAtidUre nATakamArabdham | divyAni ca vAdyAni saMpravA-
ditAni, divyAzcApsaraso nATayituM pravRttA: | yAvadvItarAgo janakAyo divyAni rUpANi
dRSTvA divyAMzca zabdAn zrutvA mAreNAkRSTa: | ato mAreNopaguptasya parSadAkRSTA | prItimanasA
mAreNa sthaviropaguptasya zirasi mAlA baddhA | yAvat sthaviropagupta: samanvAharitumArabdha:-
ko’yam ? pazyati mAra: | tasya buddhirutpannA-ayaM mAro bhagavacchAsane mahAntaM vyAkSepaM
karoti | kimarthamayaM bhagavatA na vinIta: ? pazyati mamAyaM vineya: | tasya ca vinayAt
sattvAnugrahAdahaM bhagavatA alakSaNako buddho nirdiSTa: | yAvat sthaviropagupta: samanvAharati-
kimasya vinayakAla upasthita Ahosvinneti ? pazyati-vinayakAla upasthita: | tata:
sthaviropaguptena traya: kuNapA gRhItA:-ahikuNapaM kurkurakuNapaM manuSyakuNapaM ca | RddhyA ca
@223
puSpamAlAmabhinirmAya mArasakAzamabhigata: | dRSTvA ca mArasya prItirutpannA-upagupto’pi mayA
AkRSTa iti | tato mAreNa svazarIramupanAmitam | sthaviropagupta: svayameva badhnAti | tata:
sthaviropaguptenAhikuNapaM mArasya zirasi baddham, kurkurakuNapaM grIvAyAm, karNAvasaktaM manuSya-
kuNapaM ca | tata: samAlabhyovAca-
bhikSujanapratikUlA mAlA baddhA yathaiva me bhavatA |
kAmijanapratikUlaM tava kuNapamidaM mayA baddham ||18||
yatte balaM bhavati tatpratidarzayasva
buddhAtmajena hi sahAdya samAgato’si |
uddhRttamapyanilabhinnataraMgavaktraM
vyAvartane malayakukSiSu sAgarAmbha: ||19||
atha bhArastaM kuNapamapanetumArabdha: | paramapi ca svayamanupravizya pipIlika ivAdri-
rAjamapanayituM na zazAka | asamartho vaihAyasamutpatyovAca-
yadi moktuM na zakyAmi kaNThAt zvakuNapaM svayam |
anye devApi mokSyante matto’bhyadhikatejasa: ||20||
sthavira uvAca-
brahmANaM zaraNaM zatakratuM vA
dIptaM vA praviza hutAzamarNavaM vA |
na kledaM na ca parizoSaNaM na bhedaM
kaNThasthaM kuNapamidaM tu yAsyatIha ||21||
samahendrarudropendradraviNezvarayamavaruNakuberavAsavAdInAM devAnAmabhigamya akRtArtha eva
brahmANamabhigata: | tena cokta:-marSaya vatsa,
ziSyeNa dazabalasya svayamRddhyA kRtAntamaryAdA |
kastAM bhettuM zakto velAM varuNAlayasyeva ||22||
api padmanAlasUtrairbaddhvA himavantamuddharet kazcit |
na tu tava kaNThAsaktaM zvakuNapamidamuddhareyamaham ||23||
kAmaM mamApi mahadasti balaM tathApi
nAhaM tathAgatasutasya balena tulya: |
tejasvinAM na khalu na jvalane’sti kiM tu
nAsau dyutirhutavahe ravimaNDale yA ||24||
@224
mAro’bravIt-kimidAnImAjJApayasi ? kaM zaraNaM vrajAmIti ? brahmAbravIt-
zIghraM tameva zaraNaM vraja yaM sametya
bhraSTastvaM RddhivibhavAdyazasa: sukhAcca |
bhraSTo hi ya: kSititale bhavatIha jantu-
ruttiSThati kSitimasAvavalambya bhUya: ||25||
atha mArastathAgataziSyasAmarthyamupalabhya cintayAmAsa-
brahmaNA pUjyate yasya ziSyANAmapi zAsanam |
tasya buddhasya sAmarthyaM pramAtuM ko nu zaknuyAt ||26||
kartukAmo’bhaviSyatkAM ziSTiM sa mama suvrata: |
yAM nAkariSyatkSAntyA tu tenAhamanurakSita: ||27||
kiM bahunA ?
adyAvaimi munermahAkaruNatAM tasyAtimaitryAtmana:
sarvopadravavipramuktamanasazcAmIkarAdridyute: |
mohAndhena hi tatra tatra sa mayA taistairnayai: khedita-
stenAhaM ca tathApi nAma balinA naivApriyaM zrAvita: ||28||
atha kAmadhAtvadhipatirmAra: nAstyanyA gatiranyatropaguptakAdeveti jJAtvA sarvamutsRjya
sthaviropaguptasamIpamupetya pAdayornipatyovAca-bhadanta, kimaviditametadbhadantasya yathA bodhi-
mUlamupAdAya mayA bhagavato vipriyazatAni kRtAni ? kuta: ?
zAlAyAM brAhmaNagrAme mAmAsAdya sa gautama: |
bhaktacchedamapi prApya nAkArSInmama vipriyam ||29||
gaurbhUtvA sarpavat sthitvA kRtvA zAkaTikAkRtim |
sa mayAyAsito nAtho na cAhaM tena hiMsita: ||30||
tvayA punarahaM vIra tyaktvA (tu) sahajAM dayAm |
sadevAsuramadhyeSu lokeSvadya viDambita: ||31||
sthaviro’bravIt-pApIyan, kathamaparIkSyaiva tathAgatamAhAtmyeSu zrAvakamupasaMharasi-
kiM sarSapeNa samatAM nayasIha meruM
khadyotakena raviM maNDalinA samudram |
anyA hi sA dazabalasya kRpA prajAsu
na zrAvakasya hi mahAkaruNAsti saumya ||32||
api ca-
yadarthena bhagavatA sAparAdho’pi marSita: |
idaM tat kAraNaM sAkSAdasmAbhirupalakSitam ||33||
@225
mAra uvAca-
brUhi brUhi zrImatastasya bhAvaM
saGgaM chettuM kSAntiguptavratasya |
yo’sau mohAnnityamAyAsito me
tenAhaM ca prekSito maitryeNaiva ||34||
sthavira uvAca-zRNu saumya, tvaM hi bhagavatyasakRdasakRdavaskhalita: | na ca buddhA-
varopitAnAmakuzalAnAM dharmANAmanyat prakSAlanamanyatra tathAgataprasAdAdeva |
tadetatkAraNaM tena pazyatA dIrghadarzinA |
tvaM nApriyamiha prokta: priyANyeva tu lambhita: ||35||
nyAyenAnena bhaktistava hRdi janitA tenAgramatinA
svalpApi hyatra bhaktirbhavati matimatAM nirvANaphaladA |
saMkSepAdyatkRtaM te vRjinamiha mune mohAndhamanasA
sarvaM prakSAlitaM tattava hRdayagatai: zraddhAmbuvisarai: ||36||
atha mAra: kadambapuSpavadAhRSTaromakUpa: sarvAGgena praNipatyovAca-
sthAne mayA bahuvidhaM parikhedito’sau
prAk siddhitazca bhuvi siddhamanorathena |
sarvaM ca marSitamRSipravareNa tena
putrAparAdha iva sAnunayena pitrA ||37||
sa buddhaprasAdApyAyitamanA: suciraM buddhaguNAnanusmRtya sthavirasya pAdayornipatyovAca-
anugraho me’dya para: kRtastvayA
nivezitaM yanmayi buddhagauravam |
idaM tu kaNThavyavalambi maitryA
maharSikopAbharaNaM visarjaya ||38||
sthavira uvAca-samayato vimokSyAmIti | mAra uvAca-ka: samaya iti ? sthavira uvAca-
adyaprabhRti bhikSavo na viheThayitavyA iti | mAro’bravIt-na viheThayiSye | kamaparamAjJApaya-
sIti ? sthavira uvAca-evaM tAvacchAsanakAryaM prati mamAjJA | svakAryaM prati vijJApayiSyAmi
bhavantam | tato mAra: sasaMbhrama uvAca-prasIda sthavira, kimAjJApayasi ? sthaviro’bravIt-
svayamavagacchasi-yadahaM varSazataparinirvRte bhagavati pravrajita:, taddharmakAyo mayA tasya dRSTa: |
trailokyanAthasya kAJcanAdrinibhastasya na dRSTo rUpakAyo me |
@226
tadanu tvamanugrahamapratima-
miha vidarzaya buddhavigraham |
priyamadhikamato hi nAsti me
dazabalarUpakutUhalo hyaham ||39||
mAra uvAca-tena hi mamApi samaya: zrUyatAm |
sahasA tamihodvIkSya buddhanepathyadhAriNam |
na praNAmastvayA kArya: sarvajJaguNagauravAt ||40||
buddhAnusmRtipezalena manasA pUjAM yadi tvaM mayi
svalpAmapyupadarzayiSyasi vibho dagdho bhaviSyAmyaham |
kA zaktirmama vItarAgavihitAM soDhuM praNamakriyAM 
hastanyAsamivodvahanti na gajasyairaNDavRkSAGkurA: ||41||
sthaviro’pyAha-evamastu | na bhavantaM praNamiSyAmIti | mAro’bravIt-tena hi muhUrta-
mAgamaya, yAvadahaM vanagahanamanupravizya-
zUraM vaJcayituM purA vyavasitenottaptahemaprabhaM
bauddhaM rUpamacintyabuddhivibhavAdAsInmayA yatkRtam |
kRtvA rUpamahaM tadeva nayanaprahlAdikaM dehinA-
meSo’pyarkamayUkhajAlamamalaM bhAmaNDalenAkSipan ||42||
atha sthavira: evamastu ityuktvA taM kuNapamapanIya tathAgatarUpadarzanotsuko’vasthita: |
mArazca vanagahanamanupravizya buddharUpaM kRtvA naTa iva suruciranepathyastasmAdvanagahanAdArabdho
niSkramitum | vakSyate hi-
tAthAgataM vapurathottamalakSaNADhya-
mAdarzayannayanazAntikaraM narANAm |
pratyagraraGgamiva citrapaTaM mahArha-
muddhATayan vanamasau tadalaMcakAra ||43||
atha vyAmaprabhAmaNDalamaNDitamasecanakadarzanaM bhagavato rUpamabhinirmAya dakSiNe pArzve
sthavirazAradvatIputraM vAmapArzve sthaviramahAmaudgalyAyanaM pRSThatazcAyuSmantamAnandaM buddhapAtravyagrahastaM
sthaviramahAkazyapAniruddhasubhUtiprabhRtInAM ca mahAzrAvakANAM rUpANyabhinirmAya ardhatrayodazabhi-
rbhikSuzatairardhacandreNAnuparivRtaM buddhaveSamAdarzayitvA mAra: sthaviropaguptasyAntikamAjagAma |
sthaviropaguptasya ca bhagavato rUpamidamIdRzamity prAmodyamutpannam | sa pramuditamanAstvarita-
mAsanAdutthAya nirIkSamANa uvAca-
@227
dhigastu tAM niSkaruNAmanityatAM
bhinatti rUpANi yadIdRzAnyapi |
zarIramIdRkkila tanmahAmune-
ranityatAM prApya vinAzamAgatam ||44||
sa buddhAvalambanayA smRtyA tathApyAsaktamanA: saMvRtto yathA buddhaM bhagavantamahaM pazyA-
mIti vyaktamupAgata: | sa padmamukulapratimamaJjaliM kRtvovAca-aho rUpazobhA bhagavata: |
kiM bahunA ?
vaktreNAbhibhavatyayaM hi kamalaM nIlotpalaM cakSuSA
kAntyA puSpavanaM ghanaM priyatayA candraM samAptadyutim |
gAmbhIryeNa mahodadhiM sthiratayA meruM raviM tejasA
gatyA siMhamavekSitena vRSabhaM varNena cAmIkaram ||45||
sa bhUyasyA mAtrayA harSeNApUryamANahRdayo vyApinA svareNovAca-
aho bhAvavizuddhAnAM karmaNo madhuraM phalam |
karmaNedaM kRtaM rUpaM naizvaryeNa yadRcchayA ||46||
yattatkalpasahasrakoTiniyutairvAkkAyacittodbhavaM
dAnakSAntisamAdhibuddhiniyamaistenArhatA zodhitam |
tenedaM jananetrakAntamamalaM rUpaM samutthApitaM
yaM dRSTvA ripurapyabhipramudita: syAtkiM punarmadvidha: ||47||
saMbuddhAlambanai: saMjJAM vismRtya buddhasaMjJAmadhiSThAya mUlanikRtta iva druma: sarvazarIreNa
mArasya pAdayornipatita: | atha mAra: sasaMbhramo’bravIt-evaM taM bhadanta nArhasi samayaM
vyatikramitum | sthavira uvAca-ka: samaya iti ? mAra uvAca-nanu pratijJAtaM bhadantena-nAhaM
bhavantaM praNamiSyAmIti | tata: sthaviropagupta: pRthivItalAdutthAya sagadgadakaNTho’bravIt-
pApIyan, 
na khalu na viditaM me yasya vAdipradhAno
jalavihata ivAgnirnirvRtiM saMprayAta: |
api tu nayanakAntAmAkRtiM tasya dRSTvA
tamRSimabhinato’haM tvAM tu nAbhyarcayAmi ||48||
mAra uvAca-kathamihAhaM nArcito bhavAmi, yadevaM mAM praNamasIti | sthaviro’bravIt-
zrUyatAm, yathA tvaM naiva mayA abhyarcito bhavasi, na ca mayA samayAtikrama: kRta iti |
@228
mRNmayeSu pratikRtiSvamarANAM yathA jana: |
mRtasaMjJAmanAdRtya namatyamarasaMjJayA ||49||
tathAhaM tvAmihodvIkSya lokanAthavapurdharam |
mArasaMjJAmanAdRtya nata: sugatasaMjJayA ||50||
atha mAro buddhaveSamantardhApayitvA sthaviropaguptamabhyarcya prakrAnta: | yAvaccaturthe divase
mAra: svayameva mathurAyAM ghaNTAvaghoSitumArabdha:-yo yuSmAkaM svargApavargasukhaM prArthayate, sa
sthaviropaguptasakAzAddharmaM zRNotu, yaizca yuSmAbhistathAgato na dRSTaste sthaviropaguptaM pazyantu
iti | Aha ca-
utsRjya dAridryamanarthamUlaM
ya: sphItazobhAM zriyamicchatIha |
svargApavargAya ca yasya vAJchA
sa zraddhayA dharmamata: zRNotu ||51||
dRSTo na yairvA dvipadapradhAna:
zAstA mahAkAruNika: svayaMbhU: |
te zAstRkalpaM sthaviropaguptaM
pazyantu bhAsvattribhavapradIpam ||52||
yAvanmathurAyAM zabdo visRta:-sthaviropaguptena mAro vinIta iti | zrutvA ca yadbhUyasA
mathurAvAstavyo janakAya: sthaviropaguptasakAzaM nirgata: | tata: sthaviropagupto’nekeSu brAhmaNa-
zatasahasreSu saMnipatiteSu siMha iva nirbhI: siMhAsanamabhirUDha: | vakSyati ca-
mAM prati na te zakyaM siMhAsanamaviduSA samabhiroDhum |
ya: sa siMhAsanastho mRga iva sa hi yAti saMkocam ||53||
siMha iva yastu nirbhIrninadati pravarAridarpanAzArtham |
siMhAsanamabhiroDhuM sa kathikasiMho bhavati yogya: ||54||
yAvat sthaviropaguptena pUrvakAlakaraNIyAM kathAM kRtvA satyAni saMprakAzitAni |
zrutvA cAnekai: prANizatasahasrairmokSabhAgIyAni kuzalamUlAnyAkSiptAni | kaizcidanAgAmiphalaM
prAptam, kaizcit sakRdAgAmiphalam, kaizcit srotaApattiphalam, yAvadaSTAdazasahasrANi
pravrajitAni | sarvaizca yujyamAnairyAvadarhattvaM prAptaM ||
tatra corumuNDaparvate guhA aSTadazahastA dairghyeNa dvAdazahastA vistAreNa | yadA te
kRtakaraNIyA: saMvRttAstadA sthaviropaguptenAbhihitam-yo madIyenAvavAdena sarvaklezaprahANA-
darhattvaM sAkSAtkariSyati, tena caturaGgulamAtrA zalAkA guhAyAM prakSeptavyA | yAvadekasmin divase
dazabhirarhatsahasrai: zalAkA: prakSiptA: | tasya yAvadAsamudrAyAM [pRthivyAM] zabdo visRta:-mathurAyA-
@229
mupaguptanAmA avavAdakAnAmagro nirdiSTo bhagavatA | tadyathA hi vinItakAmadhAtvIzvare dvitIya-
zAstRkalpe mahAtmani sthaviropagupte suramanujamahoragAsuragaruDayakSagandharvavidyAdharArcitapAdayugme
pUrvabuddhakSetrAvaropitakuzalibIjasaMtatInAmanekeSAM sattvazatasahasrANAM saddharmasalilavarSadhArA-
nipAtena mokSAGkurAnabhivardhayannurumuNDe zaile ||
kAryAnurodhAt praNatasakalasAmantacUDAmaNimayUkhodbhAsitapAdapIThasyAzokasya rAjJa:
pUrvaM pAMzupradAnaM samanusmariSyAma: | ityevamanuzrUyate-
bhagavAn rAjagRhe viharati veNuvane kalindakanivApe | atha bhagavAn pUrvAhNe nivAsya
pAtracIvaramAdAya bhikSugaNaparivRto bhikSusaMghapuraskRto rAjagRhaM piNDAya prAvikSat |
vakSyati ca-
kanakAcalasaMnibhAgradeho
dviradendrapratima: salIlagAmI |
paripUrNazazAGkasaumyavaktro
bhagavAn bhikSugaNairvRto jagAma ||55||
yAvadbhagavatA sAbhisaMskAraM nagaradvAre pAdaM pratiSThApitam | dharmatA khalu yasmin
samaye buddhA bhagavanta: sAbhisaMskAraM nagaradvAramindrakIle pAdau vyavasthApayanti, tadA citrA-
NyadbhutAni prAdurbhavanti | andhAzcakSUMSi pratilabhante | badhirA: zrotragrahaNasamarthA bhavanti |
paGgavo gamanasamarthA bhavanti | haDinigaDacArakAvabaddhAnAM sattvAnAM bandhanAni zithilIbhavanti |
janmajanmavairAnubaddhA: sattvAstadanantaraM maitracitratAM labhante | vatsA dAmAni cchittvA mAtRbhi:
sArdhaM samAgacchanti | hastina: krozanti, azvA heSante, RSabhA garjanti, zukazArikakokila-
jIvaMjIvakabarhiNo madhurAn [zabdAn] nikUjanti | peDAgatA alaMkArA madhurazabdaM nizcArayanti |
aparAhatAni ca vAditrabhANDAni madhuraM zabdaM nizcArayanti | unnatonnatA: pRthivIpradezA
avanamanti | avanatAzconnamanti, apagatapASANazarkarakapAlAzcAvatiSThante | iyaM ca tasmin 
samaye pRthivI SaDvikAraM prakampate | tadyathA-pUrvo digbhAga unnamati pazcimo’vanamati,
anto’vanamati madhya unnamati, calita: pracalito vedhita: pravedhita: | itIme cAnye cAdbhuta-
dharmA: prAdurbhavanti bhagavato nagarapraveze | vakSyati ca-
lavaNajalanivAsinI tato vA
nagaranigamamaNDitA sazailA |
municaraNanipIDitA ca bhUmI
pavanabalAbhihateva yAnapAtram ||56||
atha buddhapravezakAlaniyatai: prAtihAryairAvarjitA: strImanuSyAstannagaramanibalacalita-
bhinnavIcItaraGgakSubhitamiva mahAsamudraM vimuktoccanAdaM babhUva | na hi buddhapravezatulyaM nAma
jagatyadbhutamupalabhyate | purapravezasamaye hi bhagavatazcitrANyadbhutAni dRzyante | vakSyati ca-
@230
nimnA connamate natAvanamate buddhAnubhAvAnmahI
sthANu: zarkarakaNTakavyapagato nirdoSatAM yAti ca |
andhA mUkajaDendriyAzca puruSA vyaktendriyAstatkSaNaM
saMvAdyantyanighaTTitAzca nagare nandanti tUryasvanA: ||57||
sarvaM ca tannagaraM sUryasahasrAtirekayA kanakamarIcivarNayA buddhaprabhayA sphuTaM babhUva |
Aha ca-
sUryaprabhAmavabhartsya hi tasya bhAbhi-
rvyAptaM jagatsakalameva sakAnanastham |
saMprApya ca pravaradharmakathAbhirAmo
lokaM surAsuranaraM hi samuktabhAvam ||58||
yAvadbhagavAn rAjamArgaM pratipanna: | tatra dvau bAladArakau | eko’grakulikaputro dvitIya:
kulikaputrazca pAMzvAgArai: krIData: | ekasya jayo nAma, dvitIyasya vijaya: | tAbhyAM bhagavAn
dRSTo dvAtriMzanmahApuruSalakSaNAlaMkRtazarIra: asecanakadarzanazca | yAvajjayena dArakena saktuM
dAsyAmIti pAMzvaJjalirbhagavata: pAtre prakSipta:, vijayena ca kRtAJjalinAbhyanumoditam |
vakSyati ca-
dRSTvA mahAkAruNikaM svayaMbhuvaM
vyAmaprabhoddyotitasarvagAtram |
dhIreNa vaktreNa kRtaprasAda:
pAMzuM dadau jAtijarAntakAya ||59||
sa bhagavate pratipAdayitvA praNidhAnaM kartumArabdha:-anenAhaM kuzalamUlena eka-
cchatrAyAM pRthivyAM rAjA syAm, atraiva ca buddhe bhagavati kArAM kuryAmiti |
tato munistasya nizAmya bhAvaM
bAlasya samyakpraNidhiM ca buddhvA |
iSTaM phalaM kSetravazena dRSTvA
jagrAha pAMzuM karuNAyamAna: ||60||
tena yAvadrAjyavipAkyaM kuzalamAkSiptam | tato bhagavatA smitaM vidarzitam | dharmatA
khalu yasmin samaye buddhA bhagavanta: smitaM vidarzayanti, tasmin samaye nIlapItalohitAva-
dAtamaJjiSThasphaTikarajatavarNA arciSo mukhAnnizcaranti | kecidUrdhvato gacchanti, kecidadhastA-
dgacchanti | ye’dho gacchanti, te saMjIvaM kAlasUtraM saMghAtaM rauravaM mahArauravaM tapanaM pratApana-
mavIciparyanteSu gatvA ye zItanarakAsteSUSNIbhUtvA nipatanti, ye uSNanarakAsteSu zItIbhUtvA
nipatanti | tena teSAM sattvAnAM kAraNAvizeSA: pratiprasrabhyante | teSAmevaM bhavati-kiM nu
@231
bhavanto vayamitazcyutA:, AhosvidanyatropapannA iti, yenAsmAkaM kAraNAvizeSA: pratiprasrabdhA: |
teSAM bhagavAn prasAdasaMjananArthaM nirmitaM visarjayati | teSAmevaM bhavati-na vayamitazcyutA:,
nApyanyatropapannA: | api tvayamapUrvadarzana: [sattva:] | asyAnubhAvenAsmAkaM kAraNAvizeSA:
pratiprasrabdhA iti | te nirmite cittAni prasAdayitvA narakavedanIyAni karmANi kSapayitvA
devamanuSyeSu pratisaMdhiM gRhNanti yatra satyAnAM bhAjanabhUtA bhavanti | ye Urddhvato gacchanti, te
cAturmahArAjikAn devAMstrAyastriMzAn yAmAMstuSitAnnirmANaratIn paranirmitavazavartina: brahma-
kAyikAn brahmapurohitAn mahAbrahmAn parIttAbhAnapramANAbhAnAbhAsvarAn parIttazubhAnapramANa-
zubhAn zubhakRtsnAnanabhrakAn puNyaprasavAn bRhatphalAnabRhAnatapAn sudRzAn sudarzanA-
nakaniSThaparyanteSu deveSu gatvA anityaM du:khaM zUnyamanAtmetyuddhoSayanti | gAthAdvayaM ca bhASante-
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||61||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||62||
atha tA arciSastrisAhasramahAsAhasraM lokadhAtumanvAhiNDya bhagavantamevAnugacchanti |
yadi bhagavAnatItaM karma vyAkartukAmo bhavati, pRSThato’ntardhIyante | anAgataM vyAkartukAmo
bhavati, purato’ntardhIyante | narakopapattiM vyAkartukAmo bhavati, pAdatale’ntardhIyante | tiryagupa-
pattiM vyAkartukAmo bhavati, pArSNyAmantardhIyante | pretopapattiM vyAkartukAmo bhavati, pAdAGguSThe-
‘ntardhIyante | manuSyopapattiM vyAkartukAmo bhavati, jAnuno’ntardhIyante | balacakravartirAjyaM
vyAkartukAmo bhavati, vAme karatale’ntardhIyante | cakravartirAjyaM vyAkartukAmo bhavati, dakSiNe
karatale’ntardhIyante | devopapattiM vyAkartukAmo bhavati, nAbhyAmantardhIyante | zrAvakabodhiM
vyAkartukAmo bhavati, Asye’ntardhIyante | pratyekAM bodhiM vyAkartukAmo bhavati, UrNAyAmanta-
rdhIyante | anuttarAM samyaksaMbodhiM vyAkartukAmo bhavati, uSNISe’ntardhIyante | atha tA
arciSo bhagavantaM tri: pradakSiNIkRtya bhagavato vAme karatale’ntarhitA: | athAyuSmAnAnanda:
kRtAJjalipuTo gAthAM bhASate-
vigatodbhavA dainyamadaprahINA
buddhA jagatyuttamahetubhUtA: |
nAkAraNaM zaGkhamRNAlagauraM
smitaM vidarzayanti jinA jitAraya: ||63||
tatkAlaM svayamadhigamya vIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||64||
@232
meghastanitanirghoSa govRSendranibhekSaNa |
phalaM pAMzupradAnasya vyAkuruSva narottama ||65||
bhagavAnAha-evametadAnanda evametadAnanda | nAhetvapratyayaM tathAgatA arhanta: samya-
ksaMbuddhA: smitamupadarzayanti | api tu sahetu sapratyayaM tathAgatA arhanta: samyaksaMbuddhA:
smitamupadarzayanti | pazyasi tvamAnanda dArakaM yena tathAgatasya pAtre pAMzvaJjali: prakSipta: ?
evaM bhadanta | ayamAnanda dArako’nena kuzalamUlena varSazataparinirvRtasya tathAgatasya
pATaliputre nagare azoko nAmnA rAjA bhaviSyati caturbhAgacakravartI dhArmiko dharmarAjA, yo
me zarIradhAtUn vaistArikAn kariSyati | caturazItiM dharmarAjikAsahasraM pratiSThApayiSyati |
bahujanahitAya pratipatsyata iti | Aha ca-
astaMgate mayi bhaviSyati ekarAjA
yo’sau hyazoka iti nAma vizAlakIrti: |
maddhAtugarbhaparimaNDitajambukhaNDa-
metatkariSyati narAmarapUjitAnAm ||66||
ayamasya deyadharmo yattathAgatasya pAMzvaJjali: pAtre prakSipta: | yAvadbhagavatA teSAM sarva
AyuSmate AnandAya dattA: | gomayena mizrayitvA yatra caMkrame tathAgatazcaMkramyate, tatra
gomayakArSI prayacchati | yAvadAyuSmatA Anandena teSAM sagomayena mizrayitvA yatra caMkramati
bhagavAn, tatra gomayakArSI dattA ||
tena khalu puna: samayena rAjagRhe nagare bimbisAro rAjA rAjyaM kArayati | rAjJo
bimbisArasya ajAtazatru: putra: | ajAtazatrorudAyI | udAyibhadrasya muNDa: | muNDasya
kAkavarNI | kAkavarNina: sahalI | sahalinastulakucI | tulakucermahAmaNDala: | mahAmaNDalasya
prasenajit | prasenajito nanda: | nandasya bindusAra: | pATaliputre nagare bindusAro nAma
rAjA rAjyaM kArayati | bindusArasya rAjJa: putro jAta: | tasya susIma iti nAmadheyaM kRtam |
tena ca samayena campAyAM nagaryAmanyatamo brAhmaNa: | tasya duhitA jAtA abhirUpA darzanIyA
prAsAdikA janapadakalyANI | sA naimittikairvyAkRtA-asyA dArikAyA rAjA bhartA bhaviSyati |
dve putraratne janayiSyati, ekazcaturbhAgacakravartI bhaviSyati | dvitIya: pravrajitvA siddhavrato
bhaviSyati | zrutvA ca brAhmaNasya romaharSo jAta: | saMpattikAmo loka: | sat AM duhitaraM
graham#ya pATaliputraM gata: | tena sA sarvAlaMkArairvibhUSayitvA rAjJo bindusArasya bhAryArthamanu-
pradattA-iyaM hi devakanyA dhanyA prazastA ceti | yAvad rAjJA bindusAreNAnta:puraM pravezitA |
anta:purikANAM buddhirutpannA-iyamabhirUpA prAsAdikA janapadakalyANI | yadi rAjA anayA
sArdhaM paricArayiSyati, asmAkaM bhUyazcakSu:saMpreSaNamapi na kariSyati | tAbhi: sA nApitA-
karma zikSApitA | sA rAjJa: kezazmazruM prasAdhayati yAvat suzikSitA saMvRttA | yadA
@233
Arabhate rAjJa: kezazmazruM prasAdhayitum, tadA rAjA zete | yAvad rAjJA prItena vareNa
pravAritA-kiM tvaM varamicchasIti ? tayA abhihitam-devena me saha samAgama: syAt | rAjA
Aha-tvaM nApinI, ahaM rAjA kSatriyo mUrdhAbhiSikta: | kathaM mayA sArdhaM samAgamo bhaviSyati ?
sA kathayati-deva nAhaM nApinI, api tu brAhmaNasyAhaM duhitA | tena devasya patnyarthaM dattA |
rAjA kathayati-kena tvaM nApitakarma zikSApitA ? sA kathayati-anta:purikAbhi: | rAjA
Aha-na bhUyastvayA nApitakarma kartavyam | yAvadrAjJA agramahiSI sthApitA | tayA sArdhaM
krIDati ramate paricArayati | sA ApannasattvA saMvRttA | yAvadaSTAnAM navAnAM vA mAsAnAmatyayAt
prasUtA | tasyA: putro jAta: | tasya vistareNa jAtimahaM kRtvA kiM kumArasya bhavatu
nAma ? sA kathayati-asya dArakasya jAtasya azokAsmi saMvRttA | tasya azoka iti
nAma kRtam | yAvaddvitIya: putro jAta: | vigate zoke jAta: | tasya vigatazoka
iti nAma kRtam | azoko du:sparzagAtra: | rAjJo bindusArasyAnabhipreta: | atha rAjA
bindusAra: kumAraM parIkSitukAma: piGgalavatsAjIvaM parivrAjakamAmantrayate-upAdhyAya, kumArAM-
stAvatparIkSAma:-ka: zakyate mamAtyayAdrAjyaM kArayitum ? piGgalavatsAjIva: parivrAjaka:
kathayati-tena hi deva kumArAnAdAya suvarNamaNDapamudyAnaM nirgaccha, parIkSAma: | yAvadrAjA
kumArAnAdAya suvarNamaNDapamudyAnaM nirgata: | yAvadazoka: kumAro mAtrA cocyate-vatsa, rAjA
kumArAn parIkSitukAma: suvarNamaNDapamudyAnaM gata:, tvamapi tatra gaccheti | azoka:
kathayati-rAjJo’hamanabhipreto darzanenApi, kimahaM tatra gamiSyAmi ? sA kathayati-tathApi
gaccheti | azoka uvAca-AhAraM preSaya | yAvadazoka: pATaliputrAnnirgacchati, rAdhaguptena
cAgrAmAtyaputreNokta:-azoka, kva gamiSyasIti ? azoka: kathayati-rAjA adya suvarNamaNDape
udyAne kumArAn parIkSayati | tatra rAjJo mahallako hastinAgastiSThati | yAvadazokastasmin
mahallake’bhiruhya suvarNamaNDapamudyAnaM gatvA kumArANAM madhye’tra pRthivyAM prastIrya niSasAda |
yAvat kumArANAmAhAra upanAmita: | azokasyApi zAlyodanaM dadhisamizraM mRdbhAjane
preSitam | tato rAjJA bindusAreNa piGgalavatsAjIva: parivrAjako’bhihita:-upAdhyAya, parIkSa
kumArAn-ka: zakyate mamAtyayAdrAjyaM kartumiti ? pazyati piGgalavatsAjIva: parivrAjaka:,
cintayati ca-azoko rAjA bhaviSyati | ayaM ca rAjJo nAbhipreta: | yadi kathayiSyAmi
azoko rAjA bhaviSyatIti, nAsti me jIvitam | sa kathayati-deva abhedena vyAkariSyAmi |
rAjA Aha-abhedena vyAkuruSva | Aha-yasya yAnaM zobhanaM sa rAjA bhaviSyati | teSAmekaikasya
buddhirutpannA-mama yAnaM zobhanam | ahaM rAjA bhaviSyAmi | azokazcintayati-ahaM hasti-
skandhenAgata: | mama yAnaM zobhanam, ahaM rAjA bhaviSyAmIti | rAjA Aha-bhUyastAva-
dupAdhyAya parIkSasva | piGgalavatsAjIva: parivrAjaka: kathayati-deva, yasyAsanamagram, sa rAjA
bhaviSyati | teSAmekaikasya buddhirutpannA-mamAsanamagram | azokazcintayati-mama pRthivyAsanam,
ahaM rAjA bhaviSyAmi | evaM bhAjanaM bhojanaM pAnam | vistareNa kumArAn parIkSya praviSTa: |
@234
yAvadazoko mAtrocyate-ko vyAkRto rAjA bhaviSyatIti ? azoka: kathayati-abhedena
vyAkRtam-yasya yAnamagramAsanaM pAnaM bhAjanaM bhojanaM ceti, sa rAjA bhaviSyatIti | yathA 
pazyami-ahaM rAjA bhaviSyAmi | mama hastiskandhaM yAnaM pRthivI AsanaM mRNmayaM bhAjanaM
zAlyodanaM dadhivyaJjanaM pAnIyaM pAnamiti ||
tata: piGgalavatsAjIva: parivrAjaka: azoko rAjA bhaviSyatIti tasya mAtaramArabdha:
sevitum | yAvat tayocyate-upAdhyAya, katara: kumAro rAjJo bindusArasyAtyayAdrAjA bhaviSya-
tIti ? Aha-azoka: | tayocyate-kadAcit tvAM rAjA nirbandhena pRcchet | gaccha tvam |
pratyantaM samAzraya | yadA zRNoSi azoko rAjA saMvRtta:, tadA Agantavyam | yAvat sa
pratyanteSu janapadeSu saMzrita: ||
atha rAjJo bindusArasya takSazilA nAma nagaraM viruddham | tatra rAjJA bindusAreNa azoko
visarjita:-gaccha kumAra, takSazilAnagaraM saMnAhaya | caturaGgaM balakAyaM dattam, yAnaM praharaNaM
ca pratiSiddham | yAvadazoka: kumAra: pATaliputrAnnirgacchan bhRtyairvijJapta:-kumAra, naivAsmAkaM
sainyapraharaNam-kena vayaM kaM yudhyAma: ? tata: azokenAbhihitam-yadi nAma rAjyavipAkyaM
kuzalamasti, sainyaM praharaNaM ca prAdurbhavatu | evamukte kumAreNa pRthivyAmavakAzo datta: |
devatAbhi: sainyapraharaNAni copanItAni | yAvat kumArazcaturaGgena balakAyena takSazilAM gata: |
zrutvA takSazilAnivAsina: paurA ardhatRtIyAni yojanAni mArge zobhAM kRtvA pUrNaghaTamAdAya
pratyudgatA: | pratyudgamya ca kathayanti-na vayaM kumArasya viruddhA:, nApi rAjJo bindusArasya,
api tu duSTAmAtyA asmAkaM paribhavaM kurvanti | mahatA ca satkAreNa takSazilAM pravezita: |
evaM vistareNAzoka: khazarAjyaM pravezita: | tasya dvau mahAnagnau saMzritau | tena tau
vRttyA saMvibhaktau tasyAgrata: parvatAn saMchindantau saMprasthitau | devatAbhizcoktam-azoka-
zcaturbhAgacakravartI bhaviSyati, na kenacidvirodhitavyamiti | vistareNa yAvadAsamudrA pRthivI
AjJApitA ||
yAvat susIma: kumAra udyAnAt pATaliputraM pravizati | rAjJo bindusArasyAgrAmAtya:
khallATaka: pATaliputrAnnirgacchati | tasya susImena kumAreNa krIDAbhiprAyatayA khaTakA pAtitA |
yAvadamAtyazcintayati-idAnIM khaTakAM nipAtayati | yadA rAjA bhaviSyati, tadA zastraM pAtayi-
Syati | tathA kariSyAmi yathA rAjaiva na bhaviSyati | tena paJcAmAtyazatAni bhinnAni |
azokazcaturbhAgacakravartI nirdiSTa eva, rAjye pratiSThApayiSyAma: | takSazilAzca virodhitA: |
yAvadrAjJA susIma: kumArastakSazilAmanupreSita: | na ca zakyate saMnAmayitum | bindusArazca
rAjA glAnIbhUta: | tenAbhihitam-susImaM kumAramAnayatha, rAjye pratiSThApayiSyAmIti | azokaM
takSazilAM pravezayatha | yAvadamAtyairazoka: kumAro haridrayA pralipto lAkSAM ca lohapAtre
kvAthayitvA kvathitena rasena lohapAtrANi mrakSayitvA chorayanti-azoka: kumAro glAnIbhUta
iti | yadA bindusAra: svalpAvazeSaprANa: saMvRtta:, tadA amAtyairazoka: kumAra: sarvAlaMkArai-
@235
rbhUSayitvA rAjJo bindusArasyopanIta:-imaM tAvadrAjye pratiSThApaya | yadA susIma Agato
bhaviSyati, tadA taM rAjye pratiSThApayiSyAma: | tato rAjA ruSita: | azokena cAbhihitam-
yadi mama dharmeNa rAjyaM bhavati, devatA mama paTTaM bandhantu | yAvaddevatAbhi: paTTo baddha: | taM dRSTvA
bindusArasya rAjJa uSNaM zoNitaM mukhAdAgataM yAvatkAlagata: | yadA azoko rAjye pratiSThita:,
tasyordhvaM yojanaM yakSA: zRNvanti, adho yojanaM nAgA: | tena rAdhagupto’grAmAtya: sthApita: |
susImenApi zrutam-bindusAro rAjA kAlagata:, azoko rAjye pratiSThita: | iti zrutvA ca
ruSito’bhyAgata: | tvaritaM ca tasmAddezAdAgata: | azokenApi pATaliputre nagare ekasmin
dvAre eko nagna: sthApita:, dvitIye dvitIya:, tRtIye rAdhagupta:, pUrvadvAre svayameva rAjA azoko-
'vasthita: | rAdhaguptena ca pUrvasmin dvAre yantramayo hastI sthApita: | azokasya ca pratimAM
parikhAM khanayitvA khadirAGgAraizca pUrayitvA tRNenAcchAdya pAMzunAkIrNA | susImazcAbhihita:-
yadi zakyase’zokaM ghAtayituM rAjeti(?) | sa yAvatpUrvadvAraM gata:-azokena saha yotsyAmIti |
aGgArapUrNAyAM parikhAyAM patita: | tatraiva cAnayena vyasanamApanna: | yadA ca susIma: praghAtita:,
tasyApi mahAnagno bhadrAyudho nAmnA anekasahasraparivAra:, sa bhagavacchAsane pravrajito’rhan saMvRtta: ||
yadA azoko rAjye pratiSThita: sa tairamAtyairavajJayA dRzyate | tenAmAtyAnAmabhihitam-
bhavanta:, puSpavRkSAn phalavRkSAMzca chittvA kaNTakavRkSAn paripAlayatha | amAtyA Ahu:-
devena kutra dRSTam ? api tu kaNTakavRkSAn chittvA puSpavRkSAn phalavRkSAMzca paripAlayitavyam |
tairyAvat trirapi rAjJa AjJA pratikUlitA, tato rAjJA ruSitena asiM niSkozaM kRtvA paJcAnA-
mamAtyazatAnAM zirAMsi chinnAni | yAvadrAjA azoko’pareNa samayenAnta:puraparivRto vasanta-
kAlasamaye puSpitaphaliteSu pAdapeSu pUrvanagarasyodyAnaM gata: | tatra ca paribhramatA azokavRkSa:
supuSpito dRSTa: | tato rAjJo mamAyaM sahanAmA ityanunayo jAta: | sa ca rAjA azoko 
du:sparzagAtra: | tA yuvatayastaM necchanti spraSTum | yAvadrAjA zayita:, tasyAnta:pureNa roSeNa
tasmAdazokavRkSAt puSpANi zAkhAzca chinnA: | yAvadrAjJA pratibuddhena so’zokavRkSo dRSTa:,
pRSTazca-kena tacchinnam ? te kathayanti-deva, anta:purikAbhiriti | zrutvA ca rAjJA amarSa-
jAtena paJca strIzatAni kiTikai: saMveSThya dagdhAni | tasyemAnyazubhAnyAlokya caNDo rAjA
caNDAzoka iti vyavasthApita: | yAvadrAdhaguptenAgrAmAtyenAbhihita:-deva, na sadRzaM svayameve-
dRzamakAryaM kartum | api tu devasya vadhyaghAtakA: puruSA: sthApayitavyA:, ye devasya vadhyakara-
NIyaM zodhayiSyanti | yAvadrAjJA rAjapuruSA: prayuktA:-vadhyaghAtaM me mArgadhveti |
yAvat tatra nAtidUre parvatapAdamUle karvaTakam | tatra tantravAya: prativasati | tasya
putro jAta: | girika iti nAmadheyaM kRtam | caNDo duSTAtmA mAtaraM pitaraM ca paribhASate,
dArakadArikAzca tADayati, pipIlikAn makSikAn mUSikAn matsyAMzca jAlena baDizena
praghAtayati | caNDo dArakastasya caNDagirika iti nAmadheyaM kRtam | yAvadrAjapuruSairdRSTa:
pApe karmaNi pravRtta: | sa tairabhihita:-zakyase rAjJo’zokasya vadhyakaraNIyaM kartum ? sa
@236
Aha-kRtsnasya jambudvIpasya vadhyakaraNIyaM sAdhayiSyAmIti | yAvadrAjJo niveditam | rAjJA
abhihitam-AnIyatAmiti | sa ca rAjapuruSairabhihita:-Agaccha, rAjA tvAmAhvayatIti |
tenAbhihitam-Agamayata, yAvadahaM mAtApitarau avalokayAmIti | yAvanmAtApitarau uvAca-
amba tAta, anujAnIdhvam | yAsyAmyahaM rAjJo’zokasya vadhyakaraNIyaM sAdhayitum | tAbhyAM
ca …nivArita: | tena tau jIvitAdvyaparopitau | evaM yAvadrAjapuruSairabhihita:-kimarthaM
cireNAbhyAgato’si ? tena caitatprakaraNaM vistareNArocitam | sa tairyAvadrAjJo’zokasyopa-
nAmita: | tena rAjJo’bhihitam-mamArthAya gRhaM kArayasveti | yAvadrAjJA gRhaM kArApitaM
paramazobhanaM dvAramAtraramaNIyam | tasya ramaNIyakaM bandhanamiti saMjJA vyavasthApitA | sa
Aha-deva, varaM me prayaccha, yastatra pravizettasya na bhUyo nirgama iti | yAvadrAjJAbhihitam-
evamastu iti ||
tata: sa caNDagirika: kurkuTArAmaM gata: | bhikSuzca bAlapaNDita: sUtraM paThati |
sattvA narakeSUpapannA: | yAvannarakapAlA gRhItvA ayomayyAM bhUmau AdIptAyAM saMprajvalitAyA-
mekajvAlIbhUtAyAmuttAnakAn pratiSThApya ayomayena viSkambhakena mukhadvAraM viSkambhya ayo-
guDAnAdIptAn pradIptAn saMprajvalitAnekajvAlIbhUtAnAsye prakSipanti, ye teSAM sattvAnAmoSThau
api dahanti, jihvAmapi kaNThamapi kaNThanAlamapi hRdayamapi hRdayasAmantamapi antrANyantraguNA-
nApi dagdhvA adha: pragharati | evaM du:khA hi bhikSavo nArakA: sattvA narakeSUpapannA: |
yAvannarakapAlA gRhItvA ayomayyAM bhUmau AdIptAyAM pradIptAyAM saMprajvalitAyAmekajvAlIbhUtA-
yAmuttAnakAn pratiSThApya ayomayena viSkambhakena mukhadvAraM viSkambhya kvathitaM tAmramAsye
prakSipanti, yatteSAM sattvAnAmoSThAvapi dahati, jihvAmapi tAlvapi kaNThamapi kaNThanAlamapi,
antrANyantraguNAnapi dagdhvA adha: pragharati | evaM du:khA hi bhikSavo narakA: | santi sattvA
narakeSUpapannA yAnnarakapAlA gRhItvA ayomayyAM bhUmau AdIptAyAM saMprajvalitAyAmekajvAlI-
bhUtAyAmavAGmukhAn pratiSThApya ayomayena sUtreNAdIptena saMprajvalitenaikajvAlIbhUtenAsphATya
ayomayena kuThAreNAdIptena saMpradIptena saMprajvalitenaikajvAlIbhUtena takSNuvanti saMtakSNuvanti
saMpratakSNuvanti aSTAMzamapi SaDaMzamapi caturasramapi vRttamapi maNDalamapi unnatamapi avanatamapi
zAntamapi vizAntamapi takSNuvanti | evaM du:khA hi bhikSavo narakA: | santi sattvA narakeSUpapannA
yAnnarakapAlA gRhItvA ayomayyAM bhUmau AdIptAyAM pradIptAyAM saMprajvalitAyAmekajvAlIbhUtA-
yAmavAGmukhAn pratiSThApya ayomayena sUtreNAdIptena pradIptena saMprajvalitenaikajvAlIbhUte-
nAsphATya ayomayyAM bhUmyAmAdIptAyAM pradIptAyAM saMprajvalitAyAmekajvAlIbhUtAyAM takSNuvanti
saMtakSNuvanti saMparitakSNuvanti, aSTAMzamapi SaDaMzamapi caturasramapi maNDalamapi unnatamapi
avanatamapi zAntamapi vizAntamapi takSNuvanti | evaM du:khA hi bhikSavo narakA: | santi
sattvA narakeSUpapannA yAnnarakapAlA gRhItvA ayomayyAM bhUmAvAdIptAyAM pradIptAyAM saMprajvali-
tAyAmekajvAlIbhUtAyAmuttAnakAn pratiSThApya paJcaviSaTabandhanAM kAraNAM kArayanti, ubhayo-
@237
rhastayorAyasau kIlau krAmanti, ubhayo: pAdayorAyase kIle krAmanti, madhye hRdayasyAyasaM
kIlaM krAmanti | [evaM] sudu:khA hi bhikSavo narakA: | evaM paJca vedanA iti kurute sadRzAzca
kAraNA: sattvAnAmArabdhA: kArayitum ||
yAvat zrAvastyAmanyatama: sArthavAha: patnyA saha mahAsamudramavatIrNa: | tasya sA
patnI mahAsamudre prasUtA | dArako jAta: | tasya samudra iti nAmadheyaM kRtam | yAvadvistareNa
dvAdazabhirvarSairmahAsamudrAduttIrNa: | sa ca sArthavAha: paJcabhirdhUrtazatairmuSita: | sArthavAha: sa
praghAtita: | sa ca samudra: sArthavAhaputro bhagavacchAsane pravrajita: | sa janapadacArikAM
caran pATaliputramanuprApta: | sa pUrvAhNe nivAsya pAtracIvaramAdAya pATaliputraM piNDAya
praviSTa: | so’nabhijJatayA ca ramaNIyakaM bhavanaM praviSTa: | tacca dvAramAtraramaNIyamabhyantaraM naraka-
bhavanasadRzaM pratibhayam | dRSTvA ca punarnirgantukAmazcaNDagirikenAvalokita: | gRhItvA cokta:-
iha te nidhanamupagantavyamiti | vistareNa kAryam | tato bhikSu: zokArto bASpakaNTha: saMvRtta: |
tenocyate-kimidaM bAladAraka iva rudasIti ? sa bhikSu: prAha-
na zarIravinAzaM hi zocAmi sarvaza: |
mokSadharmAntarAyaM tu zocAmi bhRzamAtmana: ||67||
durlabhaM prApya mAnuSyaM pravrajyAM ca sukhodayAm |
zAkyasiMhaM ca zAstAraM punastyakSyAmi durmati: ||68||
tenocyate-dattavaro’haM nRpatinA | dhIro bhava | nAsti te mokSa iti | tata: sakaruNai-
rvacanaistaM bhikSu: kramaM yAcati sma mAsaM yAvat | saptarAtramanujJAta: | sa khalu maraNabhayo-
dvignahRdaya: saptarAtreNa me na bhavitavyamiti vyAyatamati: saMvRtta: ||
atha saptame divase’zokasya rAjJo’nta:purikAM kumAreNa saha saMraktAM nirIkSamANAM
saMlapantIM ca dRSTvA sahadarzanAdeva ruSitena rAjJA tau dvAvapi taM cArakamanupreSitau | tatra
musalairayodroNyAmasthyavazeSau kRtau | tato bhikSustau dRSTvA saMvigna: prAha-
aho kAruNika: zAstA samyagAha mahAmuni: |
phenapiNDopamaM rUpamasAramanavasthitam ||69||
kva tadvadanakAntitvaM gAtrazobhA kva sA gatA |
dhigastvayaM saMsAro ramante yatra bAlizA: ||70||
idamAlambanaM prAptaM cArake vasatA mayA |
yamAzritya tariSyAmi pAramadya bhavodadhe: ||71||
tena tAM rajanIM kRtsnAM yujyatA buddhazAsane |
sarvasaMyojanaM chittvA prAptamarhattvamuttamam ||72||
@238
tatastasmin rajanIkSaye sa bhikSuzcaNDagirikenocyate-bhikSo, nirgatA rAtri: | udita
Aditya: | kAraNAkAlastaveti | tato bhikSurAha-dIrghAyu:, mamApi nirgatA rAtri:, udita
Aditya: | parAnugrahakAla iti | yatheSTaM vartatAmiti | caNDagirika: prAha-nAvagacchAmi |
vistIryatAM vacanametaditi | tato bhikSurAha-
mamApi hRdayAddhorA nirgatA mohazarvarI |
paJcAvaraNasaMchannA klezataskarasevitA ||73||
udito jJAnasUryazca manonabhasi me zubha: |
prabhayA yasya pazyAmi trailokyamiha tattvata: ||74||
parAnugrahakAlo me zAsturvRttAnuvartina: |
idaM zarIraM dIrghAyuryatheSTaM kriyatAmiti ||75||
tatastena nirghRNena dAruNahRdayena paralokanirapekSeNa roSAviSTena bahUdakAyAM sthAlyAM nara-
rudhiravasAmUtrapurISasaMkulAyAM mahAlohyAM prakSipta: | prabhUtendhanaizcAgni: prajvAlita: | sa ca bahunApI-
ndhanakSayena na saMtapyate | tata: prajvAlayituM (prArabdha: |) yadA tadApi na prajvalati, tato
vicArya tAM lohIM, pazyati taM bhikSuM padmasyopari paryaGkenopaviSTam | dRSTvA ca tato rAjJe nivedayA-
mAsa | atha rAjani samAgate prANisahasreSu saMnipatiteSu sa bhikSurvaineyakAlamavekSamANa:-
riddhiM samutpAdya sa tanmuhUrtaM
lohyantarastha: salilArdragAtra: |
nirIkSamANasya janasya madhye
nabhastalaM haMsa ivotpapAta ||76||
vicitrANi ca prAtihAryANi darzayitumArabdha: | vakSyati hi-
ardhena gAtreNa vavarSa toya-
mardhena jajvAla hutAzanazca |
varSan jvalaMzcaiva rarAja ya: khe
dIptauSadhiprasravaNeva zaila: ||77||
tamudgataM vyomni nizAmya rAjA
kRtAJjalirvismayaphullavaktra: |
udvIkSamANastamuvAca dhIraM
kautUhalAtkiMcidahaM vivakSu: ||78||
manuSyatulyaM tava saumya rUpaM
RddhiprabhAvastu narAnatItya |
na nizcayaM tena vibho vrajAmi
ko nAma bhAvastava zuddhabhAva ||79||
@239
tatsAMprataM brUhi mamedamarthaM
yathA prajAnAmi tava prabhAvam |
jJAtvA ca te dharmaguNaprabhAvAn
yathAbalaM ziSyavadAcareyam ||80||
tato bhikSu: pravacanaparigrAhako’yaM bhaviSyati, bhagavaddhAtuM ca vistarIM kariSyati,
mahAjanahitArthaM ca pratipatsyata iti matvA svaguNamudbhAvayaMstamuvAca-
ahaM mahAkAruNikasya rAjan
prahINasarvAzravabandhanasya |
buddhasya putro vadatAM varasya
dharmAnvaya: sarvabhaveSvasakta: ||81||
dAntena dAnta: puruSarSabheNa
zAntiM gatenApi zamaM praNIta: |
muktena saMsAramahAbhayebhyo
nirmokSito’haM bhavabandhanebhya: ||82||
api ca | mahArAja, tvaM bhagavatA vyAkRta:-varSazataparinirvRtasya mama pATaliputre
nagare’zoko nAma rAjA bhaviSyati caturbhAgacakravartI dharmarAja:, yo me zarIradhAtUn vaistA-
rikAn kariSyati, caturazItiM dharmarAjikAsahasraM pratiSThApayiSyati | idaM ca devena naraka-
sadRzaM sthAnameva sthApitaM yatra prANisahasrANi nipAtyante | tadarhasi deva sarvasattvebhyo'-
bhayapradAnaM dAtum, bhagavataMzca manorathaM paripUrayitum | Aha ca-
tasmAnnarendra abhayaM prayaccha
sattveSu kAruNyapurojaveSu |
nAthasya saMpUrya manorathaM ca
vistArikAn dharmadharAn kuruSva ||83||
atha sa rAjA buddhe samupajAtaprasAda: kRtakarasaMpuTastaM bhikSuM kSamayannuvAca-
dazabalasuta kSantumarhasImaM
kukRtamidaM ca tavAdya dezayAmi |
zaraNamRSimupaimi taM ca buddhaM
gaNavaramAryaniveditaM ca dharmam ||84||
api ca-
karomi caiSa vyavasAyamadya taM
tadgauravAttatpravaNaprasAdAt |
@240
gAM maNDayiSyAmi jinendracaityai-
rhaMsAMzazaGkhendubalAkakalpai: ||85||
yAvat sa bhikSustadeva RddhyA prakrAnta: | atha rAjA Arabdho niSkrAmitum |
tatazcaNDagirika: kRtAJjaliruvAca-deva, labdhavaro’ham | naikasya vinirgama iti | rAjA
Aha-mA tAvanmamApIcchasi ghAtayitum | sa uvAca-evameva | rAjA Aha-ko’smAkaM
prathamataraM praviSTa: ? canDagirika uvAca-aham | tato rAjJA abhihitam | ko’treti ?
yAvadvadhyaghAtairgRhIta: | gRhItvA ca yantragRhaM pravezita: | pravezayitvA dagdha: | tacca ramaNIyakaM
bandhanamapanItam sarvasattvebhyazcAbhayapradAnamanupradattam | tato rAjA bhagavaccharIradhAtuM vistarI-
SyAmIti caturaGgena balakAyena gatvA ajAtazatrupratiSThApitaM droNastUpamutpATya zarIradhAtuM
gRhItavAn | yatroddhAraNaM ca vistareNa kRtvA dhAtupratyaMzaM datvA stUpaM pratiSThApya evaM dvitIyaM
stUpaM vistareNa bhaktimato yAvatsaptadroNAdgrahAya stUpAMzca pratiSThApya rAmagrAmaM gata: | tato
rAjA nAgairnAgabhavanamavatArita:, vijJaptazca-vayamasyAtraiva pUjAM kariSyAma iti | yAvadrAjJA
abhyanujJAtam | tato nAgarAjA punarapi nAgabhavanAduttArita: | vakSyati hi-
rAmagrAme tvaSTamaM stUpamadya
nAgAstatkAlaM bhaktimanto rarakSu: | 
dhAtUnyetasmAnnopalebhe sa rAjA
zraddhAbhU (?) rAjA cintayati yastvetatkRtvA jagAma ||86||
yAvadrAjA caturazItikaraNDasahasraM kArayitvA sauvarNarUpyasphaTikavaiDUryamayAnAM teSu
dhAtava: prakSiptA: | evaM vistareNa caturazItikumbhasahasraM paTTasahasraM ca yakSANAM haste datvA
visarjitam-AsamudrAyAM pRthivyAM hInotkRSTamadhyameSu nagareSu yatra koTi: paripUryate, tatra dharma-
rAjikAM pratiSThApayitavyam ||
tasmin samaye takSazilAyAM SaTtriMzatkoTaya: | tairabhihitam-SaTtriMzatkaraNDakAnanu-
prayaccheti | rAjA cintayati-na yadi vaistArikA dhAtavo bhaviSyanti | upAyajJo rAjA |
tenAbhihitam-paJcatriMzatkoTaya: zodhayitavyA: | vistareNa yAvadrAjJA abhihitam-yatrA-
dhikatarA bhavanti, yatra ca nyUnatarA:, tatra na dAtavyam ||
yAvadrAjA kurkuTArAmaM gatvA sthavirayazasamabhigamyovAca-ayaM me manoratha:-eka-
smin divase ekasminmuhUrte caturazItidharmarAjikAsahasraM pratiSThApayeyamiti | sthavireNA-
bhihitam-evamastu | ahaM tasmin samaye pANinA sUryamaNDalaM praticchAdayiSyAmIti | yAvat
tasmin divase sthavirayazasA pANinA sUryamaNDalaM praticchAditam | ekasmin divase eka-
muhUrte caturazItidharmarAjikAsahasraM pratiSThApitam | vakSyati ca-    
@241
tAbhya: saptabhya: pUrvikAbhya: kRtibhyo
dhAtuM tasya RSe: sa hyupAdAya maurya: |
cakre stUpAnAM zAradAbhraprabhAnAM
loke sAzIti zAsadahnA sahasram ||87||
yAvacca rAjJA azokena caturazItidharmarAjikAsahasraM pratiSThApitam, dhArmiko dharmarAjA
saMvRtta: | tasya dharmAzoka iti saMjJA jAtA | vakSyati ca-
AryamauryazrI: sap rajAnAM hitArthaM
kRtsnaM stUpAn kArayAmAsa lokam |
caNDAzokatvaM prApya pUrvaM pRthivyAM
dharmAzokatvaM karmaNA tena lebhe ||88||
pAMzupradAnAvadAnaM SaDviMzatimam ||
@242
27 kuNAlAvadAnam |
sa idAnImacirajAtaprasAdo buddhazAsane yatra zAkyaputrIyAn dadarza AkIrNe rahasi
vA, tatra zirasA pAdayornipatya vandate sma | tasya ca yazo nAmAmAtya: paramazrAddho bhagavati |
sa taM rAjAnamuvAca-deva, nArhasi sarvavarNapravrajitAnAM praNipAtaM kartum | santi hi
zAkyazrAmaNerakAzcaturbhyo varNebhya: pravrajitA iti | tasya rAjA na kiMcidavocat | atha
sa rAjA kenacit kAlAntareNa sarvasacivAnuvAca-vividhAnAM prANinAM zirobhi: kAryam |
tattvamamukasya prANina: zIrSamAnaya, tvamamukasyeti | yazAmAtya: punarAjJapta:-tvaM mAnuSaM
zIrSamAnayeti | samAnIteSu ca zira:su abhihitA:-gacchata, imAni zirAMsi mUlyena vikrI-
NIdhvamiti | atha sarvazirAMsi vikrItAni | tadeva mAnuSyaM ziron a kazcijjagrAha | tato
rAjJAbhihita:-vinApi mUlyena kasmaicidetacchiro dehIti | na cAsya kazcit pratigrAhako
babhUva | tato yazAmAtyastasya zirasa: pratigrAhakamanAsAdya savrIDo rAjAnamupetyedamartha-
muvAca- 
gogardabhorabhramRgadvijAnAM
mUlyairgRhItAni zirAMsi puMbhi: |
zirastvidaM mAnuSamaprazastaM
na gRhyate mUlyamRte’pi rAjan ||1||
atha sa rAjA tamamAtyamuvAca-kimidamitIdaM mAnuSaziron a kazcidgRhNAtIti ?
amAtya uvAca-jugupsitatvAditi | rAjAbravIt-kimetadeva ziro jugupsitamAhosvit
sarvamAnuSazirAMsIti ? amAtya uvAca-sarvamAnuSazirAMsIti | rAjAbravIt-kimidaM madIya-
mapi ziro jugupsitamiti ? sa ca bhayAnnecchati tasmAdbhUtArthamabhidhAtum | sa rAjJAbhihita:-
amAtya, saMtyamucyatAmiti | sa uvAca-evamiti | tata: sa rAjA tamamAtyaM pratijJAyAM
pratiSThApya pratyAdizannimamarthamuvAca-haM bho:, rUpaizvaryajanitamadavismita, yuktamidaM bhavata:,
yasmAt tvaM bhikSucaraNapraNAmaM mAM vicchandayitumicchasi ?
vinApi mUlyairvijugupsitatvAt
pratigrahItA bhuvi yasya nAsti |
zirastadAsAdya mameha puNyaM
yadyarjitaM kiM viparItamatra ||2||
jAtiM bhavAn pazyati zAkyabhikSu-
SvantargatAMsteSu guNAnna ceti |
ato bhavAn jAtimadAvalepA-
dAtmAnamanyAMzca hinasti mohAt ||3||
@243
AvAhakAle’tha vivAhakAle
jAte: parIkSA na tu dharmakAle |
dharmakriyAyA hi guNA nimittA
guNAzca jAtiM na vicArayanti ||4||
yadyuccakulInagatA doSA garhAM prayAnti loke’smin |
kathamiva nIcajanagatA guNA na satkAramarhanti ||5||
cittavazena hi puMsAM kalevaraM nindyate’tha satkriyate |
zAkyazramaNamanAMsi ca zuddhAnyarcyAnyata: zAkyA: ||6||
yadi guNaparivarjito dvijAti: 
patita iti prathito’pi yAtyavajJAm |
na tu nidhanakulodgato’pi jantu: 
zubhaguNayukta iti praNamya pUjya: ||7||
api ca |
kiM te kAruNikasya zAkyavRSabhasyaitadvaco na zrutaM
prAjJai: sAramasArakebhya iha yannRbhyo grahItuM kSamam |
tasyAnanyathavAdino yadi ca tAmAjJAM cikIrSAmyahaM
vyAhantuM ca bhavAn yadi prayatate naitat suhRllakSaNam ||8||
ikSukSodavadujjhito bhuvi yadA kAyo mama svapsyati
pratyutthAnanamaskRtAJjalipuTaklezakriyAsvakSama: |
kAyenAhamanena kiM nu kuzalaM zakSyAmi kartuM tadA 
tasmAnnAryamata: zmazAnanidhanAt sAraM grahItuM mayA ||9||
bhavanAdiva pradIptAnnimajjamAnAdivApsu ratnanidhe: |
kAyAdvidhAnanidhanAghe sAraM nAdhigacchanti ||10||
te sAramapazyanta: sArAsAreSvakovidA prAjJA: |
te maraNamakaravadanapravezasamaye viSIdanti ||11||
dadhighRtanavanItakSIratakropayogA-
dvaramapahRtasAro maNDakumbho’vabhagna: |
na bhavati bahu zocyaM yadvadevaM zarIre
sucaritahRtasAre naiti zoko’ntakAle ||12||
@244
sucaritavimukhAnAM garvitAnAM yadA tu
prasabhamiha hi mRtyu: kAyakumbhaM bhinatti |
dahati hRdayameSAM zokavahnistadAnIM
dadhighaTa iva bhagne sarvazo’prAptasAre ||13||
kartuM vighnamato na me’rhati bhavAn kAyapraNAmaM prati
zreSTho’smItyaparIkSako hi gaNayan mohAndhakArAvRta: |
kAyaM yastu parIkSate dazabalavyAhAradIpairbudho
nAsau pArthivabhRtyayorviSamatAM kAyasya saMpazyati ||14||
tvagmAMsAsthizirAyakRtprabhRtayo bhAvA hi tulyA nRNA-
mAhAryaistu vibhUSaNairadhikatA kAyasya niSpadyate |
etatsAramiheSyate tu yadimaM nizritya kAyAdhamaM
pratyutthAnanamaskRtAdikuzalaM prAjJai: samutthApyate ||15|| iti |
athAzoko rAjA’hirodakasikatApiNDairaNDakASThebhyo’pi asArataratvaM kAyasyAvetya
praNAmAdibhya: samutthasya phalasya bahukalpaza: sthApayitvA sumeruvanmahApRthivIbhya: samutthasya
phalasya bahukalpaza: sthApayitvA sumeruvanmahApRthivIbhya: sArataratAmavekSya bhagavata: stUpavanda-
nAyAmAtmAnamalaMkartukAmo’mAtyagaNaparivRta: kurkuTArAmaM gatvA tatra vRddhAnte sthitvA kRtA-
JjaliruvAca-asti-
kazcidanyo’pi nirdiSTo dvitIya: sarvadarzinA |
yathAhaM tena nirdiSTa: pAMzudAnena dhImatA ||16||
tatra yazo nAmnA saMghasthavira uvAca-asti mahArAja | yadA bhagavata: parinirvANakAla-
samaye tadA apalAlaM nAgaM damayitvA kumbhakAlaM caNDAlIgopAlIM ca nAgaM ca mathurAmanuprApta:,
tatra bhagavAnAyuSmantamAnandamAmantrayate-asyAmAnanda mathurAyAM varSazataparinirvRtasya tathAgatasya
gupto nAmnA gAndhiko bhaviSyati | tasya putro bhaviSyatyupagupto nAmnA avavAdakAnAmagro’lakSa-
Nako buddha:, yo mama varSazataparinirvRtasya buddhakAryaM kariSyati | pazyasi tvamAnanda dUrata
eva nIlanIlAmbararAjim ? evaM bhadanta | eSa Ananda urumuNDo nAma parvata: | atra varSa-
zataparinirvRtasya tathAgatasya naTabhaTikA nAmAraNyAyatanaM bhaviSyati | etadagraM me Ananda
bhaviSyati zamathAnukUlAnAM zayyAsanAnAM yaduta naTabhaTikA nAmAraNyAyatanam | Aha ca-
avavAdakAnAM pravara upagupto mahAyazA: |
vyAkRto lokanAthena buddhakAryaM kariSyati ||17||
rAjA Aha-kiM puna: sa zuddhasattva utpanna:, athAdyApi notpadyata iti ? sthavira
uvAca-utpanna: sa mahAtmA | urumuNDe parvate jitaklezo’rhadgaNai: parivRtastiSThati lokAnu-
kampArtham | api ca deva-
@245
sarvajJalIlo hi sa zuddhasattvo
dharmaM praNItaM vadate gaNAgre |
devAsurendroragamAnuSAMzca
sahasrazo mokSapuraM praNetA ||18||
tena khalu samayena AyuSmAnupagupto’STAdazabhirarhatsahasrai: parivRto naTabhaTikAraNyA-
yatane prativasati | zrutvA ca rAjA amAtyagaNAnAhUya kathayati-
saMnAhyatAM hastirathAzvakAya:
zIghraM prayAsyAmyurumuNDazailam |
drakSyAmi sarvAzravavipramuktaM
sAkSAdarhantaM hyupaguptaM nAma ||19||
tato’mAtyairabhihita:-deva dUta: preSayitavyo viSayanivAsI, sa devasya svayamevA-
gamiSyati | rAjA Aha-nAsau asmAkamarhatyabhigantum, kiM tu vayamevArhAmastasyAbhigantum |
api ca-
manye vajramayaM tasya dehaM zailopamAdhikam |
zAstRtulyopaguptasya yo hyAjJAmAkSipennara: ||20||
yAvadrAjJA sthaviropaguptasya sakAzaM dUto na preSita: sthaviradarzanAyAgamiSyAmIti |
sthaviropaguptazcintayati-yadi rAjA AgamiSyati, mahAjanakAyasya pIDA bhaviSyati gocarasya
ca | tata: sthavireNAbhihitam-svayamevAbhigamiSyAmIti | tato rAjJA sthaviropaguptasyArthe
nauyAnenAgamiSyatIti yAvacca mathurAM yAvacca pATaliputramantarAnnausaMkramo’vasthApita: | atha
sthaviropagupto rAjJo’zokasyAnugrahArthamaSTAdazabhirarhatsahasrai: parivRto nAvamabhiruhya pATali-
putramanuprApta: | tato rAjapuruSai rAjJo’zokasya niveditam-deva, diSTyA vardhasva |
anugrahArthaM tava sopagupta-
zcitezvara: zAsanakarNadhAra: |
puraskRtastIrNabhavaughapArai:
sArdhaM samabhyAgata eSa padbhyAm ||21||
zrutvA ca rAjJA prItamanasA zatasahasramUlyo muktAhAra: svazarIrAdapanIya priyAkhyA-
yino datta: | ghANTikaM cAhUya kathayati-ghuSyantAM pATaliputre ghaNTA: | sthaviropaguptasyAgamanaM
nivedyatAm | vaktavyam-
utsRjya dAridryamanarthamUlaM 
ya: sphItazobhAM zriyamicchatIha |
svargApavargAya ca hetubhUtaM
sa pazyatAM kAruNikopaguptam ||22||
@246
yebhirna dRSTo dvipadapradhAna:
zAstA mahAkAruNika: svayaMbhU: |
te zAstRkalpaM sthaviropaguptaM
pazyantyudAraM tribhavapradIpam ||23||
yAvadrAjJA pATaliputre ghaNTAM ghoSayitvA nagarazobhAM ca kArayitvA ardhatRtIyAni
yojanAni gatvA sarvavAdyena sarvapuSpagandhamAlyena sarvapaurai: sarvAmAtyai: saha sthaviropaguptaM
pratyudgata: | dadarza rAjA sthaviropaguptaM dUrata evASTAdazabhirarhatsahasrairardhacandreNopaguptam |
yadantaraM ca rAjA sthaviropaguptamadrAkSIt, tadantaraM hastiskandhAdavatIrya padbhyAM nadItIra-
mabhigamya ekaM pAdaM nadItIre sthApya dvitIyaM nauphalake sthaviropaguptaM sarvAGgenAnuparigRhya nau-
[saMkramAd] uttAritavAn | uttArya ca mUlanikRtta iva druma: sarvazarIreNopaguptasya pAdayo-
rnipatito mukhatuNDakena ca pAdau anuparimArjya utthAya dvau jAnumaNDalau pRthivItale
nikSipya kRtAJjali: sthaviropaguptaM nirIkSamANa uvAca-
yadA mayA zatrugaNAnnihatya
prAptA samudrAbharaNA sazailA |
ekAtapatrA pRthivI tadA me
prItirna sA yA sthaviraM nirIkSya ||24||
tvaddarzanAnme dviguNa: prasAda:
saMjAyate’smin varazAsanAgre |
tvaddarzanAccaiva pare’pi zuddhyA
dRSTo mayAdyApratima: svayaMbhU: ||25||
api ca |
zAntiM gate kAruNike jinendre
tvaM buddhakAryaM kuruSe triloke |
naSTe jaganmohanimIlitAkSe
tvamarkavajjJAnavabhAsakartA ||26||
tvaM zAstRkalpo jagadekacakSu-
ravavAdakAnAM pravara: zaraNyam |
vibho mamAjJAM vada zIghramadya
kartAsmi vAkyaM tava zuddhasattvA ||27||
@247
atha sthaviropagupto dakSiNena pANinA rAjAnaM zirasi parimArjayannuvAca-
apramAdena saMpAdya rAjyaizvaryaM pravartatAm | 
durlabhaM trINi ratnAni nityaM pUjaya pArthiva ||28||
api ca mahArAja tena bhagavatA tathAgatenArhatA samyaksaMbuddhena tava ca mama [ca]
zAsanamupanyastaM sattvasArathivareNa gaNamadhye parIttaM paripAlyaM yatnato’smAbhi: | rAjA Aha-
sthavira, yathA ahaM nirdiSTo bhagavatA, tadevAnuSThIyate | kuta: ?
stUpairvicitrairgirizRGgakalpai-
zchatradhvajaizcocchritaratnacitrai: |
saMzobhitA me pRthivI samantA-
dvaistArikA dhAtudharA: kRtAzca ||29||
api ca |
AtmA putraM gRhaM dArAn pRthivI kozameva ca |
na kiMcidaparityaktaM dharmarAjasya zAsane ||30||
sthaviropagupta Aha-sAdhu sAdhu mahArAja, etadevAnuSTheyam | kuta: ?
ye sAramupajIvanti kAyAdbhogaizca jIvikAm |
gate kAle na zocanti iSTaM yAnti surAlayam ||31||
yAvadrAjA mahatA zrIsamudayena sthaviropaguptaM rAjakule pravezayitvA sarvAGgenAnuparigRhya
prajJapta evAsane niSAdayAmAsa | sthaviropaguptasya zarIraM mRdu sumRdu, tadyathA tUlapicurvA
karpAsapicurvA | atha rAjA sthaviropaguptasya zarIrasaMsparzamavagamya kRtAJjaliruvAca-
mRdUni te'GgAni udArasattvA
tUlopamA: kAzisamopamAzca |
ahaM tvadhanya: kharakarkazAGgo
ni:sparzagAtra: paruSAzrayazca ||32||
sthavira uvAca-
dAnaM manApaM suzubhaM praNItaM
dattaM mayA hyapratipudgalasya |
na pAMzudAnaM hi mayA pradattaM
yathA tvayAdAyi tathAgatasya ||33||
rAjA Aha-sthavira, 
bAlabhAvAdahaM pUrvaM kSetraM prApya hyanuttaram |
pAMzUn ropitavAMstatra phalaM yasyedRzaM mama ||34||
@248
atha sthaviro rAjAnaM saMharSayannuvAca-mahArAja,
pazya kSetrasya mAhAtmyaM pAMzuryatra viruhyate |
rAjazrIryena te prAptA Adhipatyamanuttaram ||35||
zrutvA ca rAjA vismayotphullanetro’mAtyAnAhUyovAca-
balacakravartirAjyaM prAptaM me pAMzudAnamAtreNa |
kena bhagavAn bhavanto nArcayitavya: prayatnena ||36||
atha rAjA sthaviropaguptasya pAdayornipatyovAca-sthavira, ayaM me manoratho ye bhagavatA
buddhena pradezA adhyuSitAstAnarceyam, cihnAni ca kuryAM pazcimasyAM janatAyAmanugrahArtham |
Aha ca-ye buddhena bhagavatA pradezA adhyuSitA:, tAnarcayannahaM gatvA cihnAni caiva kuryAM
pazcimAM janatAmanukampArtham | sthavira uvAca-sAdhu sAdhu mahArAja, zobhanaste cittotpAda: |
ahaM pradarzayiSyAmyadhunA |
ye tenAdhyuSitA dezAstAnnamasye kRtAJjali: |
gatvA cihnAni teSveva kariSyAmi na saMzaya: ||37||
atha rAjA caturaGgabalakAyaM saMnAhya gandhamAlyapuSpamAdAya sthaviropaguptasahAya:
saMprasthita: | atha sthaviropagupto rAjAnamazokaM sarvaprathamena lumbinIvanaM pravezayitvA dakSiNaM
hastamabhiprasAryovAca-asmin mahArAja pradeze bhagavAn jAta: | Aha ca-
idaM hi prathamaM caityaM buddhasyottamacakSuSa: |
jAtamAtreha sa muni: prakrAnta: saptapadaM bhuvi ||38||
caturdizamavalokya vAcaM bhASitavAn purA |
iyaM me pazcimA jAtirgarbhAvAsazca pazcima: ||39||
atha rAjA sarvazarIreNa tatra pAdayornipatya utthAya kRtAJjali: prarudannuvAca-
dhanyAste kRtapuNyai(NyA)zca yairdRSTa: sa mahAmuni: |
prajAta: saMzrutA yaizca vAcastasya manoramA: ||40||
atha sthaviro rAjJa: prasAdavRddhyarthamuvAca-mahArAja, kiM drakSyasi tAM devatAm ?
yayA dRSTa: prajAyansa vane’smin vadatAM vara: |
kramamANa: padAn sapta zrutA vAco yayA mune: ||41||
rAjA Aha-paraM sthavira drakSyAmi | atha sthaviropagupto yasya vRkSasya zAkhAmavalambya
devI mahAmAyA prasUtA, tena dakSiNahastamabhiprasAryovAca-
naivAsikA yA ihAzokavRkSe
saMbuddhadarzinI yA devakanyA |
sAkSAdasau darzayatu svadehaM
rAjJo hyazokasya [mana:]prasAdavRddhyai ||42||
@249
yAvat sA devatA svarUpeNa sthaviropaguptasamIpe sthitvA kRtAJjaliruvAca-sthavira,
kimAjJApayasi ? atha sthaviro rAjAnamazokamuvAca-mahArAja, iyaM sA devatA, yayA dRSTo
bhagavAn jAyamAna: | atha rAjA kRtAJjalistAM devatAmuvAca-
dRSTastvayA lakSaNabhUSitAGga:
prajAyamAna: kamalAyatAkSa: |
zrutAstvayA tasya nararSabhasya
vAco manojJA: prathamA vane’smin ||43||
devatA prAha-
mayA hi dRSTa: kanakAvadAta:
prajAyamAno dvipadapradhAna: |
padAni sapta kramamANa eva
zrutA ca vAcamapi tasya zAstu: ||44||
rAjA Aha-kathaya devate, kIdRzI bhagavato jAyamAnasya zrIrbabhUveti | devatA prAha-
na zakyaM mayA vAgbhi: saMprakAzayitum | api tu saMkSepata: zRNu-
vinirmitAbhA kanakAvadAtA
sendre triloke nayanAbhirAmA |
sasAgarAntA ca mahI sazailA
mahArNavasthA iva nauzcacAla ||45||
yAvadrAjJA jAtyAM zatasahasraM dattam | caityaM ca pratiSThApya rAjA prakrAnta: ||
atha sthaviropagupto rAjAnaM kapilavastu nivedayitvA dakSiNahastamabhiprasAryovAca-
asmin pradeze mahArAja bodhisattvo rAjJa: zuddhodanasyopanAmita: | taM dvAtriMzatA mahApuruSa-
lakSaNAlaMkRtazarIramasecanakadarzanaM ca dRSTvA rAjA sarvazarIreNa bodhisattvasya pAdayornipatita: |
idaM mahArAja zAkyavardhaM nAma devakulam | atra bodhisattvo jAtamAtra upanIto devamarca-
yiSyatIti | sarvadevatAzca bodhisattvasya pAdayornipatitA: | tato rAjJA zuddhodanena bodhi-
sattvo devatAnAmapyayaM deva iti tena bodhisattvasya devAtideva iti nAmadheyaM kRtam | asmin
pradeze mahArAja bodhisattvo brAhmaNAnAM naimittikAnAM vipazcikAnAmupadarzita: | asmin
pradeze asitena RSiNA nirdiSTo buddho loke bhaviSyatIti | asmin pradeze mahArAja
mahAprajApatyA saMvardhita: | asmin pradeze lipijJAnaM zikSApita: | asmin pradeze hasti-
grIvAyAmazvapRSThe rathe zaradhanurgrahe tomaragrahe’Gkuzagrahe kulAnurUpAsu vidyAsu pAraga: saMvRtta: |
iyaM bodhisattvasya vyAyAmazAlA babhUva | asmin pradeze mahArAja bodhisattvo devatAzata-
sahasrai: parivRta: SaSTibhi: strIsahasrai: sArdhaM ratimanubhUtavAn | asmin pradeze bodhisattvo
jIrNAturamRtasaMdarzanodvigno vanaM saMzrita: | asmin pradeze jambucchAyAyAM niSadya viviktaM
@250
pApakairakuzalairdharmai: savitarkaM savicAraM vivekajaM prItisukhamanAzravasadRzaM prathamadhyAnaM samApanna: |
atha pariNate madhyAhne atikrAnte bhaktakAlasamaye anyeSAM vRkSANAM chAyA prAcInanimnA
prAcInapravaNA prAcInaprAgbhArA, jambucchAyA bodhisattvasya kAyaM na jahAti | dRSTvA ca punA
rAjA zuddhodana: sarvazarIreNa bodhisattvasya pAdayornipatita: | anena dvAreNa bodhisattvo
devatAzatasahasrai: parivRto’rdharAtre: kapilavastuno nirgata: | asmin pradeze bodhisattvena
chandakasyAzvamAbharaNAni ca datvA pratinivartita: | Aha ca-
chandAbharaNAnyazvaM ca asmin pratinivartita: |
nirupasthAyiko vIra: praviSTaikastapovanam ||46||
asmin pradeze bodhisattvo lubdhakasakAzAt kAzikairvastrai: kASAyANi vastrANi
grahAya pravrajita: | asmin pradeze bhArgaveNAzrameNopanimantrita: | asmin pradeze bodhisattvo
rAjJA bimbisAreNArdharAjyenopanimantrita: | asmin pradeze ArADodrakamabhigata: | Aha ca-
udrakArADakA nAma RSayo’smiMstapovane |
adhigatAcAryasattvena puruSendreNa tApitA ||47||
asmin pradeze bodhisattvena SaDvarSANi duSkaraM cIrNam | Aha ca-
SaDvarSANi hi kaTukaM tapastaptvA mahAmuni: |
nAyaM mArgo hyabhijJAya iti jJAtvA samutsRjet ||48||
asmin pradeze bodhisattvena nandAyA nandabalAyAzca grAmikaduhitryo: sakAzAt
SoDazaguNitaM madhupAyasaM paribhuktam | Aha ca-
asmin pradeze nandAyA bhuktvA ca madhupAyasam |
bodhimUlaM mahAvIro jagAma vadatAM vara: ||49||
asmin pradeze bodhisattva: kAlikena nAgarAjena bodhimUlamabhigacchan saMstuta: |
Aha ca-
kAlikabhujagendreNa saMstuto vadatAM vara: |
prayAto’nena mArgeNa bodhimaNDe’mRtArthina: ||50||
atha rAjA sthavirasya pAdayornipatya kRtAJjaliruvAca-
api pazyema nAgendraM yena dRSTastathAgata: |
vrajAno’nena mArgeNa mattanAgendravikrama: ||51||
atha kAliko nAgarAja: sthavirasamIpe sthitvA kRtAJjaliruvAca-sthavira, kimAjJApa-
yasIti | atha sthaviro rAjAnamuvAca-ayaM sa mahArAja kAliko nAgarAjA yena bhagavA-
nanena mArgeNa bodhimUlaM nirgacchan saMstuta: | atha rAjA kRtAJjali: kAlikaM nAgarAjamuvAca-
@251
dRSTastvayA jvalitakAJcanatulyavarNa: 
zAstA mamApratisama: zaradenduvaktra: |
AkhyAhi me dazabalasya guNaikadezaM 
tatkIdRzI vada bhavan sugate tadAnIm ||52||
kAlika uvAca-na zakyaM vAgbhi: saMprakAzayitum | api tu saMkSepaM zRNu-
caraNatalaparAhatA sazailA 
avanistadA pracacAla SaDvikAram |
ravikiraNaprabhAdhikA nRloke 
sugatazazidyutisaMnibhA manojJA ||53||
yAvadrAjA caityaM pratiSThApya prakrAnta: | atha sthaviropagupto rAjAnaM bodhimUlamupa-
nAmayitvA dakSiNaM karamabhiprasAryovAca-asmin pradeze mahArAja bodhisattvena mahAmaitrI-
sahAyena sakalaM mArabalaM jitvA anuttarA samyaksaMbodhirabhisaMbuddhA | Aha ca-
iha munivRSabheNa bodhimUle 
namucibalaM vikRtaM nirastamAzu |
idamamRtamudAramagryabodhiM 
hyadhigatamapratipudgalena tena ||54||
yAvadrAjJA bodhau zatasahasraM dattam | caityaM ca pratiSThApya rAjA prakrAnta: | atha
sthaviropagupto rAjAnamazokamuvAca-asmin pradeze bhagavAn caturNAM mahArAjAnAM sakAzA-
ccatvAri zailamayAni pAtrANi grahAyaikaM pAtramadhimuktam | asmin pradeze trapuSabhallikayorvaNijo-
rapi piNDapAtra: pratigRhIta: | asmin pradeze bhagavAn vArANasImabhigacchannupagenAjI-
vikena saMstuta: | yAvat sthaviro rAjAnaM RSivadana(patina ?)mupanIya dakSiNaM hastamabhi-
prasAryovAca-asmin pradeze mahArAja bhagavatA triparivartaM dvAdazAkAraM dharmyaM dharmacakraM 
pravartitam | Aha ca-
zubhaM dharmamayaM cakraM saMsAravinivartaye |
asmin pradeze nAthena pravartitamanuttaram ||55||
asmin pradeze jaTilasahasraM pravrAjitam | asmin pradeze rAjJo bimbisArasya dharmaM 
dezitam | rAjJA ca bimbisAreNa satyAni dRSTAni, azItibhizca devatAsahasrairanekaizca
mAgadhakairbrAhmaNagRhapatisahasrai: | asmin pradeze bhagavatA zakrasya devendrasya dharmo dezita:,
zakreNa ca satyAni dRSTAnyazItibhizca devatAsahasrai: | asmin pradeze mahAprAtihAryaM 
vidarzitam | asmin pradeze bhagavAn deveSu trAyastriMzeSu varSA uSitvA mAturjanayitryA dharmaM
@252
dezayitvA devagaNaparivRto’vatIrNa: | vistareNa yAvat sthaviro rAjAnamazokaM kuzinagarI-
mupanAmayitvA dakSiNaM karatalamabhiprasAryovAca-asmin pradeze mahArAja bhagavAn sakalaM 
buddhakAryaM kRtvA nirupadhizeSe nirvANadhAtau parinirvRta: | Aha ca-
lokaM sadevamanujAsurayakSanAga-
makSayyadharmavinaye matimAn vinIya |
vaineyasattvavirahAnupazAntabuddhi:
zAntiM gata: paramakAruNiko maharSi: ||56||
zrutvA ca rAjA mUrchita: patita: | yAvajjalapariSekaM kRtvotthApita: | atha rAjA 
kathaMcit saMjJAmupalabhya parinirvANe zatasahasraM datvA caityaM pratiSThApya pAdayornipatyovAca-
sthavira, ayaM me manoratha:-ye ca bhagavatA zrAvakA agratAyAM nirdiSTA:, teSAM zarIrapUjAM 
kariSyAmIti | sthavira uvAca-sAdhu sAdhu mahArAja | zobhanaste cittotpAda: | sthaviro 
rAjAnamazokaM jetavanaM pravezayitvA dakSiNaM karamabhiprasAryovAca-ayaM mahArAja sthavirazAri-
putrasya stUpa: | kriyatAmasyArcanamiti | rAjA Aha-ke tasya guNA babhUvu: ? sthavira
uvAca-sa hi dvitIyazAstA dharmasenAdhipatirdharmacakrapravartana: prajJAvatAmagro nirdiSTo
bhagavatA | 
sarvalokasya yA prajJA sthApayitvA tathAgatam |
zAriputrasya prajJAyA: kalAM nArhati SoDazIm ||57||
Aha ca-
saddharmacakramatulaM yajjinena pravartitam |
anuvRttaM hi tattena zAriputreNa dhImatA ||58||
kastasya sAdhu buddhAnya: puruSa: zAradvatasyeha |
jJAtvA guNagaNanidhiM vaktuM zaknoti niravazeSAt ||59||
tato rAjA prItamanA: sthavirazAradvatIputrastUpe zatasahasraM datvA kRtAJjaliruvAca-
zAradvatIputramahaM bhaktyA vande vimuktabhavasaGgam |
lokaprakAzakIrti jJAnavatAmuttamaM vIram ||60||
yAvat sthaviropagupta: sthaviramahAmaudgalyAyanasya stUpamupadarzayannuvAca-idaM mahArAja
sthaviramahAmaudgalyAyanasya stUpam | kriyatAmasyArcanamiti | rAjA Aha-ke tasya guNA
babhUvuriti ? sthavira uvAca-sa hi RddhimatAmagro nirdiSTo bhagavatA, yena dakSiNena pAdA-
GguSThena zakrasya devendrasya vaijayanta: prAsAda: prakampita:, nandopanandau nAgarAjAnau vinItau |
Aha ca-
@253
zakrasya yena bhavanaM pAdAGguSThena kampitam |
pUjanIya: prayatnena kolita: sa dvijottama: ||61||
bhujagezvarau pratibhayau dAntau tau yenAtidurdamau |
loke kastasya zuddhabuddhe: pAraM gacchedguNArNavasya ||62||
yAvadrAjA mahAmaudgalyAyanasya stUpe zatasahasraM datvA kRtAJjaliruvAca-
RddhimatAmagro yo janmajarAzokadu:khanirmukta: |
maudgalyAyanamahaM vande mUrdhnA praNipatya vikhyAtam ||63||
yAvat sthaviropagupta: sthaviramahAkAzyapasya stUpam… | kriyatAmasyArcanamiti | rAjA
Aha-ke tasya guNA babhUvu: ? sthavira uvAca-sa hi mahAtmA alpecchAnAM saMtuSTAnAM dhuta-
guNavAdinAmagro nirdiSTo bhagavatA, ardhAsanenopanimantrita:, zvetacIvareNAcchAdita:, dInAtura-
grAhaka: zAsanasaMdhArakazceti | Aha ca-
puNyakSetramudAraM dInAturagrAhako nirAyAsa: |
sarvajJacIvaradhara: zAsanasaMdhArako matimAn ||64||
kastasya gurormanujo vaktuM zakto guNAnniravazeSAn |
Asanavarasya sumatiryasya jino dattavAnardham ||65||
tato rAjA azoka: sthaviramahAkAzyapasya stUpe zatasahasraM dattvA kRtAJjaliruvAca-
parvataguhAnilAyaM vairaparAGmukhaM prazamayuktam |
saMtoSaguNavivRddhaM vande khalu kAzyapaM sthaviram ||66||
yAvat sthaviropagupta: sthaviravatkulasya stUpaM darzayannuvAca-idaM mahArAja sthavira-
batkulasya stUpam | kriyatAmarcanamiti | rAjA Aha-ke tasya guNA babhUvuriti ? sthavira uvAca-
sa mahAtmA alpAbAdhAnAmagro nirdiSTo bhagavatA | api ca | na tena kasyaciddvipadikA gAthA 
zrAvitA | rAjA Aha-dIyatAmatra kAkaNi: | yAvadamAtyairabhihita:-deva, kimarthaM tulyeSvava-
sthiteSvatra kAkaNI dIyata iti ? rAjA Aha-zrUyatAmatrAbhiprAyo mama-
AjJApradIpena manogRhasthaM 
hataM tamo yadyapi tena kRtsnam |
alpecchabhAvAnna kRtaM hi tena 
yathA kRtaM sattvahitaM tadanyai: ||67||
sA pratyAhatA tasyaiva rAjJa: pAdamUle nipatitA | yAvadamAtyA vismitA Ucu:-
aho tasya mahAtmano’lpecchatA babhUva | anayApyanarthI | yAvat sthaviropagupta: sthavirAnandasya
stUpamupadarzayannuvAca-idaM sthavirAnandasya stUpam | kriyatAmasyArcanamiti | rAjA Aha-ke 
tasya guNA babhUvuriti ? sthavira uvAca-sa hi bhagavata upasthAyako babhUva, bahuzrutAnAmagrya: 
pravacanagrAhakazceti | Aha ca-
@254
munipAtrarakSaNapaTu: smRtidhRtimatinizcita: zrutasamudra: |
vispaSTamadhuravacana: suranaramahita: sadAnanda: ||68||
saMbuddhacittakuzala: sarvatra vicakSaNo guNakaraNDa: |
jinasaMstuto jitaraNa: suranaramahita: sadAnanda: ||69||
yAvadrAjJA tasya stUpe koTirdattA | yAvadamAtyairabhihita:-kimarthamayaM deva sarveSAM 
sakAzAdadhikataraM pUjyate ? rAjA Aha-zrUyatAmabhiprAya:-
yattaccharIraM vadatAM varasya 
dharmAtmano dharmamayaM vizuddham | 
taddhAritaM ten avizokanAmnA 
tasmAdvizeSeNa sa pUjanIya: ||70||
dharmapradIpo jvalati prajAsu 
klezAndhakArAntakaro yadadya |
tattatprabhAvAtsugatendrasUno-
stasmAdvizeSeNa sa pUjanIya: ||71||
yadA samudraM salilaM samudre 
kurvIta kazcinna hi goSpadena |
nAthena taddharmamavekSya bhAvaM 
sUtrAntako’yaM sthavire’bhiSikta: ||72||
atha rAjA sthavirANAM stUpArcanaM kRtvA sthaviropaguptasya pAdayornipatya prItimanA 
uvAca-
mAnuSyaM saphalIkRtaM RtuzatairiSTena saMprApyate 
rAjyaizvaryaguNaizcalaizca vibhavai: sAraM gRhItaM param |
lokaM caityazatairalaMkRtamidaM zvetAbhrakUTaprabhai-
rasyAdyApratimasya zAsanamidaM kiM na: kRtaM duSkaram ||73|| iti |
yAvadrAjA sthaviropaguptasya praNAmaM kRtvA prakrAnta: ||
yAvadrAjJA azokena jAtau bodhau dharmacakre parinirvANe ekaikazatasahasraM dattam, 
tasya bodhau vizeSata: prasAdo jAta:-iha bhagavatAnuttarA samyaksaMbodhirabhisaMbuddheti | sa 
yAni vizeSayuktAni ratnAni, tAni bodhiM preSayati | atha rAjJo’zokasya tiSyarakSitA nAma
agramahiSI | tasyA buddhirutpannA-ayaM rAjA mayA sArdhaM ratimanubhavati, vizeSayuktAMzca(ktAni
ca) ratnAni bodhau preSayati | tayA mAtaGgI vyAharitA-zakyasi tvaM bodhiM mama sapatnIM 
praghAtitum ? tayAbhihitam-zakSyAmi, kiM tu kArSApaNAn dehIti | yAvanmAtaGgayA bodhivRkSo
mantrai: parijapta:, sUtraM ca baddham | yAvadbodhivRkSa: zuSkitumArabdha: | tato rAjapuruSai rAjJe 
niveditam-deva, bodhivRkSa: zuSyata iti | Aha ca-
@255
yatropaviSTena tathAgatena 
kRtsnaM jagadbuddhamidaM yathAvat | 
sarvajJatA cAdhigatA narendra
bodhidrumo’sau nidhanaM prayAti ||74||
zrutvA ca rAjA mUrcchito bhUmau patita: | yAvajjalasekaM dattvotthApita: | atha rAjA
kathaMcit saMjJAmupalabhya prarudannuvAca-
dRSTvAnvahaM taM drumarAjamUlaM 
jAnAmi dRSTo’dya mayA svayaMbhU: |
nAthadrume caiva gate praNAzaM 
prANA: prayAsyanti mamApi nAzam ||75||
atha tiSyarakSitA rAjAnaM zokArtamavekSyovAca-deva, yadi bodhirna bhaviSyati, ahaM 
devasya ratimutpAdayiSyAmi | rAjA Aha-na sA strI, api tu bodhivRkSa: sa: | tatra bhagavatA 
anuttarA samyaksaMbodhiradhigatA | tiSyarakSitA mAtaGgImuvAca-zakyasi tvaM bodhivRkSaM yathA-
paurANamavasthApitum ? mAtaGgI Aha-yadi tAvat prANAntikAvaziSTA bhaviSyati, yathApaurANa-
mavasthApayiSyAmIti | vistareNa yAvattayA sUtraM muktvA vRkSasAmantena khanitvA divase 
kSIrakumbhasahasreNa pAyayati | yAvadalpairahobhiryathApaurANa: saMvRtta: | tato rAjapuruSai rAjJe 
niveditam-deva, diSTyA vardhasva, yathApaurANa: saMvRtta: | zrutvA ca prItamanA bodhivRkSaM 
nirIkSamANa uvAca-
bimbisAraprabhRtibhi: pArthivendrairdyutiMdharai: |
na kRtaM tatkariSyAmi satkAradvayamuttamam ||76||
bodhiM ca snApayiSyAmi kumbhairgandhodakAkulai: |
AryasaMghasya ca kariSyAmi satkAraM paJcavArSikam ||77||
atha rAjA sauvarNarUpyavaiDUryasphaTikamayAnAM kumbhAnAM sahasraM gandhodakena pUrayitvA
prabhUtaM cAnnapAnaM samudAnIya gandhamAlyapuSpasaMcayaM kRtvA snAtvA ahatAni vAsAMsi navAni 
dIrghadazAni prAvRtya aSTAGgasamanvAgatamupavAsamupoSya dhUpakaTacchukamAdAya zaraNatalamabhiruhya 
caturdizamAyAcitumArabdha:-ye bhagavato buddhasya zrAvakAste mamAnugrahAyAgacchantu | api ca-
samyaggatA ye sugatasya ziSyA: 
zAntendriyA nirjitakAmadoSA: |
saMmAnanArhA naradevapUjitA 
AyAntu te’sminnanukampayA mama ||78||
@256
prazamadamaratA vimuktasaGgA:
pravarasutA: sugatasya dharmarAjJa: |
asurasuranarArcitAryavRttA-
stviha madanugrahaNAtsamabhyupaintu ||79||
vasanti kAzmIrapure suramye 
ye cApi dhIrAstamasAvane’smin |
mahAvane revatake raye’ryA 
anugrahArthaM mama te’bhyupeyu: ||80||
anavataptahrde nivasanti ye 
girinadISu saparvatakandareSu |
jinasutA: khalu dhyAnaratA: sadA 
samudayAntviha te’dya kRpAbalA: ||81||
zairISake ye pravare vimAne 
vasanti putrA vadatAM varasya |
anugrahArthaM mama te vizokA 
hyAyAntu kAruNyaniviSTabhAvA: ||82||
gandhamAdanazaile ca ye vasanti mahaujasa: |
ihAyAntu kAruNyamutpAdyopanimantritA: ||83||
evamukte ca rAjJA trINi zatasahasrANi bhikSUNAM saMnipatitAni | tatraikaM zatasaha-
srANAmarhatAM zaikSANAM pRthagjanakalyANakAnAM ca | na kazcidvRddhAsanamAkramyate sma | rAjA 
Aha-kimarthaM vRddhAsanaM tannAkramyate ? tatra yazo nAmnA vRddha: SaDabhijJa: | sa uvAca-
mahArAja, vRddhasya tadAsanamiti | rAjA Aha-asti sthavira tvatsakAzAdanyo vRddhatara iti ? 
sthavira uvAca-asti mahArAja-
vadatAM vareNa vazinA nirdiSTa: siMhanAdinAmagrya: |
piNDolabharadvAjasyaitadagrAsanaM nRpate ||84||
atha rAjA kadambapuSpavadAhRSTaromakUpa: kathayati-asti kazcidbuddhadarzI bhikSurdhriyata
iti ? sthavira uvAca-asti mahArAja piNDolabharadvAjo nAmnA buddhadarzI tiSThata iti | 
rAjA kathayati-sthavira, zakya: so’smAbhirdraSTumiti ? sthavira uvAca-mahArAja, idAnIM 
drakSyasi | ayaM tasyAgamanakAla iti | atha rAjA prItamanA uvAca-
@257
lAbha: para: syAdatulo mameha 
mahAsukhazcAyamanuttamazca |
pazyAmyahaM yattamudArasattvaM 
sAkSAdbharadvAjasagotranAmaM ||85||
tato rAjA kRtakarapuTo gaganatalAvasaktadRSTiravasthita: | atha sthavirapiNDola-
bharadvAjo’nekairarhatsahasrairardhacandrAkAreNopagUDho rAjahaMsa iva gaganatalAdavatIrya vRddhAnte 
niSasAda | sthavirapiNDolabharadvAjaM dRSTvA tAnyanekAni bhikSuzatasahasrANi pratyupasthitAni |
adrAkSIdrAjA piNDolabharadvAjaM zvetapalitazirasaM pralambabhrUlalATaM nigUDhAkSitArakaM pratyeka-
buddhAzrayam | dRSTvA ca rAjA mUlanikRtta iva druma: sarvazarIreNa sthavirapiNDolabharadvAjasya 
pAdayo: patita: | mukhatuNDakena ca pAdAvanuparimArjya utthAya tau jAnumaNDalau pRthivItale 
pratiSThApya kRtAJjali: sthavirapiNDolabharadvAjaM nirIkSamANa: prarudannuvAca-
yadA mayA zatrugaNAnnihatya 
prAptA samudrAbharaNA sazailA |
ekAtapatrA pRthivI tadA me 
prItirna yA me sthaviraM nirIkSya ||86||
tvaddarzanAdbhavati | dRSTo’dya tathAgata: | karuNAlAbhAt tvaddarzanAcca dviguNaprasAdo 
mamotpanna: | api ca sthavira dRSTaste trailokyanAtho gururme bhagavAn buddha iti ? tata: sthavira-
piNDolabharadvAja ubhAbhyAM pANibhyAM bhruvamunnAmya rAjAnamazokaM nirIkSamANa uvAca-
dRSTo mayA hyasakRdapratimo maharSi: 
saMtaptakAJcanasamopamatulyatejA: |
dvAtriMzallakSaNadhara: zaradinduvaktro 
brAhmasvarAdhikaraNo hyaraNAvihArI ||87||
rAjA Aha-sthavira, kutra te bhagavAn dRSTa:, kathaM ceti ? sthavira uvAca-yadA 
mahArAja bhagavAn vijitamAraparivAra: paJcabhirarhacchatai: sArdhaM prathamato rAjagRhe varSAmupagata:, 
ahaM tatkAlaM tatraivAsam | mayA sa dakSiNIya: samyagdRSTa iti | Aha ca-
vItarAgai: parivRto vItarAgo mahAmuni: | 
yadA rAjagRhe varSA uSita: sa tathAgata: ||88||
tatkAlamAsaM tatrAhaM saMbuddhasya tadantike |
yathA pazyasi mAM sAkSAdevaM dRSTo mayA muni: ||89||
yadApi mahArAja bhagavatA zrAvastyAM tIrthyAn vijayArthaM mahAprAtihAryaM kRtam,
buddhAvataMsakaM yAvadakaniSThabhavanaM nirmitaM mahat, tatkAlaM tatraivAhamAsam | mayA tadbuddhavikrIDitaM 
dRSTamiti | Aha ca-
@258
tIrthyA yadA bhagavatA kupathaprayAtA 
RddhiprabhAvavidhinA khalu nirgRhItA: |
vikrIDitaM dazabalasya tadA hyudAraM 
dRSTaM mayA tu nRpa harSakaraM prajAnAm ||90||
yadApi mahArAja bhagavatA deveSu trAyastriMzeSu varSA uSitvA mAturjanayitryA dharmaM 
dezayitvA devagaNaparivRta: sAMkAzye nagare’vatIrNa:, ahaM tatkAlaM tatraivAsam | mayA sA 
devamanuSyasaMpadA dRSTA, utpalavarNayA ca nirmitA cakravartisaMpadA iti | Aha ca-
yadAvatIrNo vadatAM variSTho 
varSAmuSitvA khalu devaloke |
tatrApyahaM saMnihito babhUva 
dRSTo mayAsau muniragrasattva: ||91||
yadA mahArAja sumAgadhayA anAthapiNDadaduhitryA upanimantrita: paJcabhirarhacchatai: 
sArdhaM RddhyA puNDravardhanaM gata:, tadAhaM RddhyA parvatazailaM grahAya gaganatalamAkramya puNDravardhanaM 
gata: | tannimittaM ca me bhagavatA AjJAkSiptA-na tAvat te parinirvAtavyaM yAvaddharmo nAntarhita
iti | Aha ca-
yadA jagAmarddhibalena nAyaka: 
sumAgadhayopanimantrito guru: |
tadA gRhItvArdhabalena zailaM 
jagAma tUrNaM khalu puNDravardhanam ||92||
AjJA tadA zAkyakuloditena 
dattA ca me kAruNikena tena |
tAvanna te nirvRtirabhyupeyA 
antarhito yAvadayaM na dharma: ||91||
yadApi mahArAja tvayA pUrvaM bAlabhAvAdbhagavato rAjagRhaM piNDAya praviSTasya saktuM 
dAsyAmIti pAMzvaJjalirbhagavata: pAtre prakSipta:, rAdhaguptena cAnumoditam, tvaM ca bhagavatA 
nirdiSTa:-ayaM dArako varSazataparinirvRtasya mama pATaliputre nagare azoko nAma rAjA bhaviSyati
caturbhAgacakravartI dhArmiko dharmarAjA, yo me zarIradhAtukaM vaistArikAM kariSyati, caturazIti-
dharmarAjikAsahasraM pratiSThApayiSyati, ahaM tatkAlaM tatraivAsIt | Aha ca-
yadA pAMzvaJjalirdattastvayA buddhasya bhAjane |
bAlabhAvAt prasAditvA tatraivAhaM tadAbhavam ||94||
@259
rAjA Aha-sthavira, kutredAnImuSyata iti ? sthavira uvAca-
uttare sararAjasya parvate gandhamAdane |
vasAmi nRpate tatra sArdhaM sabrahmacAribhi: ||95||
rAjA Aha-kiyanta: sthavirasya parivArA: ? sthavira uvAca-
SaSTyarhanta: sahasrANi parivAro nRNAM vara |
vasAmi yairahaM sArdhaM nispRhairjitakalmaSai: ||96||
api ca mahArAja, kimanena saMdehena kRtena ? pariviSyatAM bhikSusaMgha: | bhuktavato 
bhikSusaMghasya pratisaMmodanAM kariSyAmi | rAjA Aha-evamastu, yathA sthavira AjJApayati |
kiM tu buddhasmRtipratibodhito’haM bodhisnapanaM tAvat kariSyAmi | samanantaraM ca manApena 
cAhAreNa bhikSusaMghamupasthAsyAmIti | atha rAjA sarvamitramuddhoSakamAmantrayati-ahamAryasaMghasya 
zatasahasraM dAsyAmi, kumbhasahasreNa ca bodhiM snApayiSyAmi, mama nAmnA ghuSyatAM paJcavArSika-
miti | tatkAlaM ca kuNAlasya nayanadvayamavipannamAsIt | sa rAjJo dakSiNe pArzve sthita: |
tenAGgulidvayamutkSiptam, na tu vAgbhASitA | dviguNaM tvahaM prasAdayiSyAmItyAkArayati |
pANinA vardhitamAtre ca kuNAlena sarvajanakAyena hAsyaM muktam | tato rAjA hAsyaM muktvA 
kathayati-aho rAdhagupta, kenaitadvardhitamiti ? rAdhagupta: kathayati-deva, bahava: puNyArthina: 
prANina: | ya: puNyArthI, tena vardhitamiti | rAjA Aha-zatasahasratrayaM dAsyAmItyAryasaMghe 
kumbhasahasreNa ca bodhiM snapayiSyAmi, mama nAmnA ghuSyatAM paJcavArSikamiti | yAvat kuNAlena
catasro’Ggulya utkSiptA: | tato rAjA ruSita: | rAdhaguptamuvAca-aho rAdhagupta, ko’yamasmAbhi: 
sArdhaM pratidvandvayatyalokajJa: ? ruSitaM ca rAjAnamavekSya rAdhagupto rAjJa: pAdayornipatyovAca-
deva, kasya zaktirnarendreNa sArdhaM vispardhituM bhavet ? kuNAlo guNavAn, pitrA sArdhaM vikurvate |
atha rAjA dakSiNena parivRtya kuNAlamavalokyovAca-sthaviro’ham | kozaM sthApayitvA 
rAjyamanta:puramamAtyagaNamAtmAnaM ca kuNAlaM suvarNarUpyasphaTikavaiDUryamayAnAM paJcakumbhasahasrANi
nAnAgandhapUrNAni kSIracandanakuGkumakarpUravAsitairmahAbodhiM snapayiSyAmi, puSpazatasahasrANi ca 
bodhipramukhe cAryasaMghe dadAmi, mama nAmnA ghuSyatAM paJcavArSikamiti | Aha ca-
rAjyaM samRddhaM saMsthApya koza-
manta:purANi cAmAtyagaNaM ca sarvam |
dadAmi saMghe guNapAtrabhUte 
AtmA kuNAlaM ca guNopapannam ||97||
tato rAjA piNDolabharadvAjapramukhe bhikSusaMghe niryAtayitvA bodhivRkSasya ca caturdizaM 
vAraM baddhvA svayameva ca vAramabhiruhya caturbhi: kumbhasahasrairbodhisnapanaM kRtavAn | kRtamAtre ca 
bodhisnapane bodhivRkSo yathApaurANa: saMvRtta: | vakSyati hi-
@260
kRtamAtre nRpatinA bodhisnapanamuttamam |
bodhivRkSastadA jAto haritpallavakomala: ||98||
dRSTvA haritapatrADhyaM pallavAGkurakomalam |
rAjA harSaM paraM jagAma sAmAtyagaNanaigama: ||99||
atha rAjA bodhisnapanaM kRtvA bhikSusaMghaM pariveSTumArabdha: | tatra yazo nAmnA sthavira: |
tenAbhihitam-mahArAja, mahAnayaM paramadakSiNIya AryasaMgha: saMnipatita:, tathA te pariveSTavyaM 
yathA te kSatirna syAditi | tato rAjA svahastena pariveSaNaM yAvannavakAntaM gata: | tatra dvau 
zrAmaNerau saMraJjanIyaM dharmaM samAdAya vartata: | ekenApi saktavo dattA:, dvitIyenApi saktava: |
ekena khAdyakA:, dvitIyenApi khAdyakA eva | ekena modakA:, dvitIyenApi modakA: | tau 
dRSTvA rAjA hasita: | imau zrAmaNerau bAlakrIDayA krIData: | yAvadrAjJA bhikSusaMghaM pariveSya 
vRddhAntamArUDha: | sthavireNa cAnuyukta:-mA devena kutracidaprasAdamutpAdita iti | rAjA 
Aha-na iti | api tu asti dvau zrAmaNerau bAlakrIDayA krIData:, yathA bAladArakA: 
pAMzvAgArai: krIDanti, evaM tau zrAmaNerau saktukrIDayA krIData:, khAdyakrIDayA krIData: | sthavira
uvAca-alaM mahArAja, ubhau hi tau ubhayatobhAgavimuktau arhantau | zrutvA ca rAjJa:
prItimanaso buddhirutpannA-tau zrAmaNerau Agamya bhikSusaMghaM paTenAcchAdayiSyAmi | tatastau 
zrAmaNerau rAjJo’bhiprAyamavagamya bhUyo’nye’smAbhi: svaguNA udbhAvayitavyA iti, tayorekena 
kaTAhakA upasthApitA, dvitIyena raGga: samudAnIta: | rAjJA dRSTau zrAmaNerakau | kimidamArabdham ?
tayorabhihitam-devo’smAkamavagamya bhikSusaMghaM paTenAcchAdayitukAma: | tAn paTAn raJjayi-
SyAma: | zrutvA ca rAjJo buddhirutpannA-mayA kevalaM cintitam, na tu vAgnizcAritA | para-
cittavAdau etau mahAtmAnau | tata: sarvazarIreNa pAdayornipatya kRtAJjaliruvAca-
maurya: sabhRtya: sajana: sapaura: 
sulabdhalAbhArthasuyaSTayajJa: | 
yasyedRza: sAdhujane prasAda: 
kAle tathotsAhi kRtaM ca dAnam ||100||
yAvadrAjJA abhihitam-yuSmAkamAgamya tricIvareNa bhikSusaMghamAcchAdayiSyAmIti |
tato rAjA azoka: paJcavArSike paryavasite sarvabhikSUn tricIvareNAcchAdya catvAri zatasahasrANi 
saMghasyAcchAdanaM datvA pRthivImanta:puramamAtyagaNamAtmAnaM ca kuNAlaM ca niSkrItavAn |
bhUyasA bhagavacchAsane zraddhA pratilabdhA caturazItidharmarAjikAsahasraM pratiSThApitamiti ||
yasminneva divase rAjJA azokena caturazItidharmarAjikAsahasraM pratiSThApitam, tasminneva 
divase rAjJo’zokasya padmAvatI nAmnA devI prasUtA | putro jAto’bhirUpo darzanIya: 
prAsAdika: | nayanAni cAsya paramazobhanAni | yAvadrAjJo’zokasya niveditam-deva, diSTyA
vRddhi: | devasya putro jAta: | zrutvA rAjA AttamanA: kathayati-
@261
prIti: parA me vipulA hyavAptA 
mauryasya vaMzasya parA vibhUti: |
dharmeNa rAjyaM mama kurvato hi 
jAta: suto dharmavivardhano’stu ||101||
tasya dharmavivardhana iti nAma kRtam | yAvat kumAro rAjJo’zokasyopanAmita: | atha 
rAjA kumAraM nirIkSya prItamanA: kathayati-
sutasya me netravarA: supuNyA: 
sujAtanIlotpalasaMnikAzA: |
alaMkRtaM zobhati yasya vaktraM 
saMpUrNacandrapratimaM vibhAti ||102||
yAvadrAjA amAtyAnuvAca-dRSTAni bhavadbhi: kasyedRzAni nayanAni ? amAtyA Ucu:-
deva, manuSyabhUtasya na dRSTAni, api tu deva, asti himavati parvatarAje kuNAlo nAma pakSI 
prativasati, tasya sadRzAni nayanAni | Aha ca-
himendrarAje girizailazRGge
pravAlapuSpaprasave jalADhye |
kuNAlanAmneti nivAsapakSI 
netrANi tenAsya samAnyamUni ||103||
tato rAjJA abhihitam-kuNAla: pakSI AnIyatAmiti | tasyordhvato yojanaM yakSA:
zRNvantyadho yojanaM nAgA: | tato yakSaistatkSaNena kuNAla: pakSI AnIta: | atha rAjA 
kuNAlasya netrANi suciraM nirIkSya na kiMcidvizeSaM pazyati | tato rAjJAbhihitam-
kumArasya kuNAlasadRzAni nayanAni | bhavatu kumArasya kuNAla iti nAma | vakSyati hi-
netrAnurAgeNa sa pArthivendra: 
suta: kuNAleti tadA babhASe |
tato’sya nAma prathitaM pRthivyAM 
tasyAryasattvasya nRpAtmajasya ||104||
vistareNa yAvat kumAro mahAn saMvRtta: | tasya kAJcanamAlA nAma dArikA patyarthe
AnItA | yAvadrAjA azoka: kuNAlena saha kurkuTArAmaM gata: | tatra yazo nAmnA saMgha-
sthaviro’rhan SaDabhijJa: | sa pazyati-kuNAlasya nacirAnnayanavinAzo bhaviSyati | tena rAjJo’-
bhihitam-kimarthaM kuNAla: svakarmANi na niyujyate ? tato rAjJA abhihita:-kuNAla, saMgha-
sthaviro yadAjJApayati tatparipAlayitavyam | tata: kuNAla: sthavirasya pAdayornipatya kathayati-
sthavira, kimAjJApayasi ? sthavira uvAca-cakSu: kuNAla anityamiti kuru | Aha-
@262
cakSu: kumAra satataM parIkSyaM 
calAtmakaM du:khasahasrayuktam |
yatrAnuraktA bahava: pRthagjanA: 
kurvanti karmANyahitAvahAni ||105||
sa ca tathA abhyAsaM karoti manasikAraprayukta: | ekAbhirAma: prazamArAmazca saMvRtta: |
sa rAjakule vivikte sthAne’vasthitazcakSurAdInyAyatanAnyanityAdibhirAkArai: parIkSate | tiSya-
rakSitA ca nAmnA azokasyAgramahiSI taM pradezamabhigatA | sA taM kuNAlamekAkinaM dRSTvA 
nayanAnurAgeNa gAtreSu pariSvajya kathayati-
dRSTvA tavedaM nayanAbhirAmaM 
zrImadvapurnetrayugaM ca kAntam |
daMdahyate me hRdayaM samantA-
ddAvAgninA prajvalateva kakSam ||106||
zrutvA kuNAla ubhAbhyAM pANibhyAM karNau pidhAya kathayati-
vAkyaM na yuktaM tava vaktumetat
sUno: purastAjjananI mamAsi |
adharmarAgaM parivarjayasva
apAyamArgasya hi eSa hetu: ||107||
tatastiSyarakSitA tatkAlamalabhamAnA kruddhA kathayati-
abhikAmAmabhigatAM yattvaM necchasi mAmiha |
nacirAdeva durbuddhe sarvathA na bhaviSyasi ||108||
kuNAla uvAca-
mama bhavatu maraNaM mA tu sthitasya dharma vizuddhabhAvasya |
na tu jIvitena kAryaM sajjanadhikkRtena mama ||109||
svargasya dharmalopo yato bhavati jIvitena kiM tena |
mama maraNahetunA vai budhaparibhUtena dhikkRtena ||110||
yAvat tiSyarakSitA kuNAlasya chidrAnveSiNI avasthitA | rAjJo’zokasyottarApathe takSa-
zilA nagaraM viruddham | zrutvA ca rAjA svayamevAbhiprasthita: | tato’mAtyairabhihita:-deva,
kumAra: preSyatAm | sa saMnAmayiSyati | atha rAjA kuNAlamAhUya kathayati-vatsa kuNAla, 
gamiSyasi takSazilAnagaraM saMnAmayitum ? kuNAla uvAca-paraM deva gamiSyAmi |
@263
tato nRpastasya nizAmya bhAvaM 
putrAbhidhAnasya manorathasya | 
snehAcca yogyaM manasA ca buddhvA 
rAjJApayAmAsa vidhAya yAtrAm ||111||
atha rAjA azoko nagarazobhAM mArgazobhAM ca kRtvA jIrNAturakRpaNAnAthAMzca mArgA-
dapanIya ekarathe’bhiruhya kumAreNa saha pATaliputrAnnirgata: | anuvrajitvA nivartamAna: kuNAlaM 
kaNThe pariSvajya nayanaM nirIkSamANa: prarudannuvAca-
dhanyAni tasya cakSUMSi cakSuSmantazca te janA: |
satataM ye kumArasya drakSyanti mukhapaGkajam ||112||
yAvannaimittiko brAhmaNa:-kumArasya nacirAnnayanavinAzo bhaviSyati | sa ca rAjA 
azokastasya nayaneSvatyarthamanuSakta: | dRSTvA ca kathayati-
nRpAtmajasya nayane vizuddhe
mahIpatizcApyanuraktamasya |
zriyA vivRddhe hi sukhAnukUle 
pazyAmi netre’dya vinazyamAne ||113||
idaM puraM svargamiva prahRSTaM 
kumArasaMdarzanajAtaharSam |
puraM vipanne nayane tu tasya
bhaviSyati zokaparItacetA: ||114||
anupUrveNa takSazilAmanuprApta: | zrutvA ca takSazilApaurA ardhatrikANi yojanAni 
mArgazobhAM nagarazobhAM ca kRtvA pUrNakumbhai: pratyudgatA: | vakSyati ca-
zrutvA takSazilApauro ratnapUrNaghaTAdikAn |
gRhya pratyujjagAmAzu bahumAnyo nRpAtmajam ||115||
pratyudgamya kRtAJjaliruvAca-na vayaM kumArasya viruddhA:, na rAjJo’zokasya, api tu 
duSTAtmAno’mAtyA AgatyAsmAkamapamAnaM kurvanti | yAvatkuNAlo mahatA saMmAnena takSazilAM 
pravezita: || 
rAjJazcAzokasya mahAn vyAdhirutpanna: | tasya mukhAduccAro nirgantumArabdha: |
sarvaromakUpebhyazcAzuci pragharati | na ca zakyate cikitsitum | tato rAjJA abhihitam-
kuNAlamAnayata, rAjye pratiSThApayiSyAmIti | kiM mamedRzena jIvitena prayojanam ? zrutvA 
ca tiSyarakSitA cintayati-yadi kuNAlaM rAjye pratiSThAsyati, nAsti mama jIvitam |
tayA abhihitam-ahaM te svasthaM kariSyAmi | kiM tu vaidyAnAM praveza: pratiSidhyatAm |
yAvadrAjJA vaidyAnAM praveza: pratiSiddha: | tatastiSyarakSitayA vaidyAnAmabhihitam-yadi kazci-
@264
dIdRzena vyAdhinA spRSTa: strI vA puruSo vA Agacchati, mama darzayitavya: | anyatamazcAbhIra-
stAdRzenaiva vyAdhinA spRSTa: | tasya patnyA vaidyAya vyAdhirnivedita: | vaidyenAbhihitam-sa
evAgacchatu Atura: | vyAdhiM dRSTvA bhaiSajyamupadekSyAmi | yAvadAbhIro vaidyasakAzamabhigata: |
vaidyena ca tiSyarakSitAyA: samIpamupanIta: | tatastiSyarakSitayA pratigupte pradeze jIvitAd 
vyaparopita: | jIvitAd vyaparopya kukSiM pATayitvA pazyati ca tasya pakvAzayasthAne antrAyAM 
kRmirmahAn prAdurbhUta: | sa yadyUrdhvaM gacchati tenAzucIni pragharati, athAdho gacchati, adha:
pragharati | yAvat tatra maricAn peSayitvA dattaM na ca mriyate | evaM pippalI zRGgaveraM ca |
vistareNa yAvat palANDurdatta: | spRSTazca mRta uccAramArgeNa nirgata: | etacca prakaraNaM tayA
rAjJe niveditam-deva, palANDuM paribhuGkSva, svAsthyaM bhaviSyati | rAjA Aha-devi, ahaM 
kSatriya: | kathaM palANDuM paribhakSayAmi ? devyuvAca-deva, paribhoktavyaM jIvitasyArthe, bhaiSajya-
metat | rAjJA paribhuktam | sa ca kRmirmRta uccAramArgeNa nirgata: | svasthIbhUtazca rAjA |
tena parituSTena tiSyarakSitA vareNa pravAritA-kiM te varaM prayacchAmi ? tayA abhihitam-
saptAhaM mama devo rAjyaM prayacchatu | rAjA Aha-ahaM ko bhaviSyAmi ? devyuvAca-saptAha-
syAtyayAddeva eva rAjA bhaviSyati | yAvadrAjJA tiSyarakSitAyA: saptAhaM rAjyaM dattam | tasyA 
buddhirutpannA-idAnIM mayA asya kuNAlasya vairaM niryAtitavyam | tayA kapaTalekho likhita-
stakSazilakAnAM paurANAm-kuNAlasya nayanaM vinAzayitavyamiti | Aha ca-
rAjA hyazoko balavAn pracaNDa 
AjJApayattakSazilAjanaM hi |
uddhAryatAM locanamasya zatro-
rmauryasya vaMzasya kalaGka eSa: ||116||
rAjJo’zokasya yatra kAryamAzu pariprApyaM bhavati, dantamudrayA mudrayati | yAvat tiSya-
rakSitA zayitasya rAjJastaM lekhaM dantamudrayA mudrayiSyAmIti rAjJa: sakAzamabhigatA | rAjA ca 
bhIta: pratibuddha: | devI kathayati-kimidamiti ? rAjA kathayati-devi, svapnaM me’zobhanaM 
dRSTam | pazyAmi dvau gRdhrau kuNAlasya nayanamutpATayitumicchata: | devI kathayati-svAsthyaM 
kumArasyeti | evaM dvirapi rAjA bhIta: pratibuddha: kathayati-devi, svapno me na zobhano dRSTa
iti | tiSyarakSitA kathayati-kIdRza: svapna iti | rAjA Aha-pazyAmi kuNAlam-dIrghakeza-
nakhazmazru: puraM praviSTa: | devyAha-svAsthyaM kumArasyeti | yAvat tiSyarakSitayA rAjJa: zayitasya 
sa lekho dantamudrayA mudrayitvA takSazilAM preSita: | yAvadrAjJA zayitena svapne dRSTaM dantA
vizIrNA: | tato rAjA tasyA eva rAtreratyaye naimittikAnAhUya kathayati-kIdRza eSAM
svapnAnAM vipAka iti ? naimittikA: kathayanti-deva, ya IdRzasvapnAni pazyati | Aha ca-
dantA yasya vizIryante svapnAnte prapatanti ca |
cakSurbhedaM ca putrasya putranAzaM ca pazyati ||117||
@265
zrutvA ca rAjA azokastvaritamutthAyAsanAt kRtAJjalizcaturdizaM devatAM yAcayitu-
mArabdha: | Aha ca-
yA devatA zAsturabhiprasannA
dharme ca saMghe ca gaNapradhAne |
ye cApi loke RSayo variSThA
rakSantu te’smattanayaM kuNAlam ||118||
sa ca lekho’nupUrveNa takSazilAmupanIta: | atha takSazilA: paurajAnapadA lekhadarzanAt
kuNAlasya guNavistaratuSTA notsahante tadapriyaM niveditum | ciraM vicArayitvA rAjA 
duSTazIla: svaputrasya na marSayati, prAgevAsmAkaM marSayati | Aha ca-
munivRttasya zAntasya sarvabhUtahitaiSiNa: |
yasya dveSa: kumArasya kasyAnyasya bhaviSyati ||119||
tairyAvatkuNAlasya niveditam, lekhazcopanIta: | tata: kuNAlo vAcayitvA kathayati-
vizrabdhaM yathAtmaprayojanaM kriyatAmiti | yAvaccaNDAlA upanItA:-kuNAlasya nayanamutpATa-
yatheti | te ca kRtAJjalipuTA Ucu:-notsAhayAma: | kuta: ?
yo hi candramasa: kAntiM mohAdabhyuddharennara: |
sa candrasadRzAdvaktrAttava netre samuddharet ||120||
tata: kumAreNa makuTaM dattam |anayA dakSiNayotpATayatheti | tasya tu karmaNo’vazyaM 
vipattavyam | puruSo hi vikRtarUpo’STAdazabhirdaurvarNikai: samanvAgato’bhyAgata: | sa kathayati-
ahamutpATayiSyAmIti | yAvatkuNAlasya samIpaM nIta: | tasmiMzca samaye kuNAlasya sthavirANAM
vacanamAmukhIbhUtam | sa tadvacanamanusmRtyovAca-
imAM vipattiM vijJAya tairuktaM tattvavAdibhi: |
pazyAnityamidaM sarvaM nAsti kazcid dhruve sthita: ||121||
kalyANamitrAste mahyaM sukhakAmA hitaiSiNa: |
yairayaM dezito dharmo vItaklezairmahAtmabhi: ||122||
anityatAM saMparipazyato me 
gurupadezAnmanasi prakurvata: |
utpATane’haM na bibhemi saumya 
netradvayasyAsthiratAM hi pazye ||123||
utpATe vA na vA netre yathA vA manyate nRpa: |
gRhItasAraM cakSurme hyanityAdibhirAzrayai: ||124||
tata: kuNAlastaM puruSamuvAca-tena hi bho: puruSa, ekaM tAvannayanamutpATya mama haste’-
nuprayaccha | yAvat sa puruSa: kuNAlasya nayanamutpATayituM pravRtta: | tato’nekAni prANizata-
sahasrANi vikroSTumArabdhAni-kaSTaM bho: |
@266
eSA hi nirmalA jyotsnA gaganAtpatate zazI |
puNDarIkavanAccApi zrImannutpATyate’mbujam ||125||
teSu prANizatasahasreSu rudatsu kuNAlasyaiva nayanamutpATya haste dattam | tata: kuNAla-
stannayanaM gRhyovAca-
rUpANi kasmAnna nirIkSase tvaM 
yathApurA prAkRta mAMsapiNDa |
te vaJcitAste ca vigarhaNIyA 
Atmeti ye tvAmabudhA: zrayante ||126||
sAmagrajaM buddhadasaMnikAzaM 
sudurlabhaM nirviSamasvatantram |
evaM pravIkSanti sadApramattA 
ye tvAM n ate du:khamanuprayAnti ||127||
evamanuvicintayatA tena sarvabhAveSvanityatAm |
srotApattiphalaM prAptaM janakAyasya pazyata: ||128||
tata: kuNAlo dRSTasatyastaM puruSamuvAca-idAnIM dvitIyaM vizrabdhaM nayanamutpATya haste 
datta | atha kuNAlo mAMsacakSuSyuddhRte prajJAcakSuSi ca vizuddhe kathayati-
uddhRtaM mAMsacakSurme yadyapyetatsudurlabham |
prajJAcakSurvizuddhaM me pratilabdhamaninditam ||129||
parityakto’haM nRpatinA yadyahaM putrasaMjJayA |
dharmarAjasya putratvamupeto’smi mahAtmana: ||130||
aizvaryAdyadyahaM bhraSTa: zokadu:khanibandhanAt |
dharmaizvaryamavAptaM me du:khazokavinAzanam ||131||
yAvatkuNAlena zrutam-nAyaM tAtasyAzokasya karma, api tu tiSyarakSitAyA ayaM 
prayoga iti | zrutvA ca kuNAla: kathayati-
ciraM sukhaM caiva sA tiSyanAmnI 
AyurbalaM pAlayate ca devI |
saMpreSito’yaM hi yayA prayogo 
yasyAnubhAvena kRta: svakArtha: ||132||
tata: kAJcanamAlayA zrutam-kuNAlasya nayanAnyutpATitAnIti | zrutvA ca bhartRtayA 
kuNAlasamIpamupasaMkramya parSadamavagAhya kuNAlamuddhRtanayanaM rudhirAvasiktagAtraM dRSTvA mUrcchitA 
bhUmau patitA | yAvajjalasekaM kRtvotthApitA | tata: kathaMcit saMjJAmupalabhya sasvaraM 
prarudantyuvAca-
@267
netrANi kAntAni manoharANi
ye mAM nirIkSaJjanayanti tuSTim | 
te me vipannA hyanirIkSaNIyA-
styajanti me prANasamA: zarIram ||133||
tata: kuNAlo bhAryAmanunayannuvAca-alaM ruditena | nArhasi zokamAzrayitum |
svayaMkRtAnAmiha karmaNAM phalamupasthitam | Aha ca-
karmAtmakaM lokamidaM viditvA 
du:khAtmakaM cApi janaM hi matvA |
matvA ca lokaM priyaviprayogaM 
kartuM priye nArhasi bASpamokSam ||134||
tata: kuNAlo bhAryayA saha takSazilAyA niSkAsita: | sa garbhAdAnamupAdAya
paramasukumArazarIra: | na kiMcidutsahate karma kartum | kevalaM vINAM vAdayati, gAyati
ca | tato bhaikSyaM labhate | kuNAla: patnyA saha bhuGkte | tata: kAJcanamAlA yena mArgeNa 
pATaliputrAdAnItA, tameva mArgamanusmarantI bhartRdvitIyA pATaliputraM gatA | yAvadazokasya 
gRhamArabdhA praveSTum | dvArapAlena ca nivAritau | yAvadrAjJo’zokasya yAnazAlAyAmavasthitau |
tata: kuNAlo rAtryA: pratyuSasamaye vINAM vAdayitumArabdha: | yathA nayanAnyutpATitAni, satya-
darzanaM ca kRtam, tadanurUpaM hitaM ca gItaM prArabdham | Aha ca-
cakSurAdIni ya: prAjJa: pazyatyAyatanAni ca |
jJAnadIpena zuddhena sa saMsArAdvimucyate ||135||
yadi tava bhavadu:khapIDitA 
bhavati doSavinizritA mati: |
sukhamiha ca yadIcchasi dhruvaM 
tvaritamihAyatanAni saMtyajasva ||136||
tasya gItazabdo rAjJA azokena zruta: | zrutvA ca rAjA prItamanA uvAca-
gItaM kuNAlena mayi prasaktaM 
vINAsvaraM caiva zrutizcireNa |
abhyAgato’pIha gRhaM nu kaMci-
nna cecchati draSTumayaM kumAra: ||137||
atha rAjA azoko’nyatamapuruSamAhUyovAca-puruSa, lakSyate-
na khalveSa kiM gItasya kuNAlasadRzo dhvani: |
karmaNyadhairyatAM caiva sUcayanniva lakSyate ||138||
tadanenAsmi zabdena dhairyAdAkampito bhRzam |
kalabhasyeva naSTasya pranaSTakalabha: karI ||139||
@268
gaccha, kuNAlamAnayasveti | yAvat puruSo yAnazAlAM gata: | pazyati kuNAlamuddhRta-
nayanaM vAtAtapaparidagdhagAtram | apratyabhijJAya ca rAjAnamazokamabhigamyovAca-deva, nah yeSa
kuNAla: | andhaka eSa vanIpaka: patnyA saha devasya yAnazAlAyAmavasthita: | zrutvA ca 
rAjA saMvignazcintayAmAsa-yathA mayA svapnAnyazobhanAni dRSTAni, niyataM kuNAlasya nayanAni
vinaSTAni bhaviSyanti | Aha ca-
svapnAntare nimittAni yathA dRSTAni me purA |
ni:saMzayaM kuNAlasya netre vai nidhanaM gate ||140||
tato rAjA prarudannuvAca-
zIghramAnIyatAmeSa matsamIpaM vanIpaka: |
na hi me zAmyate ceta: sutavyasanacintayA ||141||
yAvat puruSo yAnazAlAM gatvA kuNAlamuvAca-kasya tvaM putra:, kiM ca nAma ?
kuNAla: prAha-
azoko nAma rAjAsau mauryANAM kulavardhana: |
kRtsneyaM pRthivI yasya vaze vartati kiMkara ||142||
tasya rAjJastvahaM putra: kuNAla iti vizruta: | 
dhArmikasya tu putro’haM buddhasyAdityabAndhava: ||143||
tata: kuNAla: patnyA saha rAjJo’zokasya samIpamAnIta: | atha rAjA azoka: 
[pazyati] kuNAlamuddhRtanayanaM vAtAtapaparidagdhagAtraM rathyAcolakasaMghAtapratyavareNa vAsasA lakSyA-
lakSyapracchAditakaupInam | sa tamapratyabhijJAya AkRtimAtrakaM dRSTvA rAjA kathayati-tvaM kuNAla
iti ? kuNAla: prAha-evaM deva, kuNAlo’smIti | zrutvA mUrcchito bhUmau patita: | vakSyati hi-
tata: kuNAlasya mukhaM nirIkSya
netroddhRtaM zokaparItacetA: |
rAjA hyazoka: patito dharaNyAM
hA putrazokena hi dahyamAna: ||144||
yAvajjalapariSekaM kRtvA rAjAnamutthApayitvA Asane niSAdita: | atha rAjA kathaMcit
saMjJAmupalabhya kuNAlamutsaGge sthApayAmAsa | vakSyati hi-
tato muhUrtaM nRpa AzvasitvA 
kaNThe pariSvajya rasAzrukaNTha: |
muhu: kuNAlasya mukhaM pramRjya 
bahUni rAjA vilalApa tatra ||145|| 
netre kuNAlapratime vilokya
sutaM kuNAleti purA babhASe |
@269
tadasya netre nidhanaM gate te 
putraM kuNAleti kathaM ca vakSye ||146||
Aha ca-
kathaya kathaya sAdhu putra tAva-
dvadanamidaM tava cArunetram | 
gaganamiva vipannacandratAra-
vyapagatazobhamanIkSakaM kRtaM te ||147||
akaruNahRdayena tena tAta
munisadRzasya na sAdhu sAdhubuddhe: |
naravaranayaneSvavairavairaM 
prakRtamidaM mama bhUri zokamUlam ||148||
vada suvadana kSiprametadarthaM 
vrajati zarIramidaM purA vinAzam | 
tava nayanavinAzazokadagdhaM 
vanamiva nAgavimuktavajradagdham ||149||
tata: kuNAla: pitaraM praNipatyovAca-
rAjannatItaM khalu naiva zocyaM 
kiM na zrutaM te munivAkyametat | 
yatkarmabhiste’pi jinA na muktA: 
pratyekabuddhA: sudRDhaistathaiva ||150||
labdhA: phalasthAzca pRthagjanAzca 
kRtAni kAmAnyazubhAni dehinAm |
svayaMkRtAnAmiha karmaNAM phalaM 
kathaM tu vakSyAmi parairidaM kRtam ||151||
ahameva mahArAja kRtAparAdhazca sAparAdhazca |
vinivartayAmi yo’haM vinayAmi vipattijananAni ||152||
na zastravajrAgniviSANi pannagA: 
kurvanti pIDAM nabhaso’vikAriNa: |
zarIralakSyeNa dhRtena pArthiva 
patanti du:khAnyazivAni dehinAm ||153||
atha rAjA zokAgninA saMtApitahRdaya uvAca-
kenoddhRtAni nayanAni sutasya mahyaM 
ko jIvitaM sumadhuraM tyajituM vyavasta: |
@270
zokAnalo nipatito hRdaye pracaNDa: 
AcakSva putra laghu kasya harAmi daNDam ||154||
yAvadrAjJA azokena zrutam-tiSyarakSitAyA ayaM prayoga iti | zrutvA rAjA tiSya-
rakSitAmAhUyovAca-
kathaM hi dhanye na nimajjase kSitau 
chindAmi zIrSaM parazuprahArai: |
tyajAmyahaM tvAmatipApakAriNI-
madharmayuktAM zriyamAtmavAniva ||155||
tato rAjA krodhAgninA prajvalitastiSyarakSitAM nirIkSyovAca-
utpATya netre paripAtayAmi 
gAtraM kimasyA nakharai: sutIkSNai: |
jIvantizUlAmatha kArayAmi 
chindAmi nAsAM krakacena vAsyA: ||156||
kSureNa jihvAmatha kartayAmi 
viSeNa pUrNAmatha ghAtayiSye |
sa ityevamAdivadhaprayogaM 
bahuprakAraM hyavadannarendra: ||157||
zrutvA kuNAla: karuNAtmakastu 
vijJApayAmAsa guruM mahAtmA |
anAryakarmA yadi tiSyarakSitA 
tvamAryakarmA bhava mA vadha striyam ||158||
phalaM hi maitryA sadRzaM na vidyate 
prabhostitikSA sugatena varNitA |
puna: praNamya pitaraM kumAra: 
kRtAJjali: sUnRtavAgjagAda ||159||
rAjanna me du:khamalo’sti kazci-
ttIvrApakAre’pi na manyutApa: |
mana: prasannaM yadi me jananyAM 
yenoddhRte me nayane svayaM hi |
tattena satyena mamAstu tAva-
nnetradvayaM prAktanameva sadya: ||160||
ityuktamAtre pUrvAdhikaprazobhite netrayugme prAdurbabhUvatu: | yAvadrAjJA azokena tiSya-
rakSitA amarSitena jatugRhaM pravezayitvA dagdhA, takSazilAzca paurA: praghAtitA: ||
@271
bhikSava: saMzayajAtA: sarvasaMzayacchettAramAyuSmantaM sthaviropagupta pRcchanti-kiM kuNAlena 
karma kRtaM yasya karmaNo vipAkena nayanAnyutpATitAni ? sthavira uvAca-tena hyAyuSmanta: 
zrUyatAm-
bhUtapUrvamatIte’dhvani vArANasyAmanyatamo lubdhaka: | sa himavantaM gatvA mRgAn
praghAtayati | so’pareNa samayena himavantaM gata: | tatra pAzanipatitAnyekasyAM guhAyAM
praviSTAnyAsAditAni | tena vAgurayA sarve gRhItA: | tasya buddhirutpannA-yadi praghAtayi-
SyAmi, mAMsa: kledamupayAsyati | tena paJcAnAM mRgazatAnAM nayanAtyutpATitAni ||
kiM manyadhvamAyuSmanta: ? yo’sau lubdhaka:, sa eSa kuNAla: | yattatrAnena bahUnAM 
mRgazatAnAM nayanAnyutpATitAni, tasya karmaNo vipAkena bahUni varSazatasahasrANi narakeSu 
du:khamanubhUya tata: karmAvazeSeNa paJca janmazatAni tasya nayanAnyutpATitAni ||
kiM karma kRtaM yasya karmaNo vipAkenocce kule upapanna:, prAsAdikazca saMvRtta:, 
satyadarzanaM ca kRtam ? 
tena hyAyuSmanta: zrUyatAm-bhUtapUrvamatIte’dhvani catvAriMzadvarSasahasrAyuSi prajAyAM 
krakucchando nAma samyaksaMbuddho loka udapAdi | yadA krakucchanda: samyaksaMbuddha: sakalaM 
buddhakAryaM kRtvA nirupadhizeSe nirvANadhAtau parinirvRta:, tasya azokena rAjJA catUratnamayaM stUpaM 
kAritam | yadA rAjA azoka: kAlagata:, azrAddho rAjA rAjyaM pratiSThita: | tAni 
ratnAnyadattAdAyikairhRtAni | pAMzukASThaM cAvaziSTam | atra janakAyo gatvA vizIrNaM dRSTvA 
zocitumArabdha: | tasmiMzca samaye’nyatamazca zreSThiputra: | tenokta:-kimarthaM rudyata iti ? 
tairabhihitam-krakucchandasya samyaksaMbuddhasya stUpaM catUratnamayamAsIt, sa idAnIM vizIrNa
iti | tatastena ca tatra krakucchandasya samyaksaMbuddhasya kAyapramANikA pratimA babhUva
vizIrNA, sA abhisaMskRtA, samyakpraNidhAnaM ca kRtam-yAdRza: krakucchanda: zAstA,
IdRzameva zAstAramArAgayeyaM mA virAgayeyamiti ||
kiM manyadhvamAyuSmanta: ? yo’sau zreSThiputra:, sa eSa kuNAla: | yatrAnena krakucchandasya 
stUpamabhisaMskRtam, tasya karmaNo vipAkenoccakule upapanna: | yatpratimA abhisaMskRtA, tena 
karmaNo vipAkena kuNAla: prAsAdika: saMvRtta: | yat praNidhAnaM kRtam, tasya karmaNo
vipAkena kuNAlena zAkyamuni: samyaksaMbuddhastAdRza eva zAstA samArAgito na virAgita:, 
satyadarzanaM ca kRtam ||
iti zrIdivyAvadAne kuNAlAvadAnaM saptaviMzatimaM samAptam ||
@272
28 vItazokAvadAnam |
yadA rAjJA azokena bhagavacchAsane zraddhA pratilabdhA, tena caturazItidharmarAjikA-
sahasraM pratiSThApitaM paJcavArSikaM ca kRtam | trINi zatasahasrANi bhikSUNAM bhojitAni 
yatraiko’rhatAM dvau zaikSANAM pRthagjanakalyANakAnAM ca | (sa)samudrAyAM pRthivyAM janakAyA
yadbhUyasA bhagavacchAsane’bhiprasannA: | tasya bhrAtA vItazoko nAma tIrthyAbhiprasanna: | sa 
tIrthyaurvigrAhita:-nAsti zramaNazAkyaputrIyANAM mokSa iti | ete hi sukhAbhiratA: parikheda-
bhIravazceti | yAvadrAjJA azokenocyate-vItazoka, mA tvamanAyatane’prasAdamutpAdaya, api 
tu buddhadharmasaMghe prasAdamutpAdaya | eSa Ayatanagata: prasAda iti | atha rAjA azoko-
‘pareNa samayena mRgavadhAya nirgata: | tatra vItazokenAraNye RSirdRSTa: paJcAtapenAvasthita: |
sa ca kaSTatapa: sArasaMjJI | tenAbhigamya pAdAbhivandanaM kRtvA sa RSi: pRSTa:-bhagavan,
kiyacciraM te ihAraNye prativasata: ? sa uvAca-dvAdaza varSANIti | vItazoka: kathayati-
kastavAhAra: ? sa RSiruvAca-phalamUlAni | kiM prAvaraNam ? darbhacIvarANi | kA zayyA ? 
tRNasaMstaraNam | vItazoka uvAca-bhagavan, kiM du:khaM bAdhate ? RSiruvAca-ime mRgA 
RtukAle saMvasanti | yadA mRgAnAM saMvAso dRSTo bhavati, tasmin samaye rAgeNa paridahyAmi |
vItazoka uvAca-asya kaSTena tapasA rAgo’dyApi na bAdhyate, prAgeva zramaNA: zAkyaputrIyA: 
svAstIrNAsanazayanopasevina: | kuta eSAM rAgaprahANaM bhaviSyati ? Aha ca-
kaSTe'smin vijane vane nivasatAM vAyvambumUlAzinAM 
rAgo naiva jito yadIha RSiNA kAlaprakarSeNa hi |
bhuktvAnnaM saghRtaM prabhUtapizitaM dadhyuttamAlaMkRtaM
zAkyeSvindriyanigraho yadi bhavedvindhya: plavetsAgare ||1||
sarvathA vaJcito rAjA azoko yacchramaNeSu zAkyaputrIyeSu kArAM karoti | etacca
vacanaM zrutvA rAjA upAyajJo’mAtyAnuvAca-ayaM vItazokastIrthyAbhiprasanna: | upAyena bhagava-
cchAsane’bhiprasAdayitavya: | amAtyA Ahu:-deva, kimAjJApayasi ? rAjA Aha-yadA ahaM 
rAjA alaMkAraM mauliM paTTaM cApanayitvA snAnazAlAM praviSTo bhavAmi, tadA yUyaM vItazokasyo-
pAyena mauliM paTTaM ca baddhvA siMhAsane niSAdayiSyatha | evamastu iti | yAvadrAjA rAjAlaM-
kAraM mauliM paTTaM cApanayitvA snAnazAlAyAM praviSTa:, tato’mAtyairvItazoka ucyate-rAjJo’zoka-
syAtyayAt tvaM rAjA bhaviSyasi | imaM tAvadrAjAlaMkAraM pravaramauliM paTTaM ca baddhvA siMhAsane 
niSIdayiSyAma:-kiM zobhase na veti | taistadAbharaNamauliM paTTaM ca baddhvA siMhAsane niSAdito
rAjJazca niveditam | tato rAjA azoko vItazokaM rAjAlaMkAraM maulipaTTabaddhaM ca siMhAsanopa- 
viSTaM dRSTvA kathayati-adyApyahaM jIvAmi | tvaM rAjA saMvRtta: | tato rAjJA abhihitam-
ko’tra ? tato yAvadvadhyaghAtakA nIlAmbaravasanA: pralambakezA ghaNTAzabdapANayo rAjJa:
pAdayornipatyovAca-deva, kimAjJApayasi ? rAjA Aha-vItazoko mayA parityakta iti |
@273 
yAvadvItazoka ucyate-sazastrairvadhyaghAtairasmAbhi: parivRto’sIti | tato’mAtyA rAjJa: pAdayo-
rnipatyovAca-deva, marSaya vItazokam | devasyaiSa bhrAtA | tato rAjJA abhihitam-saptAhamasya 
marSayAmi | bhrAtA caiSa: | mama bhrAtu: snehAdasya saptAhaM rAjyaM prayacchAmi | yAvat tUryazatAni 
saMpravAditAni, jayazabdaizcAnanditam, prANizatasahasraizcAJjali: kRta:, strIzataizca parivRta: |
vadhyaghAtakAzca dvAri tiSThanti | divase gate vItazokasyAgrata: sthitvA Arocayanti-nirgataM 
vItazoka ekaM divas am | SaDahAnyavaziSTAni | evaM dvitIye divase | vistareNa yAvatsaptAha-
divase vItazoko rAjAlaMkAravibhUSito rAjJo’zokasya samIpamupanIta: | tato rAjJA azoke-
nAbhihitam-vItazoka, kaccitsugItaM sunRtyaM suvAditamiti ? vItazoka uvAca-na me dRSTaM 
vA syAcchrutaM veti | Aha ca-
yena zrutaM bhavedgItaM nRtyaM cApi nirIkSitam |
rasAzcAsvAditA yena sa bhUyAttava nirNayam ||2||
rAjA Aha-vItazoka, idaM mayA rAjyaM saptAhaM tava dattam, tUryazatAni saMpravAdi-
tAni, jayazabdaizcAnanditam, aJjalizatAni pragRhItAni, strIzataizca paricIrNa: | kathaM tvaM 
kathayasi-naiva me dRSTaM na zrutamiti ? vItazoka uvAca-
na me dRSTaM nRtyaM na ca nRpa zruto gItaninado 
na me gandhA ghrAtA na khalu rasA me’dya viditA: |
na me spRSTa: sparza: kanakamaNihArAGgajanita: 
samUho nArINAM maraNaparibaddhena manasA ||3||
striyo nRttaM gItaM bhavanazayanAnyAsanavidhi-
rvayo rUpaM lakSmIrbahuvividharatnA ca vasudhA |
nirAnandA zUnyA mama nRpa varazayyA gatasukhA 
sthitAn dRSTvA dvAre vadhakapuruSAnnIlavasanAn ||4||
zrutvA ghaNTAravaM ghoraM nIlAmbaradharasya hi |
bhayaM me maraNAjjAtaM pArthivendra sudAruNam ||5||
mRtyuzalyaparIto’haM nAzrauSIdgItamuttamam |
nAdrAkSaM nRpate nRttaM na ca bhoktuM mana:spRhA ||6||
mRtyujvaragRhItasya na me svapno’pi vidyate |
kRtsnA me rajanI yAtA mRtyumevAnucintayan ||7||
rAjA Aha-vItazoka, mA tAvat tavaikajanmikasya maraNabhayAttava rAjazriyaM prApya 
harSo notpanna: | kiM punarbhikSavo janmazatamaraNabhayabhItA: sarvANyupapattyAyatanAni du:khA-
nyanusRtAni pazyanti | narake tAvaccharIrasaMtApakRtamagnidAhadu:khaM ca, tiryakSu anyonya-
bhakSaNaparitrAsadu:kham, preteSu kSuttarSadu:kham, paryeSTisamudAcAradu:khaM manuSyeSu, cyavana-
@274
patanabhraMzadu:khaM deveSu | ebhi: paJcabhirdu:khaistrailokyamanuSaktam | zArIramAnasairdu:khairutpIDitA 
vadhakabhUtAn skandhAn pazyanti, zUnyagrAmabhUtAnyAyatanAni, caurabhUtAni viSayANi, kRtsnaM 
ca traidhAtukamanityatAgninA pradIptaM pazyanti | teSAM rAga: kathamutpadyate ? Aha ca-
mA tAvadekajanmikasya maraNabhayAttava na jAyate harSa: |
manasi viSayairmanojJai: satataM khalu pazyamAnasya ||8||
kiM punarjanmazatAnAM maraNabhayamanAgataM vicintayatAm |
manasi bhaviSyati harSo bhikSuNAM bhojanAdyeSu ||9||
teSAM tu vastrazayanAsanabhojanAdi 
mokSe’bhiyuktamanasAM janayeta saGgam |
pazyanti ye vadhakazatrunibhaM zarIra-
mAdIptavezmasadRzAMzca bhavAnanityAn ||10||
kathaM ca teSAM na bhavedvimokSo 
mokSArthinAM janmaparAGmukhAnAm |
yeSAM mana: sarvasukhAzrayeSu 
vyAvartate padmadalAdivAmbha: ||11||
yadA vItazoko rAjJA azokenopAyena bhagavacchAsane’bhiprasAdita:, sa kRtakarapuTa 
uvAca-deva, eSo’haM taM bhagavantaM tathAgatamarhantaM samyaksaMbuddhaM zaraNaM gacchAmi dharmaM ca 
bhikSusaMghaM ceti | Aha ca-
eSa vrajAmi zaraNaM vibuddhanavakamalavimalanibhanetram |
budhavibudhamanujamahitaM jinaM virAgaM ca saMghaM ca ||12|| iti |
atha rAjA azoko vItazokaM kaNThe pariSvajyovAca-na tvaM mayA parityakta:, api 
tu buddhazAsanAbhiprasAdArthaM tava mayA eSa upAya: pradarzita: | tato vItazoko gandha-
puSpamAlyAdivAditrasamudayena bhagavatazcaityAnarcayati, saddharmaM ca zRNoti, saMghe ca kArAM 
kurute | sa kurkuTArAmaM gata: | tatra yazo nAma sthaviro’rhan SaDabhijJa: | sa tasya purato 
niSaNNo dharmazravaNAya | sthavirazca tamavalokayitumArabdha: | sa pazyati vItazokamupa- 
citahetukaM caramabhavikam | tenaivAzrayenArhattvaM prAptavyam | tena tasya pravrajyAyA varNo
bhASita: | tasya zrutvA spRhA jAtA-pravrajeyaM bhagavacchAsane | tata utthAya kRtAJjali: 
sthaviramuvAca-labheyAhaM svAkhyAte dharmavinaye pravrajyAmupasaMpadaM bhikSubhAvam | careyamahaM 
bhavato’ntike brahmacaryam | sthavira uvAca-vatsa, rAjAnamazokamanujJApayasveti | tato vIta-
zoko yena rAjA azokastenopasaMkramya kRtAJjaliruvAca-deva, anujAnIhi mAm | pravraji-
SyAmi svAkhyAte dharmavinaye samyageva zraddhayA agArAdanagArikAm | Aha ca-
@275
udbhrAnto’smi niraGkuzo gaja iva vyAvartito vibhramAt 
tvadbuddhiprabhavAGkuzena vidhivadbuddhopadezairaham |
ekaM tvamarhasi me varaM pradarzituM tvaM pArthivAnAM pate 
lokAlokavarasya zAsanavare liGgaM zubhaM dhArayet ||13||
zrutvA ca rAjA sAzrukaNTho vItazokaM kaNThe pariSvajyovAca-vItazoka, alamanena 
vyavasAyena | pravrajyA khalu vaivarNikAbhyupagatAvAsa:, pAMzukUlaM prAvaraNaM parijanojjhitam,
AhAro bhaikSyaM parakule, zayanAsanaM vRkSamUle tRNasaMstara: parNasaMstara:, vyAbAdhe khalvapi
bhaiSajyamasulabhaM pUtimUtraM ca bhojanam | tvaM ca sukumAra: zItoSNakSutpipAsAnAM du:khAnA-
masahiSNu: | prasIda, nivartaya mAnasam | vItazoka uvAca-deva,
naiva hi jAne taM nUnaM viSayatRSito’nAyAsavihata: 
pravrajyAM prAptukAmo na ripuhRtabalo naivArthakRpaNa: |
du:khArtaM mRtyuneSTaM vyasanaparigataM dRSTvA jagadidaM 
panthAnaM janmabhIru: zivamabhayamahaM gantuM vyavasita: ||14||
zrutvA ca rAjA azoka: satvaraM praruditumArabdha: | atha vItazoko rAjAna-
manunayannuvAca-deva, 
saMsAradolAmabhiruhya lolAM 
yadA nipAto niyata: prajAnAm |
kimarthamAgacchati vikriyA te 
sarveNa sarvasya yadA viyoga: ||15||
rAjA Aha-vItazoka, bhaikSe tAvadabhyAsa: kriyatAm | rAjakule vRkSavATikAyAM 
tasya tRNasaMstara: saMstRta:, bhojanaM cAsya dattam | so’nta:puraM paryaTati, mahArhaM cAhAraM na 
labhate | tato rAjJA anta:purikA abhihitA-pravrajitasArUpyamasyAhAramanuprayacchateti | tena 
yAvadabhidUSitA pUtikulmASA labdhA: | tAMzca paribhoktumArabdha: | dRSTvA rAjJA azokena 
nivArita: | anujJAtazca-pravraja, kiM tu pravrajitvA upadarzayiSyasi | sa yAvat kurkuTArAmaM 
gata: | tasya buddhirutpannA-yadIha pravrajiSyAmi, AkIrNo bhaviSyAmi | tato videheSu jana-
padeSu gatvA pravrajita: | tatastena yujyatA yAvadarhattvaM prAptam | athAyuSmato vItazokasyArhattvaM 
prAptasya vimuktiprItisukhasaMvedina etadabhavat-asti khalu me-pUrvaM rAjJo’zokasya gRhadvAra-
manuprApta: | tato dauvArikamuvAca-gaccha, rAjJo’zokasya nivedaya-vItazoko dvAri tiSThati
devaM draSTukAma iti | tato dauvAriko rAjAnamazokamabhigamyovAca-deva, diSTyA vRddhi: |
vItazoko’bhyAgato dvAri tiSThati devaM draSTukAma: | tato rAjJA abhihitam-gaccha, zIghraM
pravezayeti | yAvadvItazoko rAjakulaM praviSTa: | dRSTvA ca rAjA azoka: siMhAsanAdutthAya 
mUlanikRtta iva druma: sarvazarIreNAyuSmantaM vItazokaM nirIkSamANa: prarudannuvAca-
@276
bhUteSu saMsargagateSu nityaM 
dRSTvApi mAM naiti yathA vikAram |
vivekavegAdhigatasya zaGke
prajJArasasyAtirasasya tRpta: ||16|| 
atha rAjJo’zokasya rAdhagupto nAmAgrAmAtya: | sa pazyati-AyuSmato vItazokasya 
pAMzukUlaM ca cIvaraM mRNmayaM pAtraM yAvadannaM bhaikSyaM lUhapraNItam | dRSTvA ca rAjJa: pAdayornipatya 
kRtAJjaliruvAca-deva, yathA ayamalpeccha: saMtuSTazca, niyatamayaM kRtakaraNIyo bhaviSyati, 
prItirutpAdyeta | kuta: ?
bhaikSAnnabhojanaM yasya pAMzukUlaM ca cIvaram |
nivAso vRkSamUlaM ca tasyAniyataM katham ||17||
nirAzravaM yasya mano vizAlaM 
nirAmayaM copacitaM zarIram | 
svacchandato jIvitasAdhanaM ca 
nityotsavaM tasya manuSyaloke ||18||
zrutvA tato rAjA prItamanA uvAca-
apahAya mauryavaMzaM magadhapuraM sarvaratnanicayaM ca |
dRSTvA vaMzanivahaM prahINamaMdamAnamohasArambham ||19||
atyuddhRtamiva manye yazasA pUtaM puramiva mahaM ca |
pratipadyatAM tvayA dazabaladharazAsanamudAreNa ||20||
atha rAjA azoka: sarvAGgena parigRhya prajJapta evAsane niSAdayAmAsa, praNItena 
cAhAreNa svahastaM saMtarpayati | bhuktavantaM viditvA dhautahastamapanItapAtramAyuSmato vItazokasya 
purato niSaNNo dharmazravaNAya | athAyuSmAn vItazoko rAjAnamazokaM dharmyayA kathayA 
saMdarzayannuvAca-
apramAdena saMpAdya rAjyaizvaryaM pravartatAm |
durlabhA trINi ratnAni nityaM pUjaya pArthiva ||21||
sa yAvaddharmyayA kathayA saMharSayitvA saMprasthita: ||
atha rAjA azoka: kRtakarapuTa: paJcabhiramAtyazatai: parivRto’nekaizca paurajanapada-
sahasrai: parivRta: puraskRta AyuSmantaM vItazokamanuvrajitumArabdha: | vakSyati hi-
bhrAtA jyeSThena rAjJA tu gauraveNAnugamyate |
pravrajyAyA: khalu zlAghyaM saMdRSTikamidaM phalam ||22||
@277
tata AyuSmAn vItazoka: svaguNAnudbhAvayan pazyata: sarvajanakAyasya RddhyA vaihAyasa-
mutpatya prakrAnta: | atha rAjA azoka: kRtakarapuTa: prANizatasahasrai: parivRta: puraskRto 
gaganatalAvasaktadRSTirAyuSmantaM vItazokaM nirIkSamANa uvAca-
svajanasnehani:saGgo vihaMga iva gacchasi |
zrIrAganigadairbaddhAnasmAn pratyAdizanniva ||23||
AtmAyattasya zAntasya mana:saMketacAriNa: |
dhyAnasya phalametacca rAgAndhairyanna dRzyate ||24||
api ca | 
RddhyA khalvavabhartsitA: paramayA zrIgarvitAste vayaM 
buddhyA khalvapi nAmitA: zirasitA: prajJAbhimAnodayam |
prAptArthena phalAndhabuddhimanasa: saMvejitAste vayaM 
saMkSepeNa sabASpadurdinamukhA: sthAne vimuktA vayam ||25||
tatrAyuSmAn vItazoka: pratyantimeSu janapadeSu zayyAsanAya nirgata: | tasya ca mahAn 
vyAdhirutpanna: | zrutvA ca rAjJA azokena bhaiSajyamupasthAyikAzca visarjitA: | tasya tena vyAdhinA 
spRSTasya zira: khustamabhavat | yadA ca vyAdhirvigata:, tasya virUDhAni zirasi romANi |
tena vaidyopasthAyakAzca visarjitA: | tasya ca gorasaprAya AhAro’nusevyate | sa ghoSaM gatvA 
bhaikSyaM paryaTati | tasmiMzca samaye puNDravardhananagare nirgranthopAsakena buddhapratimA nirgranthasya
pAdayornipAtitA citrArpitA | upAsakenAzokasya rAjJo niveditam | zrutvA ca rAjJA abhi-
hitam-zIghramAnIyatAm | tasyordhvaM yojanaM yakSA: zRNvanti, adho yojanaM nAgA: | yAvattaM 
tatkSaNena yakSairupanItam | dRSTvA ca rAjJA ruSitenAbhihitam-puNDravardhane sarve AjIvikA: 
praghAtayitavyA: | yAvadekadivase’STAdazasahasrANyAjIvikAnAM praghAtitAni | tata: pATali-
putre bhUyo’nyena nirgranthopAsakena buddhapratimA nirgranthasya pAdayornipAtitA citrArpitA | zrutvA 
ca rAjJA amarSitena sa nirgranthopAsaka: sabandhuvargo gRhaM pravezayitvA agninA dagdha: | AjJaptaM 
ca-yo me nirgranthasya ziro dAsyati, tasya dInAraM dAsyAmIti | ghoSitam | sa cAyuSmAn 
vItazoka AbhIrasya gRhe rAtriM vAsamupagata: | tasya ca vyAdhinA kliSTasya lUhAni cIva-
rANi, dIrghakezanakhazmazru: | AbhIryA buddhirutpannA-nirgrantho’yamasmAkaM gRhe rAtriM vAsamupa-
gata: | svAminamuvAca-Aryaputra, saMpanno’yamasmAkaM dInAra: | imaM nirgranthaM praghAtayitvA ziro
rAjJo’zokasyopanAmayeyamiti | tata: sa AbhIro’siM niSkoSaM kRtvA AyuSmantaM vItazoka-
mabhigata: | AyuSmatA ca vItazokena pUrvAnte jJAnaM kSiptam | pazyati svayaMkRtAnAM karmaNAM 
phalamidamupasthitam | tata: karmapratizaraNo bhUtvA avasthita: | tena tathAsyAbhIreNa zirazchinnam |
rAjJo’zokasyopanItam-dInAraM prayaccheti | dRSTvA ca rAjJA azokena parijJAtam-viralAni 
cAsya zirasi romANi na vyaktimupagacchanti | tato vaidyA upasthAyakA AnItA: | tairdRSTvA 
@278
abhihitam-deva, vItazokasyaitacchira: | zrutvA rAjA mUrcchito bhUmau patita: | yAvajjalasekaM 
datvA sthApita: | amAtyaizcAbhihitam-deva, vItarAgANAmapyatra pIDA | dIyatAM sarvasattve-
SvabhayapradAnam | yAvadrAjJA abhayapradAnaM dattam-na bhUya: kazcit praghAtayitavya: ||
tato bhikSava: saMzayajAtA: sarvasaMzayacchettAramAyuSmantamupaguptaM pRcchanti-kiM karma
kRtamAyuSmatA vItazokena yasya karmaNo vipAkena zasterNa praghAtita: ? sthavira uvAca-tena 
hyAyuSmanta: karmANi kRtAni pUrvamanyAsu jAtiSu | zrUyatAm-
bhUtapUrvaM bhikSavo’tIte’dhvani anyatamo lubdho mRgAn praghAtayitvA jIvikAM kalpayati |
aTavyAmudapAnam | sa tatra lubdho gatvA pAzAn yantrAMzca sthApayitvA mRgAn praghAtayati |
asati buddhAnAmutpAde pratyekabuddhA loke utpadyante | vistara: | anyatara: pratyekabuddha-
stasminnudapAne AhArakRtyaM kRtvA udapAnAduttIrya vRkSamUle paryaGkena niSaNNa: | tasya gandhena 
mRgAstasminnudapAne nAbhyAgatA: | sa lubdha Agatya pazyati-naiva mRgA udapAnamabhyAgatA: |
padAnusAreNa ca taM pratyekabuddhamabhigata: | dRSTvA cAsya buddhirutpannA-anenaiSa AdInava
utpAdita: | tenAsiM niSkoSaM kRtvA sa pratyekabuddha: praghAtita: ||
kiM manyadhve AyuSmanta: ? yo’sau lubdha:, sa eSa vItazoka: | yatrAnena mRgA:
praghAtitA:, tasya karmaNo vipAkena mahAn vyAdhirutpanna: | yatpratyekabuddha: zastreNa praghAtita:,
tasya karmaNo vipAkena bahUni varSasahasrANi narakeSu du:khamanubhUya paJca janmazatAni manuSye-
SUpapanna: zasterNa praghAtita: | tatkarmAvazeSeNaitarhi arhatprApto’pi zastreNa praghAtita: ||
kiM karma kRtaM yenoccakule upapanna:, arhattvaM ca prAptam ? sthavira uvAca-kAzyape 
samyaksaMbuddhe pravrajito’bhUt pradAnaruci: | tena dAyakadAnapataya: saMghabhaktaM kArApitAstarpa-
NAni yavAgUpAnAni nimantraNakAni | stUpeSu ca chatrANyavaropitAni, dhvajA: patAkA: |
gandhamAlyapuSpavAditrasamudayena pUjA: kRtA: | tasya karmaNo vipAkenoccakule upapanna: |
yAvaddazavarSasahasrANi brahmacaryaM caritvA samyakpraNidhAnaM kRtam, tasya karmaNo vipAkenArhattvaM 
prAptamiti ||
iti zrIdivyAvadAne vItazokAvadAnamaSTAviMzatimam ||
@279
29 azokAvadAnam |
yadA rAjJA azokena ardhAmalakadAnena bhagavacchAsane zraddhA pratilabdhA, sa bhikSU- 
nuvAca-kena bhagavacchAsane prabhUtaM dAnaM dattam ? bhikSava Ucu:-anAthapiNDadena gRhapatinA |
rAjA Aha-kiyattena bhagavacchAsane dAnaM dattam ? bhikSava Ucu:-koTizataM tena bhagava-
cchAsane dAnaM dattam | zrutvA ca rAjA azokazcintayati-tena gRhapatinA bhUtvA koTizataM 
bhagavacchAsane dAnaM dattam | tenAbhihitam-ahamapi koTizataM bhagavacchAsane dAnaM 
dAsyAmi | tena yAvaccaturazItidharmarAjikAsahasraM pratiSThApitam, sarvatra ca zatasahasrANi
dattAni-jAtau, bodhau, dharmacakre, parinirvANe ca, sarvatra zatasahasraM dattam | paJcavArSikaM 
kRtam | tatra ca catvAri zatasahasrANi dattAni, trINi zatasahasrANi bhikSUNAM bhojitAni 
yatraikarmahatAM dvau zaikSANAM pRthagjanakalyANakAnAM ca | kozaM sthApayitvA mahApRthivImanta:- 
purAmAtyagaNamAtmAnaM kuNAlaM ca AryasaMghe niryAtayitvA catvAri zatasahasrANi dattvA niSkrIta-
vAn | SaNNavatikoTyo bhagavacchAsane dAnaM dattam | sa yAvad glAnIbhUta: | atha rAjA 
idAnIM na bhaviSyAmIti viklavIbhUta: | tasya rAdhagupto nAmAmAtyo yena saha pAMzudAnaM 
dattam | tadA sa rAjAnamazokaM viklavIbhUtamavekSya pAdayornipatya kRtAJjaliruvAca-
yacchatrusaMghai: prabalai: sametya 
nodvIkSitaM caNDadivAkarAbham | 
padmAnanazrIzatasaMprapItaM 
kasmAt sabASpaM tava deva vaktram ||1||
rAjA Aha-rAdhagupta, nAhaM dravyavinAzaM na rAjyanAzanaM na cAzrayaviyogaM zocAmi, 
kiM tu zocAmi-AryairdviprayukSyAmi |
nAhaM puna: sarvaguNopapannaM
saMghaM samakSaM naradevapUjitam | 
saMpUjayiSyAmi varAnnapAnai-
retaM vicintyAzruvimokSaNaM me ||2||
api ca rAdhagupta, ayaM me manoratho babhUva-koTizataM bhagavacchAsane dAnaM dAsyAmIti,
sa ca me’bhiprAyo na paripUrNa: | tato rAjJA azokena catvAra: koTya: paripUrayiSyAmIti 
hiraNyasuvarNaM kurkuTArAmaM preSayitumArabdha: ||
tasmiMzca samaye kuNAlasya saMpadirnAma putro yuvarAjye pravartate | tasyAmAtyairabhihitam-
kumAra, azoko rAjA svalpakAlAvasthAyI | idaM ca dravyaM kurkuTArAmaM preSyate | kozabalinazca 
rAjAna: | nivArayitavya: | yAvat kumAreNa bhANDAgArika: pratiSiddha: | yadA rAjJo’zoka-
syApratiSiddhA (tasya) suvarNabhAjane AhAramupanAmyate | bhuktvA tAni suvarNabhAjanAni 
@280
kurkuTArAmaM preSayati | tasya suvarNabhAjanaM pratiSiddham | rUpyabhAjane AhAramupanAmyate, 
tAnyapi kurkuTArAmaM preSayati | tato rUpyabhAjanamapi pratiSiddham, yAvallohabhAjana AhAra-
mupanAmyate | tAnyapi rAjA azoka: kurkuTArAmaM preSayati | tasya yAvanmRdbhAjana AhAramupa-
nAmyate | tasmiMzca samaye rAjJo’zokasya ardhAmalakaM karAntaragatam | atha rAjA azoka:
saMvigno’mAtyAn paurAMzca saMnipAtya kathayati-ka: sAMprataM pRthivyAmIzvara: ? tato’mAtya utthA-
yAsanAdyena rAjA azokastenAJjaliM praNamyovAca-deva: pRthivyAmIzvara: | atha rAjA azoka: 
sAzrudurdinanayanavadano’mAtyAnuvAca-
dAkSiNyAdanRtaM hi kiM kathayata bhraSTAdhirAjyA vayaM 
zeSaM tvAmalakArdhamityavasitaM yatra prabhutvaM mama |
aizvaryaM dhiganAryamuddhatanadItoyapravezopamaM 
martyendrasya mamApi yatpratibhayaM dAridryamabhyAgatam ||3||
athavA ko bhagavato vAkyamanyathA kariSyati ? saMpattayo hi sarvA vipattinidhanA 
iti pratijJAtaM yadavitathavAdinA gautamena, na hi tadvisaMvadati ||
pratiziSyate’smanne cirAdAjJA mama yAvatI yathA manasA |
sAdyaiva mahAdrizilAtalavihatanadIvat pratinivRttA ||4||
AjJApya vyavadhUtaDimbaDamarAmekAtapatrAM mahI-
mutpATya pratigarvitAnarigaNAnAzvAsya dInAturAn |
bhraSTasvAyatano na bhAti kRpaNa: saMpratyazoko nRpa: 
chinnAmlAnavizIrNapatrakusuma: zuSyatyazoko yathA ||5||
tato rAjA azoka: samIpaM gataM puruSamAhUyovAca-bhadramukha, pUrvaguNAnurAgAdbhraSTaizvarya-
syApi mama imaM tAvadapazcimaM vyApAraM kuru | idaM mamArdhAmalakaM grahAya kurkuTArAmaM gatvA saMghe
niryAtaya | madvacanAcca saMghasya pAdAbhivandanaM kRtvA vaktavyam-jambudvIpaizvaryasya rAjJa eSa
sAMprataM vibhava iti | idaM tAvadapazcimaM dAnaM tathA paribhoktavyaM yathA me saMghagatA dakSiNA 
vistIrNA syAditi | Aha ca-
idaM pradAnaM caramaM mamAdya 
rAjyaM ca taM caiva gataM svabhAvam | 
ArogyavaidyoSadhivarjitasya 
trAtA na me’styAryagaNAdbahirdhA ||6||
tattathA bhujyatAM yena pradAnaM mama pazcimam |
yathA saMghagatA me’dya vistIrNA dakSiNA bhavet ||7||
evaM deveti sa puruSo rAjJo’zokasya pratizrutya tadardhAMmalakaM gRhya kurkuTArAmaM gatvA
vRddhAnte sthitvA kRtAJjalistadardhAmalakaM saMghe niryAtayannuvAca-
@281
ekacchatrasamucchrayAM vasumatImAjJApayan ya: purA 
lokaM tApayati sma madhyadivasaprApto divA bhAskara: |
bhAgyacchidramavekSya so’dya nRpati: svai: karmabhirvaJcita: 
saMprApte divasakSaye raviriva bhraSTaprabhAva: sthita: ||8||
bhaktyavanatena zirasA praNamya saMghAya tena khalu dattamidamAmalakasyArdhaM lakSmIcApalya-
cihnitam | tata: saMghasthaviro bhikSUnuvAca-bhadantA bhavanta:, zakyamidAnIM saMvegamutpAdayitum |
kuta: ? evaM hyuktaM bhagavatA-paravipatti: saMvejanIyaM sthAnamiti | kasyedAnIM sahRdayasya saMvego 
notpadyate ? kuta: ?
tyAgazUro narendro’sAvazoko mauryakuJjara: |
jambudvIpezvaro bhUtvA jAto’rdhAmalakezvara: ||9||
bhRtyai: sa bhUmipatiradya hRtAdhikAro 
dAnaM prayacchati kilAmalakArdhametat |
zrIbhogavistaramadairatigarvitAnAM 
pratyAdizanniva manAMsi pRthagjanAnAm ||10||
yAvattadardhAmalakaM cUrNayitvA yUSe prakSipya saMghe cAritam | tato rAjA azoko rAdha-
guptamuvAca-kathaya rAdhagupta, ka: sAMprataM pRthivyAmIzvara: ? atha rAdhagupto’zokasya pAdayornipatya
kRtAJjaliruvAca-deva: pRthivyAmIzvara: | atha rAjA azoka: kathaMcidutthAya caturdizamavalokya 
saMghAya aJjaliM kRtvovAca-eSa idAnIM mahatkozaM sthApayitvA imAM samudraparyantAM mahApRthivIM 
bhagavacchrAvakasaMghe niryAtayAmi | Aha ca- 
imAM samudrottamanIlakaJcukA-
manekaratnAkarabhUSitAnanAm |
dadAmyahaM bhUtadharAM samandarAM 
saMghAya tasminnupabhujyate phalam ||11||
api ca |
dAnenAhamanena nendrabhavanaM na brahmaloke phalaM 
kAGkSAmi drutavArivegacapalAM prAgeva rAjazriyam |
dAnasyAsya phalaM tu bhaktimahato yanme’sti tenApnuyAM 
cittaizvaryamahAryamAryamahitaM nAyAti yadvikriyAm ||12||
yAvat patrAbhilikhitaM kRtvA dantamudrayA mudritam | tato rAjA mahApRthivIM saMghe dattvA 
kAlagata: | yAvadamAtyairnIlapItAbhi: zibikAbhirnirharitvA zarIrapUjAM kRtvA rAjAnaM prati-
SThApayiSyAma iti, yAvadrAdhaguptenAbhihitam | rAjJA azokena mahApRthivI saMghe niryAtitA 
@282
iti | tato’mAtyairabhihitam-kimarthamiti ? rAdhagupta uvAca-eSa rAjJo’zokasya manoratho babhUva-
koTizataM bhagavacchAsane dAnaM dAsyAmIti | tena SaNNavatikoTyo dattA yAvadrAjJyA prati-
SiddhA | tadabhiprAyeNa rAjJA mahApRthivI saMghe dattA | yAvadamAtyaizcatasra: koTyo bhagavacchAsane 
dattvA pRthivIM niSkrIya saMpadi: rAjye pratiSThApita: | saMpaderbRhaspati: putra:, bRhaspatervRSasena:, 
vRSasenasya puSyadharmA, puSyadharmaNa: puSyamitra: | so’mAtyAnAmantrayate-ka upAya: syAdyadasmAkaM
nAma ciraM tiSThet ? tairabhihitam-devasya ca vaMzAdazoko nAmnA rAjA babhUveti | tena 
caturazItidharmarAjikAsahasraM pratiSThApitam | yAvadbhagavacchAsanaM prApyate, tAvattasya yaza: 
sthAsyati | devo’pi caturazItidharmarAjikAsahasraM pratiSThApayatu | rAjA Aha-mahezAkhyo
rAjA azoko babhUva | anya: kazcidupAya iti ? tasya brAhmaNapurohita: pRthagjano’zrAddha: |
tenAbhihitam-deva, dvAbhyAM kAraNAbhyAM nAma ciraM sthAsyati | yAvadrAjA puSyamitrazcaturaGga-
balakAyaM saMnAhayitvA bhagavacchAsanaM vinAzayiSyAmIti kukkuTArAmaM nirgata: | dvAre ca 
siMhanAdo mukta: | yAvatsa rAjA bhIta: pATaliputraM praviSTa: | evaM dvirapi trirapi | yAvadbhikSUMzca 
saMghamAhUya kathayati-bhagavacchAsanaM nAzayiSyAmIti | kimicchatha stUpaM saMghArAmAn 
vA ? bhikSubhi: parigRhItA: | yAvatpuSyamitro yAvat saMghArAmaM bhikSUMzca praghAtayan prasthita: |
sa yAvacchAkalamanuprApta: | tenAbhihitam-yo me zramaNaziro dAsyati, tasyAhaM dInArazataM 
dAsyAmi | dharmarAjikAvArhadbuddhyA (?) ziro dAtumArabdham | zrutvA ca rAjA arhatpraghAtayitu-
mArabdha: | sa ca nirodhaM samApanna: | tasya paropakarmo na kramate | sa yatnamutsRjya yAva-
tkoSThakaM gata: | daMSTrAnivAsI yakSazcintayati-idaM bhagavacchAsanaM vinazyati | ahaM ca zikSAM 
dhArayAmi | na mayA zakyaM kasyacidapriyaM kartum | tasya duhitA kRmizena yakSeNa yAcyate, na 
cAnuprayacchati-tvaM pApakarmakArIti | yAvatsA duhitA tena kRmizasya dattA bhagavacchAsana-
paritrANArthaM parigrahaparipAlanArthaM ca | puSyamitrasya rAjJa: pRSThata: yakSo mahAn pramANe yUyam (?) |
tasyAnubhAvAtsa rAjA na pratihanyate | yAvaddaSTrAMnivAsI yakSastaM puSyamitrAnubandhayakSaM grahAya
parvatacarye’carat | yAvaddakSiNA mahAsamudraM gata: | kRmizena ca yakSeNa mahAntaM parvatamAnayitvA 
puSyamitro rAjA sabalavAhano’vaSTabdha: | tasya munihata iti saMjJA vyavasthApitA | yadA 
puSyamitro rAjA praghAtitastadA mauryavaMza: samucchinna: ||
iti zrIdivyAvadAne azokAvadAnaM samAptam ||
@283
30 sudhanakumArAvadAnam |
{1. ##C reads## nama: ##before## punarapi.}punarapi mahArAja yanmayA anuttarasamyaksaMbodhiprAptaye dAnAni dattAni, puNyAni
kRtAni, vIryapAramitA ca pariripUtA, anuttarA samyaksaMbodhirnArAdhitA, tacchrUyatAm ||
bhUtapUrvaM mahArAja pAJcAlaviSaye rAjAnau babhUvatu:, uttarapAJcAlo dakSiNapAJcAlazca |
tatrottarapAJcAlo mahAdhano nAmnA hastinApure rAjyaM kArayati RddhaM ca sphItaM ca kSemaM ca 
subhikSaM ca AkIrNabahujanamanuSyaM ca zAntakalikalahaDimbaDamarataskaradurbhikSarogApagataM 
zAlIkSugomahiSIsaMpannam | dhArmiko dharmarAjo dharmeNa rAjyaM kArayati | tasmiMzca nagare 
mahAhrada utpalakumudapuNDarIkasaMpanno haMsakAraNDavacakravAkopazobhito ramaNIya: | tatra ca 
hrade janmacitrako nAma nAgapota: prativasati | sa kAlena kAlaM samyagvAridhArAmanu-
prayacchati | atIva zasyasaMpattirbhavati | zasyavatI vasumatI | subhikSAnnapAno deza: |
dAnamAnasatkAravAMzca loka: zramaNabrAhmaNakRpaNavanIpakopabhojya: | dakSiNapAJcAlastu rAjA 
adharmabhUyiSThazcaNDo rabhasa: karkazo’dharmeNa rAjyaM kArayati, nityaM daNDena ghAtanadhAraNabandhana-
haDinigaDoparodhena rASTranivAsinAM trAsayati | adharmabhUyiSThatayA cAsya devo na kAlena kAlaM 
samyagvAridhArAmutsRjati | tato’sau mahAjanakAya: saMtrasta: svajIvitApekSayA rASTraparityAgaM 
kRtvA uttarapAJcAlasyaiva rAjJo viSayaM gatvA prativasati | yAvadapareNa samayena dakSiNapAJcAlo 
rAjA mRgayAvyapadezena janapadAn vyavalokanAya nirgata: | yAvat pazyati grAmanagarANi 
zUnyAni, udyAnadevakulAni bhinnaprabhagnAni | sa janakAya: kva gata iti kathayati |
amAtyA: kathayanti-deva, uttarapAJcAlasya rAjJo viSayaM gata: | kimartham ? deva,
abhayaM prayaccha, kathayAma: | dattaM bhavatu | tataste kathayanti-deva, uttarapAJcAlo rAjA 
dharmeNa rAjyaM kArayati | tasya janapadA RddhAzca sphItAzca kSemAzca subhikSAzca AkIrNa-
bahujanamanuSyAzca prazAntakalikalahaDimbaDamarataskaradurbhikSarogApagatA: zAlIkSugomahiSI-
saMpannA: | dAnamAnasatkAravAMzca loka: zramaNabrAhmaNavanIpakopabhojya: | devastu caNDo rabhasa: 
karkazo nityaM tADanaghAtanadhAraNabandhananigaDoparodhe(na) rASTraM trAsayati | yato’sau janakAya:
saMtrasta: saMvegamApanna uttarapAJcAlasya rAjJo viSayaM gata: | dakSiNapAJcAlo rAjA kathayati-
bhavanta:, ko’sAvupAya: syAdyenAsau janakAya: punarAgatya eSu grAmanagareSu prativaset ?
amAtyA Ahu:-yadi deva uttarapAJcAlavaddharmeNa rAjyaM kArayasi, maitracitto’nukampAcittazca 
rASTraM pAlayasi, nacirAdasau janakAya: punarAgatya eSu grAmanagareSu prativaset | dakSiNa-
pAJcAlo rAjA kathayati-bhavanta:, yadyevam, ahamapyuttarapAJcAlavaddharmeNa rAjyaM kArayAmi,
maitracitto hitacitto’nukampAcittazca rASTraM pAlayAmi | yUyaM tathA kuruta, yathA asau 
janakAya: punarAgatya eSu grAmanagareSu prativasatIti | amAtyA Ahu:-deva, aparo’pi 
tatrAnuzaMso’sti | tasmin nagare mahAhrada utpalakumudapuNDarIkasaMchanno haMsakAraNDavacakra-
@284
vAkopazobhita: | tatra janmacitrako nAma nAgapotaka: prativasati | sa kAlena kAlaM 
samyagvAridhArAmanuprayacchati | atIva zasyasaMpattirbhavati | tena tasya zasyavatI vasumatI,
subhikSAnnapAnazca deza: | rAjA Aha-ko’sau upAya: syAdyenAsau nAgapota ihAnIyeta ?
amAtyA Ahu:-deva, vidyAmantradhAriNa:, tAnAnayeti | te samanviSyantAm | tato rAjJA
suvarNapiTakaM dhvajAgre baddhvA svavijite ghaNTAvaghoSaNaM kAritam-ya uttarapAJcAlarAja-
viSayAjjanmacitrakaM nAma nAgapotakamAnayati, tasyemaM suvarNapiTakaM dAsyAmi, mahatA ca 
satkAreNa satkariSyAmIti | yAvadanyatamo’hituNDiko’mAtyAnAM sakAzaM gatvA kathayati-
mamedaM suvarNapiTakamanuprayacchata | ahaM janmacitraM nAma nAgapotakamapahRtyAnayAmIti |
amAtyA: kathayanti-eSa gRhANa | sa kathayati-yo yuSmAkaM zraddhayita: pratyayitazca, tasya 
haste tiSThatu | AnIte janmacitre nAgapotake grahISyAmIti | evaM kuruSveti | tato’sau
ahituNDika: pratyayitasya puruSasya haste suvarNapiTakaM sthApayitvA hastinApuraM gata: |
tenAsau hrada: samantato vyavalokita: | nimittIkRta:-asau janmacitro nAgapotaka
etasmin pradeze tiSThatIti | tato balyupahAranimittaM puna: pratyAgata: | amAtyAnAM kathayati-
balyupahAramenaM prayacchata | saptame divase taM nAgapotakamapahRtya AnayAmIti | sa cAhituNDikastena 
saMlakSita:-mamAsAvapaharaNAyAgata: | saptame divase mAmapahariSyati | mAtApitRviyogajaM 
me du:khaM bhaviSyatIti | kiM karomi, kiM zaraNaM prapadyeyamiti | tasya hradasya nAtidUre 
dvau lubdhakau prativasata:, sArako halaka: | tau hradamAzritya jIvikAM kalpayata: | ye 
sthalagatA: prANino mRgazarabhasUkarAdayastaM hradamupasarpanti, tAn praghAtayata:, ye’pi
jalagatA matsyakacchapamaNDUkAdaya: | tatra sAraka: kAlagata:, halako jIvati | janmacitro
nAgapota: saMlakSayati-ko’nyo’sti mama zaraNamRte halakAt lubdhakAt ? tato manuSyaveSa-
mAsthAya halakasya lubdhakasya sakAzaM gata: | gatvA kathayati-bho: puruSa, kiM tvaM jAnISe 
kasyAnubhAvAddhanasya rAjJo janapadA RddhAzca sphItAzca subhikSAkIrNabahujanamanuSyAzca prazAnta-
kalikalahaDimbaDamarataskaradurbhikSarogApagatA: zAlIkSugomahiSIsaMpannA iti ? sa katha-
yati-jAne sa rAjA dhArmiko dharmeNa rAjyaM kArayati, maitracitto hitacitto’nukampAcittazca 
rASTraM pAlayatIti | sa kathayati-kimetadeva, athAstyanyadapi ? lubdhaka: kathayati-astyanyo-
‘pyanuzaMsa: | asmin pradeze janmacitrako nAma nAgapotaka: prativasati | sa kAlena 
kAlaM samyagvAridhArAmanuprayacchati | atIva zasyasaMpattirbhavati | zasyavatI vasumatI, subhikSA-
nnapAnazca deza iti | janmacitra: kathayati-taM nAgapotakamito viSayAdapaharet, tasya nAga-
potakasya kiM syAt ? na zobhanaM syAt, mAtApitRviyogajaM du:khaM syAdrAjJo rASTrasya ca | 
yo’paharati, tasya kiM tvaM kuryA: ? sa Aha-jIvitAdvyaparopayeyam | jAnISe tvaM 
kataro’sau nAgapotaka iti ? na jAne | ahamevAsau nAga: | dakSiNapAJcAlavaiSayikenAhi-
tuNDikenApahRtya nIyeta | sa balyupahAravidhAnArthaM gata: | saptame divase AgamiSyati |
@285
Agatya asya hrdasya catasRSu dikSu khadirazalAkAnnikhanya nAnAraGgai: sUtrairveSTayitvA mantrAnA-
vartayiSyati | tatra tvayA pracchanne saMnikRSTe sthAtavyam | yadA tenAyamevaMrUpa: prayoga: kRto 
bhavati, tadA hradamadhyAt kvathamAnaM pAnIyamutthAsyati ahaM cotthAsyAmi | tadA tvayAsau 
ahituNDika: zareNa marmaNi tADayitavya:, Azu copasaMkramya vaktavya:-mantrAnupasaMhara | mA te 
utkRttamUlaM zira: kRtvA pRthivyAM nipAtayiSyAmIti | yadyasau mantrAnanupasaMhRtya prANairviyo-
kSyate, mRtaM te’haM yAvajjIvaM mantrapAzabaddha: syAmiti | lubdhaka: prAha-yadi tavaikasyaivaM guNa: 
syAt, tathApyahamevaM kuryAm, prAgeva sarAjakasya rASTrasya | gaccha, ahaM te trAteti |
tatastena nAgapotakena tasyaikapArzve guptasthAnamupadarzitam | yAvadasau lubdhaka: saptame divase 
pratigupte pradeze AtmAnaM gopayitvA avasthita: | sa cAhituNDika Agatya balyupahAraM 
kartumArabdha: | tena catasRSu dikSu catvAra: khadirakIlakA nikhAtA: | nAnAraGgai: sUtrairveSTa-
yitvA mantrA AvartitA: | tatastasmAt pAnIyaM kvathitumArabdham | lubdhakena ca zareNa
marmaNi tADita: | niSkozaM cAsiM kRtvA abhihita:-tvamasmadviSayanivAsinaM nAgapotamapa-
harasi | mA te utkRttamUlaM zira: kRtvA pRthivyAM nipAtayAmIti | tato’hituNDikena du:kha-
vedanAbhibhUtena maraNabhayabhItena mantrA vyAvartitA: | tatsamanantaraM ca lubdhakena jIvitAd
vyaparopita: | tato nAgo mantrapAzavinirmukto hradAdabhyudgamya lubdhakaM pariSvaktavAn, evaM 
cAha-tvaM me mAtA, tvaM me pitA, yanmayA tvAmAgamya mAtApitRviyogajaM du:khaM notpannam | 
Agaccha, bhavanaM gacchAma: | tenAsau bhavanaM nIta:, nAnAvidhena cAnnapAnena saMtarpita:,
ratnAni copadarzitAni, mAtApitrozca nivedita: | amba tAta-eSa me suhRccharaNaM bAndhava: |
asyAnubhAvAdyuSmAbhi: saha viyogo na jAta iti | tAbhyAmasau vareNa pravArito vividhAni 
ca ratnAni dattAni | sa tAnyAdAya tasmAd hradAd vyutthita: | tasya ca hradasya nAtidUre 
puSpaphalasalilasaMpanne nAnAzakunikUjite RSeragramAzramapadam | tatra ca nAgapotakena sArdhaM 
vRttakaM tatsarvaM vistareNa samAkhyAtam | tata RSi: kathayati-kiM ratnai: kiM vA te suvarNena ? 
tasya bhavane’mogho nAma pAzastiSThati, taM yAcasva | tato lubdhako’moghapAze saMjAtatRSNa: 
RSivacanamupazrutya punarapi nAgabhavanaM gata: | yAvatpazyati bhavanadvAre tamamoghapAzam |
tasyaitadabhavat-eSa sa pAzo yo mayA prArthanIya: | iti viditvA nAgabhavanaM praviSTa: | tato 
janmacitreNa nAgapotakena anyaizca nAgai: sasaMbhramai: pratisaMmodito ratnaizca pravArita: | sa 
kathayati-alaM mama ratnai: | kiM tu etamamoghapAzaM prayacchatheti | sa nAga Aha-tavAnena 
kiM prayojanam ? yadA garutmatopadrutA bhavAma:, tadA anenAtmAnaM rakSAma: | lubdhaka Aha-
yuSmAkameSa kadAcit karhicit garutmatopadrutAnAmupayogaM gacchati | mama tu anena 
satatameva prayojanam | yadyasti kRtamupakRtaM ca, anuprayaccheti | janmacitrasya nAgapotakasyai-
tadabhavat-mamAnena bahUpakRtam | mAtApitarau avalokya dadAmIti | tena mAtApitarau 
avalokya sa pAzo datta: | tato’sau lubdhaka: pRthivIlabdhaprakhyena sukhasaumanasyenApyA- 
yitamanA amoghapAzamAdAya nAgabhavanAdabhyudgamya svagRhaM gata: ||
@286
yAvadapareNa samayena dhano rAjA devyA sArdhaM krIDati ramate paricArayati | tasya 
krIDato ramamANasya paricArayato na putro na duhitA | sa kare kapolaM dattvA cintAparo 
vyavasthita:-anekadhanasamuditaM me gRham | na me putro na duhitA | mamAtyayAtsvakulavaMzacchede 
rASTrApahAra: sarvasantasvApateyamaputramiti kRtvA anyarAjavidheyo bhaviSyatIti | sa zramaNa-
brAhmaNasuhRtsaMbandhibAndhavairucyate-deva, kimasi cintApara: ? sa etatprakaraNaM vistareNAroca-
yati | te kathayanti-devatArAdhanaM kuru, putraste bhaviSyatIti | so’putra: putrAbhinandI ziva-
varuNakuberavAsavAdInanyAMzca devatAvizeSAnAyAcate, tadyathA-ArAmadevatA vanadevatA catvara-
devatA zRGgATakadevatA balipratigrAhikA: | sahajA: sahadharmikA nityAnubaddhA api devatA 
AyAcate | asti caiSa loke pravAdo yadAyAcanaheto: putrA jAyante duhitarazceti | tacca 
naivam | yadyevamabhaviSyat, ekaikasya putrasahasramabhaviSyat, tadyathA rAjJazcakravartina: | api 
tu trayANAM sthAnAnAM saMmukhIbhAvAtputrA jAyante duhitarazca | katameSAM trayANAm ? mAtA-
pitarau raktau bhavata: saMnipatitau | mAtA cAsya kalyA bhavati RtumatI ca | gandharva: 
pratyupasthito bhavati | eSAM trayANAM sthAnAnAM saMmukhIbhAvAtputrA jAyante duhitarazca | sa 
caivamAyAMcanaparastiSThati | anyatamazca bhadrakalpiko bodhisattvastasyAgramahiSyA avakrAnta: |
paJcAveNIyA dharmA ekatye paNDitajAtIye mAtRgrAme | katame paJca ? raktaM puruSaM jAnAti viraktaM 
jAnAti | kAlaM jAnAti RtuM jAnAti | garbhamavakrAntaM jAnAti | yasya sakAzAdgarbhamavakrAmati
tamapi jAnAti | dArakaM jAnAti, dArikAM jAnAti | saceddArako bhavati, dakSiNaM kukSiM 
nizritya tiSThati | saceddArikA bhavati, vAmaM kukSiM nizritya tiSThati | sA AttamanA: svAmina
Arocayati-diSTyA vardhasva Aryaputra | ApannasattvAsmi saMvRttA | yathA ca me dakSiNaM 
kukSiM nizritya tiSThati, niyataM dArako bhaviSyatIti | so’pyAttamanAttamanA: pUrvaM 
kAyamunnamayya dakSiNaM bAhumabhiprasArya udAnamudAnayati-apyevAhaM cirakAlAbhilaSitaM 
putramukhaM pazyeyam | jAto me syAnnAvajAta: | kRtyAni me kurvIta | pratibharet | dAyAdyaM me 
pratipadyeta | kulavaMzo me cirasthitika: syAt | asmAkaM cApyatItakAlagatAnAmalpaM vA 
prabhUtaM vA dAnAni dattvA puNyAni kRtvA asmAkaM nAmnA dakSiNAmAdekSyati-idaM tayoryatra-
tatropapannayorgacchatoranugacchatu iti | ApannasattvAM viditvA upariprAsAdatalagatAmayantritAM 
dhArayati tiktAmlalavaNamadhurakaTukaSAyavivarjitairAhArai: | hArArdhahAravibhUSitagAtrImapsarasamiva
nandanavanacAriNIM maJcAnmaJcaM pIThAtpIThamanavatarantImadharimAM bhUmim | na cAsyA: kiMci-
damanojJazabdazravaNaM yAvadeva garbhasya paripAkAMya | sA aSTAnAM vA navAnAM vA mAsAnAmatya-
yAtprasUtA | dArako jAto’bhirUpo darzanIya: prAsAdiko gaura: kanakavarNazchatrAkArazirA: 
pralambabAhurvistIrNalalATa uccaghoNa: saMgatabhrUstuGganAsa: sarvAGgapratyaGgopeta: | tasya jAtau 
AnandabheryastADitA: | zrutvA rAjA kathayati-kimetaditi | anta:purikAbhI rAjJe niveditam-
deva, diSTyA vardhasva | putraste jAta iti | tato rAjJA taM sarvaM nagaramapagatapASANazarkarakaThallaM 
@287
vyavasthitam, candanavArisiktamucchritadhvajapatAkaM surabhidhUpaghaTikopanibaddhaM nAnApuSpAbhi-
kIrNaramaNIyam | AjJA ca dattA-zramaNabrAhmaNakRpaNavanIpakebhyo dAnaM prayacchata, sarvabandhana-
mokSaM ca kuruteti | tasyaivaM trINi saptakAnyekaviMzatidivasAn vistareNa jAtakarma karoti |
tasya jAtimahaM kRtvA nAmadheyaM vyavasthApitumArabdham-kiM bhavatu dArakasya nAmeti ? amAtyA: 
kathayanti-ayaM dArako dhanasya rAjJa: putra:, bhavatu dArakasya sudhano nAmeti | tasya sudhana iti 
nAmadheyaM vyavasthApitam | sudhano dArako’STAbhyo dhAtrIbhyo’nudatto dvAbhyAmaMsadhAtrIbhyAM dvAbhyAM 
kSIradhAtrIbhyAM dvAbhyAM maladhAtrIbhyAM dvAbhyAM krIDanikAbhyAM dhAtrIbhyAm | so’STAbhirdhAtrIbhi-
runnIyate vardhyate kSIreNa dadhnA navanItena sarpiSA sarpimaNDairvA anyaizcottaptottaptairupakaraNavizeSai: |
Azu vardhate hradasthamiva paGkajam ||
sa yadA mahAn saMvRttastadA lipyAmupanyasta: saMkhyAyAM gaNanAyAM mudrAyAmuddhAre nyAse 
nikSepe vastuparIkSAyAM kumAraparIkSAyAM kumArikAparIkSAyAM dAruparIkSAyAM ratnaparIkSAyAM vastra-
parIkSAyAm | so’STAsu parIkSAsu ghaTako vAcaka: paNDita: paTupracAra: saMvRtta: | sa yAni 
tAni bhavanti rAjJAM kSatriyANAM mUrdhAbhiSiktAnAM janapadaizvaryamanuprAptAnAM mahAntaM pRthivImaNDala-
mabhinirjityAdhyAvasatAM pRthagbhavanti zilpasthAnakarmasthAnAni, tadyathA-hastigrIvAyAmazvapRSThe
rathe tsarau dhanuSi apayAne niryANe’Gkuzagrahe pAzagrahe chedye bhedye muSTibandhe zikhAbandhe pada-
bandhe dUravedhe zabdavedhe marmavedhe’kSuNNavedhe dRDhaprahAritAyAm | paJcasthAneSu kRtAvI saMvRtta: |
tasya pitrA trINyanta:purANi vyavasthApitAni jyeSThaM madhyaM kanIyasam | trINi vAsagRhANi
mApitAni, haimantikaM graSmikaM vArSikam | trINyudyAnAni mApitAni, haimantikaM graiSmikaM
vArSikam | tata: sudhanakumAra upariprAsAdatalagato niSpuruSeNa tUryeNa krIDati ramate 
paricArayati || 
yAvadapareNa samayena halako lubdhako mRgayAmanveSamANastena tenAnuvicarannanyatamaM 
parvatamanuprApta: | tasya ca parvatasyAdhastAdRSerAzramapadaM pazyati puSpaphalasaMpannaM nAnApakSigaNa-
vicaritam | mahAntaM ca hradamutpalakumudapuNDarIkasaMchannaM haMsakAraNDavacakravAkopazobhitam |
sa tamAzramapadaM paribhramitumArabdha: | yAvattaM RSiM pazyati dIrghakezazmazrunakharomANaM vAtAtapa-
karSitazarIraM cIvaravalkaladhAriNamanyatamavRkSamUlAzrayatRNakuTikAkRtanilayam | dRSTvA ca puna: 
pAdAbhivandanaM kRtvA kRtAJjalipuTa: papraccha-bhagavan, kiyacciramasmin pradeze tava prati-
vasata: ? catvAriMzadvarSANi | asti tvayA iyatA kAlenAsmin pradeze kazcidAzcaryAdbhuta-
dharmo dRSTa: zruto vA ? prazAntAtmA RSirmandaM mandamuvAca-bhadramukha, dRSTaste’yaM hrada: ? dRSTo 
bhagavan | eSA brahmasabhA nAma puSkiriNI utpalapadmakumudapuNDarIkasaMchannA nAnApakSigaNa-
niSevitA himarajatatuSAragaurAmbusaMpUrNA surabhikusumapUrNatoyA | asyAM puSkiriNyAM paJca-
dazamyAM manoharA nAma drumasya kinnararAjasya duhitA paJcakinnarIzataparivArA nAnAvidha-
snAnodvartanairAgatya snAti | snAnakAle cAsyA madhuragItavAditazabdena mRgapakSiNo’vahriyante |
@288
ahamapi taM zabdaM zrutvA mahatA prItisaumanasyena saptAhamatinAmayAmi | etadAzcaryaM bhadramukha
mayA dRSTamiti | atha halakasya lubdhakasyaitadabhavat-zobhano’yaM mayA amogha: pAzo nAgAllabdho 
manoharAyA: kinnaryA: kSepsyAmIti | so’pareNa samayena pUrNapaJcadazyAmamoghaM pAzamAdAya
hradatIrasamIpe puSpaphalaviTapagahanamAzritya avadhAnatatparo’vasthita: | yAvanmanoharA kinnarI
paJcazataparivAritA tAdRzyaiva vibhUtyA brahmasabhAM puSkariNImavatIrNA snAtum | tatsamanantaraM ca 
halakena lubdhakena amogha: pAza: kSipta:, yena manoharA kinnarI baddhA | tayA amoghapAza-
zritayA hrde mahAhatanAda: kRto bhISaNazca zabdo nizcArita:, yaM zrutvA pariziSTa: kinnari-
gaNa itazcAmutazca saMbhrAnto manoharAM nirIkSitumArabdha: | pazyanti baddhAm | dRSTvA ca 
punarbhItA niSpalAyitA: | adrAkSItsa lubdhakastAM paramarUpadarzanIyAm | dRSTvA ca punarupa-
zliSTo grahISyAmIti | sA Aha-hA hatAsmi, hA mandabhAgyA, mamedRzImavasthAmAptAm |
mA naiSIstvaM hi mA sprAkSIrnaitattava suceSTitam | 
rAjabhogyA surUpAhaM na sAdhu grahaMaM tava ||1|| iti ||
lubdhaka: prAha-yadi tvAM nag RhNAmi, niSpalAyase | sA kathayati-nAhaM niSpalAye |
yadi na zraddadhAsi, imaM cUDAmaNiM gRhANa | asyAnubhAvenAhamuparivihAyasA gacchAmIti |
lubdhaka: kathayati-kathaM jAne ? tayA zirasthazcUDAmaNirdatta uktazca-eSa cUDAmaNiryasya haste, 
tasyAhaM vazA bhavAmi | tato lubdhakenAsau cUDAmaNirgRhIta:, pAzabaddhAM cainAM saMprasthita: ||
tena khalu samayena sudhanarAjakumAro mRgayAnirgata: | adrAkSItsa lubdhaka: sudhanaM 
rAjakumAramabhirUpaM darzanIyaM prAsAdikam | dRSTvA ca punarasyaitadabhavat-ayaM ca rAjakumAra:, 
iyaM ca paramadarzanIyA | yadyenAM drakSyati, balAdgrahISyati | yannvahamenAM prAbhRtanyAyena svaya-
mevopanayeyam | tatastAM pAzabaddhAmAdAya yena rAjakumArastenopasaMkrAnta: | upasaMkramya pAdayo-
rnipatya kathayati-idaM mama devasya strIratnaM prAbhRtamAnItam, pratigRhyatAmiti | adrAkSI-
tsudhanakumAro manoharAM kinnarImabhirUpAM darzanIyAM prAsAdikAM paramazubhavarNapuSkalatayA 
samanvAgatAM sarvaguNasamuditAmaSTAdazabhi: strIlakSaNai: samalaMkRtAM janapadakalyANAM kAJcana-
kalazakUrmapInonnatakaThinasahitasujAtavRttapragalbhamAnastanImabhinIlaraktAMzukavisRtAyatanava-
kamalasadRzanayanAM subhruvamAyatatuGganAsAM vidrumamaNiratnabimbaphalasaMsthAnasadRzAdharoSThIM sudRDhapari-
pUrNagaNDapArzvAmatyartharatikarakapolatilakAnupUrvacaritAM saMgatabhruvAravindavikacasadRzaparipUrNa-
vimalazazivapuSaM pralambabAhuM gambhIratrivalikasaMtatamadhyAM stanabhArAvanAmyamAnapUrvArdhAM rathAGga-
saMsthitasujAtajaghanAM kadalIgarbhasadRzakarAnupUrvAvasthitasujAtakarabhoruM sunigUDhasuracitasarvAGga-
sundarazirAM sahitamaNipIDAsaMraktakaratalapraharSanUpuravalayAM hArArdhahAranirghoSavimalazitagati-
mAyatanIlasUkSmakezIM sacIvaraprabhraSTakAJcIguNAM nUpurAvacchAditapAdAM kSAmodarIm | tAM prati-
kIrNahArAmuttaptajAmbUnadacArupUrNAM dRSTvA kumAra: sahasA papAta viddho dRDharAgazareNa | tatra sa 
rAgavarAhadavadahanapataGgasadRzena jalacandracaJcalavimalojjvalasvabhAvena durgrAhyatareNa nadItaraGgajhaSa-
@289
makarasurabhigamanena garuDapavanajavasamagatinA tUlaparivartanalaghutareNa vAnarAvasthitacapalo-
dbhrAntatareNa satatAbhyAsaklezaniSevaNarAgasukhAsvAdalobhena sarvaklezaviSamadurgaprapAtani:saGgena 
paramasalIlena cittena tadbhUtAnugatayA ayonizomanaskAradhanurvisRtai: saMyogAbhilaSitaparama-
rahasyazabdena kAmazareNa hRdaye viddha: | Aha ca-
dRSTvA ca tAM sudhana indusamAnavaktrAM
prAvRDghanAntaravinizcariteva vidyut |
tatsnehamanmathavilAsasamudbhavena 
sadya: sa cetasi nu rAgazareNa viddha: ||2||
sa tAmatimanoharAM gRhItvA hastinApuraM gata: | sa ca lubdha: paJcagrAmavareNAcchAdita: |
tata: sudhano rAjakumAro manoharayA rUpayauvanaguNena sudhana: kumAro’nekaizcopacArazataistathA 
apahRto yathA muhUrtamapi tAM na jahAti | yAvadapareNa samayena jetavanAddvau brAhmaNau abhyAgatau |
tatraiko rAjAnaM saMzrita:, dvitIya: sudhanaM kumAram | yo rAjAnaM saMzrita:, sa rAjJA purohita: 
sthApito bhogaizca saMvibhakta: | yastu sudhanaM kumAram, sa bhogamAtreNa saMvibhakta: | sa katha-
yati-kumAra, yadA tvaM pituratyayAdrASTre pratiSThAsyasi, tadA me kiM kariSyasIti ? sudhana: 
kathayati-yathA tava sahAyo brAhmaNo mama pitrA paurohitye’vasthApita:, evamahaM tvAmapi paurohitye 
sthApayAmIti | eSa ca vRttAntastena brAhmaNena karNaparaMparayA zruta: | tasyaitadabhavat-ahaM 
tathA kariSye, yathA kumAro rAjyameva nAsAdayiSyati, kutastaM purohitaM sthApayiSyatIti ? 
yAvadapareNa samayena tasya rAjJo vijite’nyatama: kArvaTika: prativiruddha:, tasya samucchittaye 
eko daNDa: preSita: | sa hatavihatavidhvasta: pratyAgata: | evaM yAvatsapta, ye daNDA: 
preSitA:, te’pi hastavidhvastA: pratyAgatA: | amAtyai rAjA vijJApita:-deva, kimarthaM svabalaM
hAryate, paraM vardhyate ? yAvannaika: kazciddevasya vijite zastrabalopajIvI sarvo’sau AhUyatA-
miti | brAhmaNa: purohita: saMlakSayati-ayaM sa kumArasya vadhopAyakAla iti | tena rAjA 
vijJapta:-deva, naivamasau zakya: saMnAmayitum | rAjA kathayati-kiM mayA svayaM gantavyam ?
purohita: kathayati-kimarthaM deva: svayaM gacchati ? ayaM sudhana: kumAro yuvA baladarpayukta: |
eSa daNDasahAya: preSyatAmiti | rAjA kathayati-evamastviti | tato rAjA kumAramAhUya
kathayati-gaccha kumAra, daNDasahAya: kArvaTikaM saMnAmaya | evaM deveti sudhana: kumAro rAjJa: 
pratizrutya anta:puraM praviSTa: | manoharAdarzanAccAsya sarvaM vismRtam | punarapi rAjJA abhihita:-
punarapi taddarzanAtsarvaM vismRtam | purohitena cAbhihita:-deva, sudhana: kumAro manoharayA 
atIva sakto na zakyate preSayitum | rAjA kathayati-sAdhanaM sajjaM kriyatAm | nirgata:
kumAro’nta:purAt preSayitavyo yathA manoharAyA: sakAzaM na prativasatIti | evaM deveti 
amAtyai rAjJa: pratizrutya balaugho hastyazvarathapadAtisaMpanno’nekapraharaNopakaraNayukta: sajjIkRta: |
tata: kumAro nirgata: ukta:-gaccha kumAra, sajjo balaugha iti | sa kathayati-deva, gamiSyAmi 
@290
manoharAM dRSTvA | rAjA kathayati-kumAra na draSTavyA, kAlo’tivartate | sa kathayati-tAvadyadi 
evam, mAtaraM dRSTvA gacchAmi | gaccha kumAra avalokya jananIm | sa manoharAsantakaM 
cUDAmaNimAdAya mAtu:sakAzamupasaMkrAnta: | pAdayornipatya kathayati-amba, ahaM kArvaTikaM 
saMnAmanAya gacchAmi |
duhitA zakrakalpasya kinnarendrasya mAninI |
pAlyA virahazokArtA madvAtsalyadhiyA tvayA ||3||
ayaM cUDAmaNi: suguptaM sthApayitavya: | na kadAcinmanoharAyA dAtavyo’nyatra 
prANaviyogAditi | sa evaM mAtaraM pitaraM saMdizya abhivAdya ca nAnAyodhabalaughatUryanirnAditai: 
saMprasthita: | anupUrveNa janapadAnatikramya tasya kArvaTikasya nAtidUre’nyatamaM vRkSamUlaM 
nizritya vAsamupagata: | tena khalu samayena vaizravaNo mahArAjo’nekayakSaparivAro’nekayakSazata-
sahasraparivAra: | tena yakSANAM yakSasamitiM saMprasthita: | tasya tena pathA gacchata: khagapathena 
yAnamavasthitam | tasyaitadabhavat-bahuzo’hamanena pathA samatikrAnta: | na ca me kadAcidyAnaM 
pratihatam | ko’tra heturyenedAnIM pratihata iti ? pazyati sudhanaM kumAram | tasyaitadabhavat-
ayaM bhadrakalpiko bodhisattva: khedamApatsyati yuddhAyAbhiprasthita: | sAhAyyamasya karaNIyam |
kArvaTika: saMnAmayitavya: | na ca kasyacitprANina: pIDA karaNIyeti viditvA pAJcikaM 
mahAyakSasenApatimAmantrayate-ehi tvaM pAJcika, sudhanasya kumArasya kArvaTikamayuddhena saMnAmaya |
na ca te kasyacitprANina: pIDA kartavyeti | tatheti pAJcikena yakSasenApatinA vaizravaNasya 
mahArAjasya pratizrutya divyazcaturaGgo balakAyo nirmita:-tAlamAtrapramANA: puruSA:, parvatapramANA
hastina:, hastipramANA azvA: | tato nAnAvidhakhaDgamuzalatomarapAzacakrazaraparazvadhAdizastra-
vizeSeNa nAnAvAditrasaMkSobheNa ca mahAbhayamupadarzayan mahatA balaughena pAJciko’nuprApta: |
hastyazvarathanirghoSAnnAnAvAditranisvanAt |
yakSANAM svaprabhAvAcca prAkAra: prapapAta vai ||4||
tataste karvaTanivAsinastaM balaughaM dRSTvA tacca prAkArapatanaM paraM viSAdamApannA:
papracchu:-kuta eSa balaugha AgacchatIti ? te kathayanti-zIghraM zIghraM dvArANi muJcata | eSa 
pRSThata: kumAra Agacchati | tasya ca balaugho yadi ciraM vidhArayiSyatha, sarvathA na bhaviSyatheti |
te kathayanti-
vyutpannA na vayaM rAjJo na kumArasya dhImata: |
nRpapauruSakebhyo sma bhItA: saMtrAsamAgatA: ||5||
tairdvArANi muktAni | tata ucchritadhvajapatAkApUrNakalazA nAnAvidhatUryanirnAditai:
sudhanaM kumAraM pratyudgatA: | tena ca samAzvAsitA:, tadabhiprAyazca rAjabhaTa: sthApita: | nipa-
kAzca nigRhItA: | karapratyAyAzca nibaddhA: | tatastaM karvaTakaM sphItIkRtya sudhanakumAra: 
@291
pratinivRtta: | dhanena ca rAjJA tAmeva rAtriM svapno dRSTa:-gRdhreNAgatya rAjJa udaraM sphoTayitvA 
antrANyAkRSya sarvaM tannagaramantrairveSTitam, sapta ratnAni gRhaM pravezyamAnAni dRSTAni | tato rAjA
bhItastrasta: saMvigna AhRSTaromakUpo laghuladhvevotthAya mahAzayane niSadya kare kapolaM dattvA 
cintAparo vyavasthita:-mA haiva me atonidAnaM rAjyAccyutirbhaviSyati, jIvitasya vA antarAya 
iti | sa prabhAtAyAM rajanyAM svapnaM brAhmaNAya purohitAya nivedayAmAsa | sa saMlakSayati-
yAdRzo devena svapno dRSTa:, niyataM kumAreNa karvaTako nirjita: | vitathanirdeza: karaNIya: |
iti kRtvA kathayati-deva, na zobhana: svapna: | niyatamatonidAnaM rAjyAccyutirbhaviSyati, 
jIvitasyAntarAya iti | kevalaM tu atrAsti pratikAra:, sa ca brAhmaNakamantreSu dRSTa: | ko’sau
pratikAra: ? deva, udyAne puSkariNI puruSapramANikA kartavyA | tata: sudhayA praleptavyA |
susaMmRSTAM kRtvA kSudramRgANAM rudhireNa pUrayitavyA | tato devena snAnaprayatena tAM puSkariNI-
mekena sopAnenAvataritavyam, ekenAvatIrya dvitIyenottaritavyam, dvitIyenottIrya tRtIyenAva- 
taritavyam, tRtIyenAvatIrya caturthenottaritavyam | tatazcaturbhirbrAhmaNairvedavedAGgapAragairdevasya 
pAdayorjihvayA nirleDhavyam, kinnaravasayA ca dhUpo deya: | evaM devo vidhUtapApazciraM rAjyaM 
pAlayiSyatIti | rAjA kathayati-sarvametacchakyaM yadidaM kinnaramedamatIva durlabham | purohita: 
kathayati-deva, yadeva durlabhaM tadeva sulabham | rAjA kathayati-yathA katham ? purohita: 
kathayati-deva, nanviyaM manoharA kinnarI | rAjA kathayati-purohita, mA maivaM vada | kumArasyAtra
prANA: pratiSThitA: | sa kathayati-nanu devena zrutam-
tyajedekaM kulasyArthe grAmasyArthe kulaM tyajet |
grAmaM janapadasyArthe AtmArthe pRthivIM tyajet ||6||
dRDhenAddhyAtmanA(?) rAjyaM kumArasyAsya dhImata: |
zakSyasi hyaparAM kartuM ghAtayainAM manoharAm ||7|| iti |
AtmAbhinandino na kiMcinna pratipadyanta iti tenAdhivAsitam | tato yatho-
padiSTaM purohitena kArayitumArabdham | puSkariNI khAtA sudhayopaliptA saMmRSTA kSudramRga-
rudhiramupAvartayitumArabdham | sa ca prayoga: sudhanasyAnta:purajanenopalabdha: | tA: prIti-
manasa: saMvRttA:-vayaM rUpayauvanasaMpannA: | idAnImasmAkaM sudhana: kumAra: paricArayiSyatIti |
tA: pramuditA dRSTvA manoharA pRcchati-kiM yUyamatIva praharSitA iva ? yAvadaparayA sa vRttAnto
vistareNa manoharAyA nivedita: | tato manoharA saMjAtadu:khadaurmanasyA yena sudhanasya kumA-
rasya jananI tenopasaMkrAntA | upasaMkramya pAdayornipatya karuNadInavilambitairakSarairetamarthaM niveda-
yAmAsa | sA kathayati-yadyevaM svAgatamidaM kuru vicArayiSyAmIti | manoharayA Agamya 
punarapi samAkhyAtam | tayA api vicAritam | pazyati bhUtam | tatastayA sa cUDAmaNi-
rvastrANi ca manoharAyai dattAni, uktA ca-putrike, prApte kAle Agantavyam | evaM mamo-
pAlambho na bhavatIti | tato rAjA yathAdiSTena krameNa snAnaprayato rudhirapUrNAM puSkiriNI-
@292
mavatIryottIrNa: | tato’sya brAhmaNairjihvayA pAdau nilIDhau, avasthita:-AnIyatAM kinnarIti 
ca samAdiSTam | tatsamanantarameva manoharA gaganatalamutplutya gAthAM bhASate-
sparzasaMgamanaM mahyaM hasitaM ramitaM ca me |
nAgIva bandhanAnmuktA eSA gacchAmi sAMpratam ||8|| iti |
rAjJA dRSTA vAyupathena gacchantI | sa bhIta: purohitamAmantrayate-yadarthaM kRto yatna:, 
sa na saMpanna:, manoharA kinnarI niSpalAyiteti | purohita: kathayati-deva, siddhArtho’pagata-
pApo deva: sAMpratamiti | tato manoharAyA: khagapathena gacchantyA etadabhavat-yadahametAmavasthAM 
prAptA, tattasya RServyapadezAt | yadi tena nAkhyAtamabhaviSyat, nAhaM grahaMaM gatA abhaviSyat |
tena hi yAsyAmi tAvadasyaiva RSe: sakAzamity | sA tasyAzramapadaM gatA | pAdAbhivandanaM 
kRtvA taM RSimuvAca-maharSe, tava vyapadezAdahaM grahaMaM gatA, manuSyasya saMsparzazca saMprApta: |
jIvitAntarAyazcaitatsaMvRtta: | tadvijJApayAmi-yadi yadA kadAcitsudhana: kumAra Agacchati mAM 
samanveSamANa:, tasyemAmaGgulimudrAM dAtumarhasi | evaM ca vaktavyam-kumAra, viSamA: panthAno 
durgamA:, khedamApatsyase, nivartasveti | yadi nivAryamANo na tiSThet, tasya mArgaM vyapadeSTu-
marhasi-kumAra, manoharayA samAkhyAtam-uttare digbhAge traya: kAlaparvatA:, tAnatikramya 
apare traya:, tAnapyatikramya apare traya:, tAnatikramya himavAn parvatarAja:, tasyottareNotkilaka-
parvata:, tata utkUlako jalapatha ekadhArako vajraka: kAmarUpI | utkIlaka airAvato-
‘dhobANa: pramokSaNa: ete parvatA: samatikramaNIyA: | tatra khadirake parvate guhA, praveza eka-
dhArake tu kIlakA:, vajrake pakSirAjena praveza: | ebhirupAyaiste parvatA atikramaNIyA:, 
yantrANi ca bhaGktavyAni | ajavaktrameNDhaka: puruSo rAkSasarUpI piGgalAguhAyAM lAlAsrotasA 
mahAnajagaro vegena pradhAvati | sa te vikrameNa hantavya: | arAntaragatAM nAbhIM yatra 
pazyettatra kiTibhakazca |
ayaM muktena bANena hantavyo mama kAraNAt |
yatra pazyeddvau meSau saMghaTTantau parasparam |
tayo: zRGgamekaM bhaGktvA mArgaM pratilapsyase ||9||
Ayasau puruSau dRSTvA zastrapANI mahAbhayau |
tayorekaM pAdayitvA mArgaM pratilapsyase ||10||
saMkocayantIM prasArayantIM rAkSasImAyasaM mukham |
yadA pazyettatra kIlakaM lalATe tasyA nikhAnayet ||11||
zUlAvartastadA kUpo vilaGghyaste SaSTihastaka: |
hairpiGgalakezAkSo dAruNo yatra rAkSasa: ||12||
kArmukaM maNDalaM kRtvA hantavyazca durAsada: | 
nadyazca bahavastAryA nakragrahasamAkulA: ||13||

@293
raGgA pataGgA tapanI citrA rudantI hasantI AzIviSA vetranadI ca |
raGgAyAM rAkSasIkopa: pataGgAyAmamanuSyakA: |
tapantyAM grAhabahulatvaM citrAyAM kAmarUpiNa: ||14||
rudantyAM kinnarIceTyo hasantyAM kinnarasnuSA | 
AzIviSAyAM nAnAvidhA: sarpA vetranadyAM tu zAlmali: ||15||
raGgAyAM dhairyakaraNaM pataGgAyAM parAkrama: |
tapantyAM grAhamukhabandhaM citrAyAM vividhagItam ||16||
rudantyAM saumanasye samuttAram, hasantyAM tUSNIbhAvayogena, AzIviSAyAM sarpaviSamantra-
yogena, vetranadyAM tIkSNazastrasaMpAtayogena samuttAra: | nadI: samatikramya paJca yakSazatAni 
gulmakam | taddhairyamAsthAya vidrAvyam | tato drumasya kinnararAjasya bhavanamiti | tato 
manoharA taM RSimevamuktvA pAdAbhivandanaM kRtvA prakrAntA ||
yAvatsudhana: kumArastaM karvaTakaM saMnAmya gRhItaprAbhRto hastinApuramanuprApta: | zrutvA 
ca rAjA parAM prItimupagata: | tata: kumAro mArgazramaM prativinodya pitu: sakAzaM gata: | praNAmaM 
kRtvA purastAnniSaNNa: | rAjJA paramayA saMtoSaNayA saMbhASita:, uktazca-kumAra, zivena tvamAgata: ?
deva, tava prasAdAtkarvaTaka: saMnAmita:, nipakA gRhItA:, cintaka: sthApita: | ime tu kara-
pratyayA: | paNyAgArazca sthApyatAmiti | rAjA kathayati-zobhanaM pratigRhItam | tata: pitu:
praNAmaM kRtvA saMprasthita: | rAjA kathayati-kumAra tiSTha, prAbhRtam sahitA eva bhokSyAma: |
deva gacchAmi, ciraM dRSTA me manoharA | alaM kumAra adya gamanena | tiSTha, zvo gamiSyasIti | 
so’navabudhyamAna evamAha-tAta, adyaiva mayA avazyaM gantavyam | rAjA tUSNImavasthita: |
tata: kumAra: svagRhaM gata: | yAvatpazyati zriyA varjitamanta:puradvAram | sa cintApara: pravizya
manoharAM na pazyati | itazcAmutazca saMbhrAnta: zUnyahRdaya: zabdaM kartumArabdha:-manohare manohare 
iti | yAvadanta:puraM saMnipatitam | tA: striya: kSepaM kartumArabdhA: | viddho’sau hRdayazalyena 
sutarAM praSTumArabdha: | tAbhiryathAbhUtaM samAkhyAtam | sa zokena saMpramuhyate | tA: striya: kathayanti-
deva, asminnanta:pure tatpraviziSTatarA: striya: santi, kimarthaM zoka: kriyate ? sa piturnairguNya-
mupazrutya kRtaghnatAM ca, mAtu: sakAzamupasaMkrAnta: | pAdayornipatya kathayati-amba,
manoharAM na pazyAmi manorathaguNairyutAm |
sAdhurUpasamAyuktA kva gatA me manoharA ||17||
manasA saMpradhAvAmi mano me saMpramuhyate |
hRdayaM dahyate caiva rahitasya tayA bhRzam ||18||
manobhirAmA ca manoharA ca 
manonukUlA ca manoratizca |
@294
saMtaptadeho’smi manoharAM vinA 
kuto mamedaM vyasanaM samAgatam ||19|| iti |
sA kathayati-putra, kRcchrasaMkaTasaMbAdhaprAptA manohareti mayA pratimuktA | amba, yathA 
katham ? tayA yathAvRttaM vistareNa samAkhyAtam | sa piturnairguNyamakRtajJatAM ca jJAtvA katha-
yati-kutra gatA katareNa vA patheti ? sA kathayati-
eSo’sau parvatazaila RSisaMghaniSevita: |
uSito dharmarAjena yatra yAtA manoharA ||20|| iti |
sa manoharAviyogadu:khArta: kRcchraM vilalApa, karuNaM paridevate-
manoharAM na pazyAmi manorathaguNairyutAm |
sAdhurUpasamAyuktA kva gatA me manoharA ||21||
manasA saMpradhAvAmi mano me saMpramuhyate |
hRdayaM dahyate caiva rahitasya tayA bhRzam ||22||
manobhirAmA ca manoharA ca 
manonukUlA ca manoratizca |
saMtaptadeho’smi manoharAM vinA 
kuto mamedaM vyasanaM samAgatam ||23|| iti |
tato mAtrA abhihita:-putra, santyasminnanta:pure tadviziSTatarA: striya: | kimarthaM zoka: 
kriyata iti ? kumAra: kathayati-kuto me ratiranuprApyatAmiti ? sa tayA samAzvAsyamAno’pi 
zokasaMtApasaMtaptastasyA: pravRttiM samanveSamANa itazcAmutazca paribhramitumArabdha: | tasya buddhi-
rutpannA-yata eva labdhastameva tAvatpRcchAmi | sa halakasya sakAzaM gata: pRcchati-manoharA
kutastvayA labdheti ? sa kathayati-amuSmin pradeze RSi: prativasati | tasyAzramapade brahma-
sabhA nAma puSkiriNI | tasyAM snAtumavatIrNA RSivyapadezena labdheti | sa saMlakSayati-
RSiridAnImabhigantavya:, tasmAtpravRttirbhaviSyatIti | eSa ca vRttAnto rAjJA zruta:-manoharA-
viyogAtkumAro’tIva viklava iti | tato rAjJA abhihita:-kumAra, kimasi viklava: ? idAnIM 
tadviziSTataramanta:puraM vyavasthApayiSyAmIti | sa kathayati-tAta, na zakyaM mayA tAmanAnIya
anta:purasthena bhavitum | sa rAjJA bahvapyucyamAno na nivartate | tato rAjJA nagaraprAkArazRGge-
SvArakSakA: puruSA: sthApitA:, yathA kumAro n aniSkAsatIti | kumAra: kRtsnAM rAtriM jAgartu-
kAma: | uktaM ca-paJceme rAtryA alpaM svapanti bahu jAgarti | katame paJca puruSA: ? striyAmavekSya-
(pekSA ?)vAn pratibaddhacitta: | strIpuruSa utkroza:, RNI, caurasenApati:, bhikSuzcAlabdha-
vIrya iti | atha kumArasyaitadabhavat-yadi dvAreNa yAsyAmi, rAjA dvArapAlakAn rakSakAMzca 
daNDenotsAdayiSyati | yannvahamarakSitena pathA gaccheyamiti | sa rAtryA vyutthAya nIlotpala-
@295
mAlAbaddhazirA yena rakSiNa: puruSA na santi, tena tAM mAlAM dhvaje baddhvA avatIrNa: | candra-
zcodita: | tato’sau candramavekSya manoharAvirahita evaM vilalApa-
bho: pUrNacandra rajanIkara tArarAja 
tvaM rohiNInayanakAnta susArthavAha |
kaccitpriyA mama manoharaNaikadakSA 
dRSTA tvayA bhuvi manoharanAmadheyA ||24|| iti |
anubhUtapUrvaratimanusmaran jagAma | dadarza mRgIm | tAmapyuvAca-
he tvaM kuraGgi tRNavAripalAzabhakSe 
svastyastu te cara sukhaM na mRgArirasmi | 
dIrghekSaNA mRgavadhUkamanIyarUpA
dRSTA tvayA mama manoharanAmadheyA ||25||
sa tAmatikramya anyatamaM pradezaM gato dadarza vanaM nAnApuSpaphalopazobhitaM bhramarairupa-
bhujyamAnasAram | tato’nyatamaM bhramaramuvAca-
nIlAJjanAcalasuvarNa madhudvirepha 
vaMzAntarAmburuhamadhyakRtAdhivAsa |
varNAdhimAtrasadRzAyatakezahastA 
dRSTA tvayA mama manoharanAmadheyA ||26||
tasmAdapi pradezAdatikrAnta: pazyatyAzIviSam | dRSTvA cAha-
bho: kRSNasarpa tanupallavalolajihva 
vaktrAntarotpatitadhUmakalApavaktra |
rAgAgninA tava samo na viSAgnirugro 
dRSTA tvayA mama manoharanAmadheyA ||27||
tamapi pradezaM samatikrAnto dadarzAparaM kokilAbhinAditam | dRSTvA ca punastaM 
kokilamuvAca-
bho: kokilottama vanAntaravRkSavAsin
nArI manohara patatrigaNasya rAjan |
nIlotpalAmalasamAyatacArunetrA 
dRSTA tvayA mama manoharanAmadheyA ||28||
tamapi pradezaM samatikrAnto dadarzAzokavRkSaM sarvapariphullam |
maGgalyanAmAntaranAmayukta
sarvadrumANAmadhirAjatulya |
@296
manoharAzoka vimUrcchitaM mAM 
eSo’Jjaliste kuru vItazokam ||29||
sa evaM viklavo’nupUrveNa tasya RSerAzramapadamanuprApta: | sa taM RSiM savinayaM 
praNipatyovAca-
cIrAjinAmbaradhara kSamayA viziSTa
mUlAGkurAmalakabilvakapitthabhakta |
vande RSe natazirA vada me laghu tvaM 
dRSTA tvayA mama manoharanAmadheyA ||30||
tata: sa RSi: sudhanaM kumAraM svAgatavacanAsanadAnakriyAdipura:sara: pratisaMmodya 
uvAca-
dRSTA sA paripUrNacandravadanA nIlotpalAbhAsvarA 
rUpeNa priyadarzanA suvadanA nIlAJcitabhrUlatA |
tvaM svastho bhuvi bhujyatAM hi vividhaM mUlaM phalaM ca prabho 
pazcAtsvasti gamiSyasIti manasA nAtrAsti me saMzaya: ||31||
idaM hyavocadvacanaM ca subhrU:
kumAra tRSNA tvayi bAdhate me |
mahacca du:khaM vasatAM vaneSu 
yAtAM ramAM drakSyasi nizcayena ||32|| iti ||
iyaM ca tayA aGgulimudrikA dattA | kathayati ca-kumAra, viSamA: panthAno
durgamA: | khedamApatsyase, nivartasveti | yadi ca nivAryamANo na tiSThet, tasya mArgamupadeSTu-
marhasi | kumAra, idaM ca tayA samAkhyAtam-uttare digbhAge traya: kAlaparvatA:, tAnati-
kramya apare traya:, tAnapyatikramya himavAn parvatarAja: | tatpravezena tvayA imAni bhaiSajyAni 
samudAnetavyAni-tadyathA sUdayA nAmauSadhistayA ghRtaM paktvA pAtavyam | tena ca te na 
tRSA na bubhukSA, smRtibalaM ca vardhayati | vAnara: samudAnetavya:, mantramadhyetavyam, sazaraM 
dhanurgrahItavyam, maNayo’vabhAsAtmakA: agado viSaghAtako’yaskIlAstrayo vINA ca |
himavata: parvarAjasyottareNotkIlaka: parvata: | tata: kUlako jalapatha: khadiraka ekadhArako 
vajraka: kAmarUpI | utkIlaka airAvatako’dhobANa: pramokSaka ete parvatA: | sarve te samati-
kramaNIyA: | tatra khadirake parvate guhA, praveza ekadhArake tu kIlakA:, vajrake pakSirAjena 
praveza: | ebhirupAyaiste sarve parvatA: samatikramaNIyA:, yantrANi ca bhaGktavyAni | ajavaktro
meNDhaka: puruSo rAkSasIrUpI piGgalAyAM guhAyAM lAlAsrotasA mahatA ajagaro vegena 
pradhAvati | sa te vikrameNa hantavya: | arAntaragatAM nAbhIM yatra pazyettatra kiTibhakazca |
@297
ayaM muktena bANena hantavyo mama kAraNAt |
yatra pazyeddvau meSau saMghaTTantau parasparam |
tayo: zRGgamekaM bhaGktvA mArgaM pratilapsyase ||33||
Ayasau puruSau dRSTvA zastrapANI mahAbhayau |
tayorekaM tADayitvA mArgaM pratilapsyase ||34||
saMkocayantIM prasArayantIM rAkSasImAyasaM mukham |
yadA pazyettadA kIlaM lalATe tasyA nikhAnayet ||35||
zUlAvartastadA kUpo vilaGghyaste SaSTihastaka: |
hairpiGgalakezAkSo dAruNo yakSarAkSasa: ||36||
kArmukaM maNDalaM kRtvA hantavyazca durAsada: |
nadyazca bahavastAryA nakragrAhasamAkulA: ||37||
raGgA pataGgA tapanI citrA rudantI hasantI AzIviSA vetranadI ca |
raGgAyAM rAkSasIkopa: pataGgAyAmamAnuSA: | 
tapantyAM grAhabahutvaM citrAyAM kAmarUpiNa: ||38||
rudantyAM kinnarIceTyo hasantyAM kinnarIsnuSA | 
AzIviSAyAM nAnAvidhA: sarpA vetranadyAM tu zAlmali: ||39||
raGgAyAM dhairyakaraNaM pataGgAyAM parAkrama: |
tapantyAM grAhamukhabandhazcitrAyAM vividhaM gItam ||40||
rudantyAM saumanasyena samuttAra: | hasantyAM tUSNIbhAvena, AzIviSAyAM sarvaviSamantra-
prayogeNa samuttAra:, vetranadyAM tIkSNazastrasaMpAtayogena samuttAra: | nadImatikramya paJca yakSazatAni 
gulmakasthAnam | taddhairyamAsthAya vidrAvyam | tato drumasya kinnararAjasya bhavanamiti ||
tata: sudhana: kumAro yathopadiSTAnauSadhimantrAgadaprayogAn samudAnIya tasya RSe:
pAdAbhivandanaM kRtvA prakrAnta: | tatastena yathopadiSTA: sarve samudAnItA: sthApavitvA vAna-
ram | tatastAnAdAya punarapi tasya RSe: sakAzamupasaMkrAnta: | uktazca-alaM kumAra, kimanena 
vyavasAyena ? kiM manoharayA ? tvamekAkI asahAya: zarIrasaMzayamavApsyasIti | kumAra: prAha-
maharSe, avazyamevAhaM prayAsyAmIti | kuta: ? 
candrasya khe vicarata: kva sahAyabhAvo 
daMSTrAbalena balinazca mRgAdhipasya |
agnezca dAvadahane kva sahAyabhAva: 
asmadvidhasya ca sahAyabalena kiM syAt ||41||
@298
kiM bho mahArNavajalaM na vigAhitavyaM 
kiM sarpadaSTa iti naiva cikitsanIya: ||
vIryaM bhajetsumahadUrjitasattvadRSTaM 
yatne kRte yadi na siddhyati ko’tra doSa: ||42|| iti |
tata: sudhana: kumAro manoharopadiSTena vidhinA saMprasthita: | anupUrveNa parvatanadI-
guhAprapAtAdIni bhaiSajyamantrAgadaprayogeNa vinirjitya drumasya kinnararAjasya bhavanasamIpaM gata: | 
kumAro’pazyannagaramadUraM zrImadudyAnopazobhitaM nAnApuSpaphalopetaM nAnAvihagasevitaM taDAga-
dIrghikAvApIkinnarai: samupAvRtam | kinnarIstatra cApazyat pAnIyArthamupagatA: | tatastA: 
sudhanakumAreNAbhihitA:-kimanena bahunA pAnIyena kriyata iti ? tA: kathayanti-asti
drumasya kinnararAjasya duhitA manoharA nAma | sA manuSyahastagatA babhUva | tasyA: sa manuSya-
gandho nazyati | sudhana: kumAra: pRcchati-kimete ghaTA: samastA: sarve tasyA upari nipA-
tyante, AhosvidanupUrveNeti ? tA: kathayanti-anupUrvyA | sa saMlakSayati-zobhano'yamupAya: |
imAmaGgulimudrAmekasmin ghaTe prakSipAmIti | tenaikasyA: kinnaryA ghaTe’nAlakSitaM prakSiptA |
sA ca kinnarI abhihitA-anena tvayA ghaTena manoharA tatprathamataraM snApayitavyA | sA saMlakSa-
yati-nUnamatra kAryeNa bhavitavyam | tatastayAsau ghaTa: prathamataraM manoharAyA mUrdhni nipA-
tito yAvadaGgulimudrA utsaGge nipatitA | sA manoharayA pratyabhijJAtA | tata: kinnarIM pRcchati-
mA tatra kazcinmanuSyo’bhyAgata: ? sA Aha-abhyAgata: | gaccha, enaM pracchannaM pravezaya |
tayA pravezita:, sugupte pradeze sthApita: | tato manoharA pitu: pAdayornipatya kathayati-
tAta, yadyasau sudhana: kumAra Agacchet, yenAhaM hRtA, tasya tvaM kiM kuryA: ? sa kathayati-
tamahaM khaNDazataM kRtvA catasRSu dikSu kSipeyam | manuSyo’sau, kiM teneti | manoharA
kathayati-tAta, manuSyabhUtasya kuta ihAgamanam ? ahamevaM bravImIti | tato drumasya 
kinnararAjasya paryavasthAno vigata: | tato vigataparyavasthAna: kathayati-yadyasau kumAra
Agacchet, tasyAhaM tvAM sarvAlaMkAravibhUSitAM prabhUtacitropakaraNai: kinnarIsahasraparivRtAM 
bhAryArthaM dadyAmiti | tato manoharayA hRSTatuSTapramuditayA sudhana: kumAro divyAlaMkAra-
vibhUSito drumasya kinnararAjasyopadarzita: | tato druma: kinnararAja: sudhanaM kumAraM dadarza
abhirUpaM darzanIyaM prAsAdikaM paramayA zubhavarNapuSkalatayA samanvAgatam | dRSTvA ca puna: paraM 
vismayamupagata: | tatastasya jijJAsAM kartukAmena sauvarNA: stambhA ucchritA:, sapta tAlA:, 
sapta bherya:, sapta sUkarA: | Aha ca-
tvayA kAntyA jitAstAvadete kinnaradArakA: |
saMdarzitaprabhAvastu divyasaMbandhamarhasi ||43||
atyAyataM zaravaNaM kRtvodbhRtya zaraM kSaNAt |
vyuptamanyUnamuccitya punardehi tilADhakam ||44||
@299
saMdarzaya dhanurvede dRDhalakSAdikauzalam |
tata: kIrtipatAkeyaM tavAyattA manoharA ||45||
sudhanakumAro bodhisattva: | kuzalAzca bhavanti bodhisattvAsteSu teSu zilpasthAnakarma-
sthAneSu | devatAzcaiSAmautsukyamApatsyante avighnabhAvAya | tato bodhisattvo nRttagItavINA-
paNavasughoSakavallarImRdaGgAdinAnAvidhena daivatopasaMhRtena vAditravizeSeNa samantAdApUryamANo-
‘nekai: kinnarasahasrai: parivRta: | 
zatakratusamAdiSTairyakSai: sUkararUpibhi: |
utpATite zaravane same vyuptaM tilADhakam ||46||
ekIkRtaM samuccitya zakrasRSTai: pipIlakai: |
kumAra: kinnarendrAya vismitAya nyavedayat ||47||
nIlotpaladalAbhenAsinA gRhItena pazyato drumasya kinnararAjasya sauvarNastambhasamIpaM 
gatvA tAn stambhAn kadalIcchedena khaNDakhaNDaM chettumArabdha: | tatastAn tilazo’vakIrya 
sapta tAlAn sapta bherI: sapta ca sUkarAn bANena vidhya sumeruvadakampyo’vasthita: | tato 
gaganatalasthAbhirdevatAbhizca kinnarazatasahasrairhAhAkArakilikilAprakSveDoccairnAdo mukta:, yaM 
dRSTvA ca kinnararAja: paraM vismayamupagata: | tata: kinnarIsahasrasya manoharAsamAnarUpasya madhye 
manoharAM sthApayitvA sudhana: kumAro’bhihita:-ehi kumAra, pratyabhijAnAsi manoharAmiti ?
tata: sudhana: kumArastAM pratyabhijJAya gAthAbhigItenoktavAn-
yathA drumasya duhitA mameha tvaM manoharA |
zIghrametena satyena padaM vraja manohare ||48||
tata: sA drutapadamabhikrAntA | kinnarA: kathayanti-deva, ayaM sudhana: kumAro balavIrya- 
parAkramasamanvito manoharAyA: pratirUpa: | kimarthaM vipralabhya ? dIyatAmasya manohareti |
tato druma: kinnararAja: kinnaragaNena saMvarNita: sudhanaM kinnarAbhimatena mahatA satkAreNa 
puraskRtya manoharAM divyAlaMkAravibhUSitAM vAmena pANinA gRhItvA dakSiNena sauvarNabhRGgAraM 
sudhanaM kumAramabhihita:-kumAra, eSA te manoharA kinnarIparivRtA bhAryArthAya dattA | aparicitA 
mAnuSA:, yathainAM na parityakSasIti | paraM tAteti sudhana: kumAro drumasya kinnararAjasya 
pratizrutya kinnarabhavanastho manoharayA sArdhaM niSpuruSeNa tUryeNa krIDate ramate paricArayati |
so’pareNa samayena svadezamanusmRtya mAtApitRviyogajena du:khenAtyAhato manoharAyA niveda-
yati-mAtApitRviyogajaM me du:khaM bAdhata iti | tato manoharayA eSa vRttAnto vistareNa 
piturnivedita: | sa kathayati-gaccha kumAreNa sArdham | apakrAntayA te bhavitavyam | vipralambhakA 
manuSyA: | tato drumeNa kinnararAjena prabhUtaM maNimuktAsuvarNAdIn dattvA anupreSita: | sa 
manoharayA sArdhamuparivihAyasA kinnarakhagapathena saMprasthita: | anupUrveNa hastinApuranagaramanu-
@300
prApta: | tato hastinApuraM nagaraM nAnAmanohareNa surabhinA gandhavizeSeNa sarvA digAmoditam |
zrutvA dhanena rAjJA AnandabheryastADitA:, sarvaM ca tannagaramapagatapASANazarkarakaThallaM kAritam |
candanavAriSiktamAmuktapaTTadAmakalApasamucchritadhvajapatAkaM surabhidhUpaghaTikopanibaddhaM nAnA-
puSpAvakIrNaramaNIyam | tata: kumAro’nekanaravarasahasraparivRto manoharayA sArdhaM hastinApuraM 
nagaraM praviSTa: | tato mArgazramaM prativinodya vividhAni ratnAnyAdAya pitu: sakAzamupa-
saMkrAnta: | pitrA kaNThe pariSvakta: | pArzve rAjAsane niSaNNa: | kinnaranagaragamanAgamanaM ca 
vistareNa samAkhyAtam | tato dhanena rAjJA atibalavIryaparAkrama iti viditvA rAjyAbhi-
SekeNAbhiSikta: | sudhana: kumAra: saMlakSayati-yanmama manoharayA sArdhaM samAgama: saMvRtto rAjyA-
bhiSekazcAnuprApta:, tatpUrvakRtahetuvizeSAt | yannavahamidAnIM dAnAni dadyAm, puNyAni 
kuryAmiti | tena hastinApure nagare dvAdaza varSANi nirargaDo yajJa: iSTa: ||
syAtkhalu te mahArAja anya: sa tena kAlena samayena sudhana: kumAro veti ? na 
khalvevaM draSTavyam | api tvahameva tena kAlena tena samayena bodhisattvacaryAyAM vartamAna:
sudhano nAma rAjA babhUva | yanmayA manoharAnimittaM balavIryaparAkramo darzita:, dvAdaza varSANi 
nirargaDo yajJa iSTa:, na tena mayA anuttarA samyaksaMbodhiradhigatA, kiM tu taddAnaM tacca vIryamanu-
ttarAyA: samyaksaMbodherhetumAtrakaM pratyayamAtrakaM saMbhAramAtrakam ||
ityavocadbhagavAn | Attamanasaste ca sarve lokA bhagavato bhASitamabhyanandan ||
iti sudhanakumArAvadAnaM samAptam ||
@301
31 toyikAmahAvadAnam |
tatra bhagavAnAyuSmantamAmantrayate sma-Agamaya Ananda yena zrAvastIti | evaM 
bhadantetyAyuSmAnAnando bhagavata: pratyazrauSIt | atha bhagavAn yena zrAvastI tena cArikAM 
prakrAnta: | yAvadanyatamasmin pradeze brAhmaNazchinnabhakto halaM vAhayati, tasyArthAya dArikA 
peyAmAdAya gatA | bhagavAMzca taM pradezamanuprApta: | dadarza sa brAhmaNo buddhaM bhagavantaM dvAtriMzatA
mahApuruSalakSaNai: samalaMkRtamazItyAnuvyaJjanairvirAjitagAtraM vyAmaprabhAlaMkRtaM sUryasahasrAtireka-
prabhaM jaGgamamiva ratnaparvataM samantato bhadrakam | sahadarzanAccAsya bhagavati prasAda utpanna: |
na tathA dvAdazavarSAbhyasta: zamathazcittasya kalyatAM janayati, aputrasya vA putrapratilambha:, 
daridrasya vA nidhidarzanam, rAjyAbhinandino vA rAjyAbhiSeka:, yathopacitakuzalamUlasya 
sattvasya tatprathamato buddhadarzanam | sa tAM peyAmAdAya laghulaghveva yena bhagavAMstenopasaMkrAnta: |
upasaMkramya bhagavantametadavocat-iyaM bho gautama peyA | yadyasti mamAntike’nukampA, pibedbhagavAn
gautama: peyAmiti | tato bhagavatA brAhmaNasya jIrNakUpo darzita:-sacette brAhmaNa parityaktA,
asmin jIrNakUpe prakSipeti | tena tasmin jIrNakUpe prakSiptA | sa jIrNakUpo vApyAyamAna: 
peyApUrNa:, yathApi tadbuddhAnAM buddhAnubhAvena devatAnAM ca devatAnubhAvena | tato bhagavatA sa 
brAhmaNo'bhihita:-cAraya mahAbrAhmaNa peyAmiti | sa cArayitumArabdha: | bhagavatA tathA 
adhiSThitA yathA sarvasaMghena pItA | sa ca jIrNakUpo vApyAyamAnastathaiva peyApUrNo’vasthita: |
tato’sau brAhmaNo bhUyasyA mAtrayA abhiprasanno bhagavata: pAdAbhivandanaM kRtvA purastAnniSaNNo 
dharmazravaNAya | tasya bhagavatA AzayAnuzayaM dhAtuM prakRtiM ca jJAtvA tAdRzI caturAryasatya-
saMprativedhikI dharmadezanA kRtA, pUrvavadyAvadanAdikAlopacitaM satkAyadRSTizailaM jJAnavajreNa 
bhittvA srotaApattiphalaM sAkSAtkRtam | atikrAnto’haM bhadanta, atikrAnta: | eSo’haM
bhagavantaM buddhaM zaraNaM gacchAmi dharmaM ca bhikSusaMghaM ca | upAsakaM ca mAM dhAraya adyAgreNa 
yAvajjIvaM prANopetaM zaraNaM gatamabhiprasannam | athAsau brAhmaNo vaNigiva labdhalAbha: 
zasyasaMpanna iva kRSIvala: zUra iva vijitasaMgrAma: sarvaroganirmukta ivAturo bhagavato bhASita-
mabhyAnandyAnumodya bhagavata: pAdau zirasA vanditvA bhagavato’ntikAt prakrAnto yAvatkSetraM 
gata: | pazyati tasmin kSetre sauvarNAn yavAn saMpannAn | dRSTvA ca punarvismayotphullalocano 
gAthAM bhASate-
aho guNamayaM kSetraM sarvadoSavivarjitam |
adyaiva vApitaM bIjamadyaiva phaladAyakam ||1||
tato’sau brAhmaNastvaritatvaritaM rAjJa: sakAzamupasaMkrAnta: | upasaMkramya jayenAyuSA 
vardhayitvA rAjAnamuvAca-deva, mayA yavA: prakIrNA:, te sauvarNA: saMvRttA: | tasyAdhiSThAyakena
prasAda: kriyatAmiti | rAjJA adhiSThAyako’nupreSita: | brAhmaNena rAzIkRtya bhAjita: | rAja-
bhAga: svAbhAvikA yavA: saMvRttA: | adhiSThAyakena rAjJe niveditam | rAjJA samAdiSTam-
@302
punarbhAjayateti | tai: punarbhAjitam | tathaiva rAjabhAga: svAbhAvikA yavA: saMvRttA: | evaM 
yAvat saptakRtvo bhAjitam | tathaiva | rAjA kutUhalajAta: svayameva gata: pazyati-tathaiva |
tenAsau brAhmaNo’bhihita:-brAhmaNa, tavaitatpuNyanirjAtam | alaM rAjabhAgena, yathAbhipretaM
tanmamAnuprayaccheti | tatastena brAhmaNena parituSTena yaddattam, tatsauvarNA: saMvRttA: ||
tato bhagavAn saMprasthita: | yAvadanyatamasmin pradeze paJcakArSazatAnyutpADUtpANDukAni 
sphuTitapANipAdAni zaNazATInivAsitAni lAGgalAni vAhayanti | te’pi balIvardA baddhai:
prayoktrai: pratodayaSTibhi: kSatavikSatagAtrA muhurmuhurnizvasanto vahanti | dadRzuste kArSakA buddhaM 
bhagavantaM dvAtriMzatA mahApuruSalakSaNai: samalaMkRtaM pUrvavadyAvadupacitakuzalamUlasattvasya tatprathamato 
buddhadarzanam | tato yena bhagavAMstenopasaMkrAntA: | adrAkSIdbhagavAMstAn kArSakAn dUrAdeva |
dRSTvA ca punarvineyApekSayA mArgAdapakramya purastAdbhikSusaMghasya prajJapta evAsane niSaNNa: | ete 
kArSakA bhagavata: pAdau zirasA vanditvA ekAntaniSaNNA: | tato bhagavatA teSAM kArSakANA-
mAzayAnuzayaM dhAtuM prakRtiM ca jJAtvA tAdRzI caturAryasatyasaMprativedhikI dharmadezanA kRtA, 
pUrvavadyAvadanAdikAlopacitaM satkAyadRSTizailaM jJAnavajreNa bhittvA srotaApattiphalaM sAkSA-
tkRtam | te dRSTasatyA yena bhagavAMstenopasaMkrAnta: | praNamayya bhagavantamidamavocan-dezaya 
bhadanta, svAkhyAte dharmavinaye pravrajyAmupasaMpadaM bhikSubhAvam | carema bhagavato’ntike brahma-
caryamiti | te bhagavatA ehibhikSukayA pravrAjitA: pUrvavadyAvatte’vasthitA bu{1. ##This is the last word of the well-known stanza:## ehIti coktAste 
tathAgatena ##etc.##}ddhamanorathena |
teSAM bhagavatA avavAdo datta: | tairyujyamAnai: pUrvavadabhivAdyAzca saMvRttA: | te’pi balIvardA 
yoktrANi varatrANi ca chittvA yena bhagavAMstenopasaMkrAntA: | upasaMkramya bhagavantaM sAmantakena 
anuparivAryAvasthitA: | teSAM bhagavatA tribhi: padArthairdharmo dezita: pUrvavadyAvadyathA gaGgAvatAre 
haMsamatsyakUrmANAM yAvad dRSTasatyA: svarbhavanaM gatA: ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM nu tai: kArSaka
pUrvakairbhikSubhi: karma kRtaM yena kArSakA: saMvRttA:, bhagavatazca zAsane pravrajya sarvaklezaprahANAdarhattvaM 
sAkSAtkRtam ? tairbalIvardapUrvakairdevaputrai: kiM karma kRtam, yena balIvardeSUpapannA:, satyadarzanaM 
ca kRtamiti ? bhagavAnAha-ebhireva bhikSava: karmANi kRtAnyupacitAni labdhasaMbhArANi
pUrvavadyAvatphalanti khalu dehinAm ||
bhUtapUrvaM bhikSavo’sminneva bhadrakalpe viMzativarSasahasrAyuSi prajAyAM kAzyapo nAma
zAstA loka udapAdi | pUrvavat | sa vArANasInagarImupanizritya biharati RSivadane(patane)
mRgadAve | tasya zAsane etAni paJca karSakazatAni pravrajitAnyabhUvan | tatraibhirna paThitaM 
na svAdhyAyitaM nApi manasikAro vihita: | kiM tu zraddhAdeyaM bhuktvA bhuktvA saMgaNikAbhiratai: 
kausIdyenAbhinAmitam ||
@303
kiM manyadhve bhikSavo yAni tAni paJca bhikSuzatAni, etAnyeva tAni paJca karSaka-
zatAni | yo’sau vihArasvAmI, sa evAsau gRhapatiryasyaite kArSakA: | yadebhirvihArasvAmi-
santakaM zraddhAdeyaM paribhujya na paThitaM na svAdhyAyitaM nApi manasikAro vihita:, kiM tu 
saMgaNikAbhiratai: kausIdyenAbhinAmitam, tena karmaNA paJca janmazatAni tasya vihAra-
svAmina: kArSakA: saMvRttA: | yAvadetarhyapi tasyaiva kArSakA jAtA: | yadebhi: kAzyapasya 
samyaksaMbuddhasya zAsane pravrajya brahmacaryaM caritam, tenaitarhi mama zAsane pravrajya sarvakleza-
prahANAdarhattvaM sAkSAtkRtam | te ca balIvardapUrviNo devaputrA: kAzyapasya samyaksaMbuddhasya 
zAsane pravrajitA Asan | tatraibhi: kSudrAnukSudrANi zikSApadAni khaNDitAni | tena karmaNA 
balIvardeSUpapannA: | yanmamAntike cittamabhiprasAditam, tena deveSUpapannA: | yatkAzyape samya-
ksaMbuddhe brahmacaryaM vAsitam, tenedAnIM devaputrabhUtai: satyadarzanaM kRtam | iti bhikSava ekAnta-
kRSNAnAM karmaNAmekAntakRSNo vipAka:, pUrvavadyAvadAbhoga: karaNIya: | ityevaM vo bhikSava: 
zikSitavyam ||
tatra bhagavAnAyuSmantamAmantrayate sma-Agamaya Ananda yena toyikA | evaM 
bhadantetyAyuSmAnAnando bhagavato’zrauSIt | bhagavAMstoyikAmanuprApta: | tasmiMzca pradeze 
brAhmaNo lAGgalaM vAhayati | athAsau dadarza buddhaM bhagavantaM dvAtriMzatA mahApuruSalakSaNai: 
samalaMkRtagAtraM pUrvavadyAvatsamantato bhadrakam | dRSTvA saMlakSayati-yadi bhagavantaM gautamamupetya 
abhivAdayiSyAmi, karmaparihANirme bhaviSyati | atha nopetyAbhivAdayiSyAmi, puNyapari-
hANi: | tatko’sAvupAya: syAdyena me na karmaparihANi: syAnnApi puNyaparihANiriti ? 
tasya buddhirutpannA-atrastha evAbhivAdanaM karomi | evaM na karmaparihANirbhavati 
nApi puNyaparihANiriti | tena yathAgRhItayaiva pratodayaSTyA tatrasthenAbhivAdanaM kRtam-
abhivAdaye buddhaM bhagavantam | tatra bhagavAnAyuSmantamAnandamAmantrayate-kSaNa Ananda eSa 
brAhmaNa: | sacedasyaivaM samyakpratyAtmajJAnadarzanaM pravartate | etasmin pradeze kAzyapasyaM
samyaksaMbuddhasyAvikopito’sthisaMghAtastiSThatIti | athAnenopasaMkramya vandito bhaveyam | eva-
manena dvAbhyAM samyaksaMbuddhAbhyAM vandanA kRtA bhavet | tatkasya heto: ? asmin Ananda 
pradeze kAzyapasya samyaksaMbuddhasyAvikopito’sthisaMghAtastiSThatIti | athAyuSmAnAnando laghu-
laghveva caturguNamuttarAsaGgaM prajJapya bhagavantamidamavocat-niSIdatu bhagavAn prajJapta evAsane |
evamayaM pRthivIpradezo dvAbhyAM samyaksaMbuddhAbhyAM paribhukto bhaviSyati, yacca kAzyapena 
samyaksaMbuddhena, yaccaitarhi bhagavateti | niSaNNo bhagavAn prajJapta evAsane | niSadya bhagavAn 
bhikSUnAmantrayate sma-icchatha yUyaM bhikSava: kAzyapasya samyaksaMbuddhasya zarIrasaMghAtamavikopitaM 
draSThum ? etasya bhagavan kAla:, etasya sugata samayo’yam | bhagavAn bhikSUNAM kAzyapasya
samyaksaMbuddhasyAbikopitaM zarIrasaMghAtamupadarzayatu, dRSTvA bhikSavazcittamabhiprasAdayiSyanti |
bhagavatA laukikaM cittamutpAditam | dharmatA khalu yasmin samaye buddhA bhagavanto laukikaM 
@304
cittamutpAdayanti, tasmin samaye kuntapipIlikAdayo’pi prANino bhagavatazcetasA citta-
mAjAnanti | nAgA: saMlakSayanti-kiM kAraNaM bhagavatA laukikaM cittamutpAditam ? bhagavAn 
kAzyapasya samyaksaMbuddhasya zarIrasaMghAtamavikopitaM draSTukAma: | tatastai :kAzyapasya samya-
ksaMbuddhasyAvikopita: zarIrasaMghAta ucchrApita: | tatra bhagavAn bhikSUnAmantrayate sma-gRhNIta 
bhikSavo nimittam | antardhAsyatIti | antarhita: ||
rAjJA prasenajitA zrutam-bhagavatA zrAvakANAM darzanAya avikopita: kAzyapasya 
samyaksaMbuddhasya zarIrasaMghAta ucchrApita iti | zrutvA ca puna: kutUhalajAta: sArdhamanta:-
pureNa kumArairamAtyairbhaTabalAgrairnaigamajanapadaizca draSTuM saMprasthita: | evaM virUDhako’nAthapiNDado 
gRhapati:, RSidatta: purANasthapati:, vizAkhA mRgAramAtA, anekAni ca prANizatasahasrANi 
kutUhalajAtAni draSTuM saMprasthitAni pUrvakaizca kuzalamUlai: saMcodyamAnAni | yAvadasau anta-
rhita: | tai: zrutam-antarhito’sau bhagavata: kAzyapasya samyaksaMbuddhasya zarIrasaMghAta iti |
zrutvA ca punasteSAM du:khadaurmanasyamutpannam-vRthA asmAkamAgamanaM jAtamiti ||
athAnyatamena copAsakena sa pradeza: pradakSiNIkRta: | evaM cetasA cittamabhisaMskRtam-
asmAnme padAvihArAt kiyatpuNyaM bhaviSyatIti ? atha bhagavAMstasya mahAjanakAyasyA-
vipratisArasaMjananArthaM tasya copAsakasya cetasA cittamAjJAya gAthAM bhASate-
zataMsahasrANi suvarNaniSkA
jAmbUnadA nAsya samA bhavanti |
yo buddhacaityeSu prasannacitta: 
padAvihAraM prakaroti vidvAn ||2||
anyatamenApyupAsakena tasmin pradeze mRttikApiNDo datta: | evaM cittamabhisaMskRtam-
padAvihArasya tAvadiyatpuNyamAkhyAtaM bhagavatA | asya tu mRttikApiNDasya kiyatpuNyaM 
bhaviSyatIti ? atha bhagavAn tasyApi cittamAjJAya gAthAM bhASate-
zataMsahasrANi suvarNapiNDaM 
jAmbUnadA nAsya samA bhavanti |
yo buddhacaityeSu prasannacitta
AropayenmRttikapiNDamekam ||3||iti||
tacchrutvA anekai: prANizatasahasrairmRtpiNDasamAropaNaM kRtam | aparaistatra muktapuSpANi 
kSiptAni, evaM cittamabhisaMskRtam-padAvihArasya mRttikApiNDasya ceyatpuNyamuktaM bhagavatA,
asmAkaM tu muktapuSpANAM kiyatpuNyaM bhaviSyatIti ? atha bhagavAMsteSAmapi cittamAjJAya 
gAthAM bhASate-
@305
zataMsahasrANi suvarNamUDhaM 
jAmbUnadA nAsya samA bhavanti |
yo buddhacaityeSu prasannacitta 
AropayenmuktakapuSparAzim ||4||iti|
aparaistatra mAlAvihAra: kRta:, cittaM cAbhisaMskRtam-muktapuSpANAM bhagavatA iyatpuNya-
muktam | asmAkaM mAlAvihArasya kiyatpuNyaM bhaviSyatIti ? atha bhagavAMsteSAmapi citta-
mAjJAya gAthAM bhASate-
zataMsahasrANi suvarNavAhA 
jAmbUnadA nAsya samA bhavanti |
yo buddhacaityeSu prasannacitto 
mAlAvihAraM prakaroti vidvAn ||5||iti |
aparaistatra dIpamAlA dattA, cittaM cAbhisaMskRtam-mAlAvihArasya bhagavatA iyatpuNya-
muktam | asmAkaM pradIpadAnasya kiyatpuNyaM bhaviSyatIti ? atha bhagavAMsteSAmapi cetasA 
cittamAjJAya gAthAM bhASate-
zataM sahasrANi suvarNakoTyo 
jAmbUnadA nAsya samA bhavanti |
yo buddhacaityeSu prasannacitta: 
pradIpadAnaM prakaroti vidvAn ||6|| iti |
aparaistatra gandhAbhiSeko datta:, cittaM cAbhisaMskRtam-pradIpadAnasya bhagavatA iyat 
puNyamuktam | asmAkaM gandhAbhiSekasya kiyatpuNyaM bhaviSyatIti ? atha bhagavAMsteSAM cetasA 
cittamAjJAya gAthAM bhASate-
zataMsahasrANi suvarNarAzayo
jAmbUnadA nAsya samA bhavanti |
yo buddhacaityeSu prasannacitto 
gandhAbhiSekaM prakaroti vidvAn ||7|| iti |
aparaistatra dhvajapatAkAropaNaM kRtam, cittaM cAbhisaMskRtam-padAvihArasya mRtpiNDa-
dAnasya muktapuSpANAM mAlAvihArasya pradIpadAnasya gandhAbhiSekasya ca iyatpuNyamuktaM bhagavatA, 
asmAkaM chatradhvajapatAkAropaNasya kiyatpuNyaM bhaviSyatIti ? atha bhagavAMsteSAM cittamAjJAya 
gAthAM bhASate-
@306
zataMsahasrANi suvarNaparvatA 
mero: samA nAsya samA bhavanti |
yo buddhacaityeSu prasannacitta 
AropayecchatradhvajapatAkam ||8||
eSAM hi dakSiNA proktA aprameye tathAgate |
samudrakalpe saMbuddhe sArthavAhe anuttare ||9|| iti |
teSAmetadabhavat-parinirvRtasya tAvadbhagavata: pUjAkaraNAdi yatpuNyamuktaM bhagavatA,
tiSThata: kiyatpuNyaM bhaviSyatIti | atha bhagavAMsteSAmapi cetasA cittamAjJAya gAthAM bhASate-
tiSThantaM pUjayedyacca yaccApi parinirvRtam |
samaM cittaprasAdena nAsti puNyavizeSatA |
evaM hyacintiyA buddhA buddhadharmApyacintiyA ||10||
acintiyai: prasannAnAmapratihatadharmacakrapravartinAm |
samyaksaMbuddhAnAM nAlaM guNapAramadhigantum ||11|| iti |
tato bhagavatA tasya mahAjanakAyasya tathAvidhA dharmadezanA kRtA, yAM zrutvA anekai: 
prANizatasahasrairmahAn vizeSo’dhigata: | kaizcicchrAvakabodhau cittAnyutpAditAni, kaizcit 
pratyekabodhau, kaizciduSmagatAni pratilabdhAni, kaizcid mUrdhAna:, kaizcitsatyAnulomA: kSAntaya:, 
kaizcicchrotaApattiphalaM sAkSAtkRtam, kaizcitsakRdAgAmiphalam, kaizcidanAgAmiphalam, 
kaizcitsarvaklezaprahANAdarhattvaM sAkSAtkRtam | yadbhUyasA sA parSadbuddhanimnA dharmapravaNA saMgha-
prAgbhArA vyavasthitA | sArdhaM tatra brAhmaNagRhapatibhistasmin pradeze maha: sthApita:-toyikA-
mahastoyikAmaha iti saMjJA saMvRttA ||
iti toyikAmahAvadAnamekatriMzattamam ||
@307
32 rUpAvatyavadAnam |
evaM mayA zrutam | ekasmin samaye bhagavAn zrAvastyAM viharati sma jetavane’nAtha-
piNDadasyArAme mahatA bhikSusaMghena sArdhamardhatrayodazabhirbhikSuzatai: | satkRto bhagavAn gurukRto 
mAnita: pUjito bhikSubhikSuNyupAsakopAsikai rAjJA rAjamAtrairnAnAvaNikchramaNabrAhmaNaparivrAjaka-
naigamajanapadairnAgairyakSairgandharvairasuragaruDakinnaramahoragai: | lAbhI ca bhagavAn prabhUtAnAM praNItAnAM 
cIvarapiNDapAtazayanAsanaglAnapratyayabhaiSajyapariSkArANAM divyAnAM ca manuSyANAM ca, taizca 
bhagavAnanupalipta: padmamiva vAriNA | tena khalu puna: samayena ayameva bhagavato’nurUpa udAra: 
kalyANakIrtizabdazloko’bhyudgata:-ityapi sa bhagavAMstathAgato’rhan samyaksaMbuddho vidyAcaraNa-
saMpanna: sugato lokavidanuttara: puruSadamyasArathi: zAstA devAnAM ca manuSyANAM ca buddho 
bhagavAn | sa imAM sadevakaM samArakaM sabrahmakaM sazramaNabrAhmaNIM prajAM sadevamAnuSIM svayamabhi-
jJAya sAkSAtkRtvopasaMpadya viharati | sa dharmaM dezayatyAdau kalyANaM madhye kalyANaM paryavasAne 
kalyANam | svarthaM suvyaJjanaM kevalaM paripUrNaM parizuddhaM paryavadAtaM brahmacaryaM saMprakAzayati sma |
tatra bhagavAn bhikSUnAmantrayate sma-evaM ca bhikSava: sattvA jAnIyu:-dAnaM dAnaphalaM dAna-
saMvibhAgasya ca vipAkam, apIdAnIM yo’sau carama: kavala: pazcima Alopa:, tamapi 
nAsaMvibhajya pareSvAtmanA vA paribhuJjIran, na cotpannaM mAtsaryaM cittaM paryAdAya tiSTheyu: |
yasmAttarhi bhikSava: sattvA na jAnanti dAnasya phalaM dAnasaMvibhAgasya ca phalavipAkaM yathAhaM 
jAne dAnasya phalaM dAnasaMvibhAgasya ca phalavipAkam,tasmAtsattvA yo’sau carama: kavala: 
pazcima Alopa:, tamevAdattvA imamasaMvibhajya pareSvAtmanA vA paribhuJjate, utpannaM caiSAM mAtsaryamalaM 
cittaM paryAdAya tiSThati ||
bhikSava: sarvasaMzayajAtA: sarvasaMzayAnAM chettAraM buddhaM bhagavantamapRcchan-AzcaryaM bhadanta
yAvacca bhagavata etarhi yAcakA: priyA: | na bhikSava etarhi mama, yathA atIte’pyadhvani 
yAcanakA: priyA: | tacchrUyatAm ||
bhUtapUrvaM bhikSavo’tIte’dhvanyuttarApatheSu janapadeSu utpalAvatI nAma nagarI rAjadhAnI |
 abhUva RddhA ca sphItA ca kSemA ca AkIrNabahujanamanuSyA ca | athApareNa samayena utpalA-
vatyAM nagararAjadhAnyAM durbhikSamabhUd durjIvaM durlabhapiNDaM nasukaramapatAne pragrahaNe yApayitum |
tena khalu samayenotpalAvatyAM rAjadhAnyAM rUpAvatI nAma strI babhUva abhirUpA darzanIyA 
prAsAdikA zubhavarNapuSkalanayA samanvAgatA | atha rUpAvatI strI svAnnivezanAnniSkramya 
utpalAvatyAM rAjadhAnyAM jaGghAvihAramanukrAmati | anyataradapavarakaM prAvizat | tasmin
khalu samaye tasminnapavarake strI prasUtA, dArakaM prajAtA abhirUpaM darzanIyaM prAsAdikaM 
zubhavarNapuSkalatayA samanvAgatam | taM sA strI kSutkSAmaparItA raukSacittA dArakaM gRhNAti, 
icchati ca svAni putramAMsAni bhakSayitum | tAM dRSTvA rUpAvatI strI etadavocat-kimidaM 
bhagini kartukAmAsi ? sA Aha-jighatsitAsmi bhagini | icchAmi svakAni putramAMsAni 
@308
bhakSayitum | rUpAvatI Aha-tena bhagini nivezane kiMcitsaMvidyate’nnaM vA pAnaM vA bhojanaM
vA svAdanIyaM vA lehyaM vA ? durlabha: putrazabdo lokasya | na me bhagini kiMcitsaMvidyate
nivezane annaM vA pAnaM vA khAdyaM vA bhojanaM vA svAdanIyaM vA lehyaM vA | durlabhaM jIvitaM 
lokasya | rUpAvatyAha-tena hi bhagini muhUrtamAgamaya, yAvadahaM nivezanaM gatvA tavArthAya
bhojanamAnayiSyAmi | sA Aha-yatkhalu bhagini jAnIyA:-kukSirme lupyati, pRthivI me
sphuTati, hRdayaM me dhUmAyati, dizo me na pratibhAnti | na tAvattvaM dvArazAlAyA nirgatA 
bhaviSyasi yAvanme vAyava AkramiSyanti | yathA rUpAvatyA etadabhavat-yadi dArakaM gRhItvA
gamiSyAmi, eSA strI kSutkSAmaparItA kAlaM kariSyati | atha dArakamapahAya yAsyAmi, niyataM 
dArakaM bhakSayiSyati | yathAkathaM punarmama kurvantyA dvayorjIvitalAbha: syAt ? tasyA eta-
dabhavat-anaparAdhyAzayavati saMsAre bahUni du:khAnyanubhUtAni asakRnnarakeSvasakRttiryakSvasakRd
yamaloke’sakRnmanuSyalokeSu hastacchedA: pAdacchedA: karNacchedA nAsAcchedA: karNanAsAcchedA 
aGgapratyaGgacchedAstathAnyAni vividhAni bahUni du:khAnyanubhUtAni | ko mayA tenArtho’nuprApto
yadA ahamAtmana: sthAmaM ca balaM ca vIryaM ca saMjanayitvA imAM striyaM svena rudhireNa mAMsena 
saMtarpya imaM dArakaM parimocayeyam | rUpAvatI pRcchati-asti te bhagini nivezane zastram ? 
sA strI Aha-astIti | tena hi yatra bhavati, tadupadarzaya | sA taM pradezamupadarzayAmAsa |
tato rUpAvatyA svayameva zastraM tIkSNaM gRhItvA tau stanau chittvA tAM striyaM svakena mAMsarudhi-
reNa saMtarpayati sma | saMtarpya ca tAM striyametadavocat-yatkhalu bhagini jAnIyA:-ayaM dArako 
mayA svakena mAMsarudhireNa krIta: | sAhaM tava nikSepamanuprayacchAmi-mA bhUyo dArakaM bhakSayi-
Syasi, yAvadahaM nivezanaM gatvA tavArthAya bhojanamAnayiSyAmi | sA Aha-adya tAvanna 
bhUya: | atha rUpAvatI strI rudhireNoddharatA pragharatA yena svaM nivezanaM tenopasaMkrAntA |
adrAkSIdrUpAvatyA: striyA: svAmI rUpAvatIM strIM rudhireNoddharatA pragharatA dUrata evAgacchantIm |
dRSTvA ca punA rUpAvatImetadavocat-kenedamevaMrUpaM rUpAvati viprakAraM kRtam ? saitAM prakRtiM
vistareNArocayati sma | ArocayitvA etadavocat-prajJapaya Aryaputra tasyA striyA bhaktam |
sa Aha-prajJapaya AryaduhitastasyA bhaktam | api tu satyavacanaM tAvatkariSyAmi | yenArya-
duhita: satyena satyavacanena ayamevaMrUpa AzcaryAdbhUto dharmo na kadAcid dRSTo vA zruto vA, 

tena satyena satyavacanena ubhau tava stanau yathApaurANau prAdurbhavetAm | sahakRtenAsminnevaMrUpe 
satyavacane tasyA asminneva kSaNe ubhau stanau yathApaurANau prAdurbhUtau ||
atha zakrasya devAnAmindrasyaitadabhavat-atityAgo’tityAgagauravatA yA rUpAvatyA 
striyA kRta: | mA haiva sA rUpAvatI strI ata: zakrabhavanAccyAvayet | yannvahamenAM mImAMseyam |
atha zakro devendra udArabrAhmaNarUpamAtmAnamabhinirmAya sauvarNadaNDakamaNDalamAdAya suvarNa-
daNDena maNivAlavyajanena vIjyamAnastadyathA balavAn puruSa: saMmiJjitaM bAhuM prasArayet 
prasAritaM saMmiJjayet, evameva zakro devAnAmindro deveSu trAyastriMzeSvantarhita utpalAvatyAM 
@309
rAjadhAnyAM pratyasthAt | atha zakro devAnAmindra utpalAvatyAM rAjadhAnyAM bhaikSyamanvAhiNDan 
yena rUpAvatyA: striyA nivezanaM tenopasaMkramya dvAri sthitvA bhaikSyamutkrozate | tato rUpAvatI 
strI bhaikSamAdAya yena sa brAhmaNaveSadhara: zakra:, tenopasaMkramya bhaikSamupanAmayate | atha sa zakro 
devAnAmindro rUpAvatIM striyametadavocat-satyaM te rUpAvati dArakasyArthAyobhau stanau
parityaktau ? sA Aha-Arya brAhmaNa satyam | sa tAmAha-evaM te rUpAvatI ubhau stanau
parityajAmIti parityajantyA: parityajya vA abhUccittasya vipratisAra: ? sA Aha-na me ubhau 
stanau parityajantyA abhUccittasya vipratisAra: | zakra Aha-atra ka: zraddhAsyati ? rUpA-
vatyAha-tena hi brAhmaNa satyavacanaM kariSyAmi | yena satyena brahman satyavacanenobhau stanau
parityajAmIti parityajantyA: parityajya vA nAbhUccittasyAnyathAtvam, nAbhUccittasya viprati-
sAra:, api ca brahman yena satyena mayA dArakasyArthAyobhau stanau parityaktau, na rAjyArthaM 
na bhogArthaM na svargArthaM na zakrArthaM na rAjJAM cakravartinAM viSayArthaM nAnyatrAhamanuttarAM samya-
ksaMbodhimabhisaMbudhya adAntAn damayeyam, amuktAn mocayeyam, anAzvastAnAzvAsayeyam,
aparinirvRtAn parinirvApayeyam, tena satyena satyavacanena mama strIndriyamantardhAya puruSendriyaM
prAdurbhavet | tasyAstasminneva kSaNe strIndriyamantarhitam, puruSendriyaM prAdurbhUtam | atha khalu 
zakro devendrastuSTa udagra AttamanA: pramudita: prItisaumanasyajAta: tata eva RddhyA vaihAyasa-
mabhyudgamyodAnamudAnayati-rUpAvatyA: strIndriyamantarhitam, puruSendriyaM prAdurbhUtam | rUpAvatyA:
striya: rUpAvata: kumAra iti saMjJA utpAditA ||
athApareNa samayenotpalAvatyAM rAjadhAnyAM nagaryAM rAjA aputra: kAlagata: | tatra 
paNDitajAtIyAnAM mahAmAtrANAmetadabhUt-yannu vayamutpalAvatyAM rAjadhAnyAM rAjAnaM sthApayema |
teSAmetadabhUt-nAnyatra rUpAvatakumArAtkRtapuNyAtkRtakuzalAt | te rUpAvataM kumAramutpalAvatyAM 
rAjadhAnyAM rAjAnaM sthApayanti | atha sa SaSTivarSANi rAjyaM kArayati | dharmeNa rAjyaM kArayitvA 
kAlamakArSIt | kAyasya bhedAttasyAmevotpalAvatyAM rAjadhAnyAmanyatamasya zreSThino gRhapateragra-
mahiSyA: kukSAvupapanna: | sA pUrNAnAmaSTAnAM vA navAnAM vA mAsAnAmatyayAddArakaM janayati abhirUpaM 
darzanIyaM prAsAdikaM zubhavarNapuSkalatayA samanvAgatam | tasya jAtamAtrasya tAdRzI kAyAtprabhA 
muktA, yayA prabhayA candrasya prabhA niSprabhIkRtA | athAnyatarA strI yena sa zreSThI gRhapatistenopa-
saMkrAntA | upasaMkramya zreSThinaM gRhapatimetadavocat-yatkhalu gRhapate jAnIyA:-te dArako jAto-
‘bhirUpo darzanIya: prAsAdika: zubhayA varNapuSkalatayA samanvAgata: | tasya jAtamAtrasya tAdRzI 
kAyAtprabhA pramuktA, yayA candrasya prabhA niSprabhIkRtA | atha sa zreSThI gRhapatistuSTa udagra 
AttamanA: prItisaumanasyajAta: tasyA eva rAtryA atyayAdye jAnanti brAhmaNA lakSaNyA naimi-
ttikA vaipaJcikA bhUmyantarikSamantrakuzalA nakSatrazukragrahacaritajJA:, sa tAn saMnipAtya dAraka- 
mupadarzayati-yatkhalu brAhmaNA jAnIdhvam-ayamagramahiSyA dArako jAto’bhirUpo darzanIya:
prAsAdika: zubhayA varNapuSkalatayA samanvAgata: | etasya jAtamAtrasya tAdRzI kAyAtprabhA 
muktA, yayA candrasya prabhA niSprabhIkRtA | tadasya brAhmaNA dArakasya lakSaNAni prekSya 
@310
nAma avasthApayata | tasye ta brAhmaNA lakSaNanaimittikA vipaJcikA bhUmyantarIkSamantrakuzalA 
nakSatrazukragrahacariteSu kovidA dArakamupagatA: | te saMlakSya vadanti-ayaM te gRhapate
dArako jAto’bhirUpo darzanIya: prAsAdika: zubhayA varNapuSkalatayA samanvAgata: | asya 
jAtamAtrasya tAdRzI kAyAtprabhA muktA yayA candraprabhA niSprabhIkRtA | tadbhavatvasya candraprabha
iti nAma | atha zreSThI gRhapatistAn brAhmaNAn bhojayitvA visarjya candraprabhasya dArakasya 
catasro dhAtrIranuprayacchati aGkadhAtrI maladhAtrI stanadhAtrI krIDApaNikA dhAtrI | aGkadhAtrI-
tyucyate yA dArakamaGkena parikarSayati, aGgapratyaGgAni ca saMsthApayati | maladhAtrItyucyate yA 
dArakaM snapayati, cIvarakAnmalaM prapAtayati | stanyadhAtryucyate yA dArakaM stanyaM pAyayati |
krIDApanikA dhAtryucyate yAni tAni dArakANAM dakSakANAM taruNakAnAM krIDApanikAni bhavanti, 
tadyathA-akAyikA sakAyikA vitkoTikA (?) syapeTArikA agharikA vaMzaghaTikA saMdhAvaNikA
hastivigrahA azvavigrahA balIvardavigrahA: kathayanti dhanurgrahA: kANDakaTacchupUrakUrcabhaiSajya-
sthavikAzca purata: parikRSyante | sa AbhizcatasRbhirunnIyate vardhyate mahatA zrIsaubhAgyena | yadA 
candraprabho dArako’STavarSo jAtyA saMvRtta:, tadainaM mAtApitarau susnAtaM suviliptaM sarvAlaMkAravibhUSitaM 
kRtvA saMbahulairdArakai: parivRtaM lipiM prApayante | tena khalu samayena tasyAM lipizAlAyAM paJca-
mAtrakadArakazatAni lipiM zikSanti | atha candraprabho dArakastAn dArakAnetadavocat-etaddArakA
vayaM sarve’nuttarAM samyaksaMbodhimabhisaMbodhau cittamutpAdayema | te Ahu:-kiM candraprabha bodhi-
sattvena karaNIyam ? sa Aha-SaT pAramitA: paripUrayitavyA: | katamA: SaT ? tadyathA-dAna- 
pAramitA zIlapAramitA kSAntipAramitA vIryapAramitA dhyAnapAramitA prajJApAramitA | tadahaM 
dAnaM dadAmi, yannvahaM tiryagyonigatebhyo’pi dAnaM dadyAm | sa tIkSNaM zastramAdAya madhusarpizca 
yenAnyataraM mahAzmazAnaM tenopasaMkrAnta: | zastreNAtmana: kAyaM kSaNitvA madhusarpiSA mrakSayitvA
tasmin sa mahAzmazAne AtmAnaM vadhAyotsRjati | tena ca samayena tasmin mahAzmazAne 
uccaMgama: pakSI prativasati | sa candraprabhasya dArakasyAGge sthitvA dakSiNaM nayanaM gRhItvA 
utpATayati, punarmuJcati | dvirapi trirapi uccaMgama: prANI candraprabhasya dArakasya dakSiNaM nayanaM 
gRhItvA utpATayitvA punarmuJcati | atha candraprabho dAraka uccaMgamaM pakSiNamidamavocat—
kimidaM pakSi mama nayanaM gRhItvA utpATayitvA puna: pramuJcasi ? sa Aha-na mama
candraprabha kiMcidevamiSye (?) yathA manuSyAkSi | taM manye candraprabha vArayiSyasi ? candraprabha
Aha-sacenmama pakSI sahasrakRtvo nayanaM gRhItvA utpATayatu, punarmuJca (tu), na tvevAhaM 
vArayeyam | ityuktvA tAvanta: pakSiNa: saMnipatitA: | yena candraprabho nirmAso’sthizakalI-
kRta: | sa kAlamakArSIt | tasyAmevotpalAvatyAM rAjadhAnyAmanyatarasya brAhmaNamahAzAla
syAgramahiSyA: kukSau upapanna: | sA pUrNAnAM navAnAM mAsAnAmatyayAddArakaM janayati, 
abhirUpaM darzanIyaM prAsAdikaM zubhayA varNapuSkalatayA samanvAgatam | tasya sahajAtamAtrasya 
tAdRzI kAyAtprabhA muktA, yayA brahmaprabhA niSprabhIkRtA | tasya mAtApitarau brahmaprabha iti 
nAma sthApitavantau | yadA brahmaprabho nAma mANavako’STavarSajAtIya: saMvRtta:, tena sarve brAhmaNakA
@311
mantrA adhItA: | yadA brahmaprabho mANavako dvAdazavarSajAtIya: saMvRtta:, sa paJcamAtrANi mANava-
kAni svayameva mantrAn vAcayati | yadA brahmaprabho mANavaka: SoDazavarSo jAtyA saMvRtta:, 
tadainaM mAtApitarau Ahatu:-brahmaprabha, tavArthAya nivezanaM kariSyAva: | sa Aha-amba tAta,
na tAvanmama nivezanena prayojanam | tau Ahatu:-kiM punastvaM brahmaprabha kariSyasi ? sa Aha-
icchAmyahaM sattvAnAmarthAya tapastaptuM duSkaraM caritum | tau Ahatu:-yasyedAnIM brahmaprabha kAlaM 
manyase | brahmaprabhamANavako mAtApitro: pAdau zirasA vanditvA triSkRtva: pradakSiNIkRtya 
utpalAvatyA rAjadhAnyA niSkramya yenAnyataradvanaSaNDaM tenopasaMkrAnta: | tena khalu samayena tasmin 
vanaSaNDe dvau brAhmaNarSI prativasata: | apazyatAM tau brAhmaNarSI brahmaprabhaM mANavakaM dUrata evAgacchantam |
dRSTvA ca brahmaprabhaM mANavakametadavocat-ehi brahmaprabha, svAgatam, mA zrAnto’si, mA klAnta: |
kimarthamidaM vanaSaNDamabhyAgata: ? sa Aha-icchAmyahaM sarvasattvAnAmarthAya tapastaptuM duSkaraM caritum |
tau Ahatu:-evamastu, bhavatu, RddhyantAM saMkalpA:, paripUryantAM manorathA: ||
atha brahmaprabho mANavako’nyatarasmin pradeze kuTIM kArayitvA caMkramaM pratiSThApya sattvA-
nAmarthAya tapastaptavAn | athApareNa samayena brahmaprabhasya kuTyA nAtidUre vyAghrI gurviNI vAsamupagatA | 
tAM brahmaprabho mANavako’drAkSIt | tAM dRSTvA ca yena punastau dvau brahmarSI tenopasaMkrAnta: | upasaMkramya 
tau ca brahmarSI etadavocat-yatkhalu RSI jAnItAm-iha me kuTyA nAtidUre vyAghrI gurviNI
vAsamupagatA | tasyA: ka utsahate bhaktaM dAtum ? tau Ahatu:-AvAM tasyA bhaktaM dAsyAva: |
athApareNa samayena vyAghrI prasUtA kSutkSAmaparItA icchati svakau potakau bhakSayitum | ekaM
potakaM gRhNAti dvitIyaM muJcati, na bhakSayati | tAM brahmaprabho mANavako’pazyat | dRSTvA ca 
punaryena tau brahmarSI tenopasaMkrAnta: | upasaMkramya punaryena tau dvau brahmarSI tenopasaMkrAnta: |
upasaMkramya dvau brahmarSI etadavocat-yatkhalu brAhmaNau jAnItAm-sA vyAghrI prasUtA kSutkSAma-
parItA svakau potakau bhakSayitumicchati | ekaM potakaM gRhItvA dvitIyaM muJcati na bhakSayati |
tasyA: ka utsahate bhaktaM dAtum ? tau Ahatu:-AvAM tasyA bhaktaM dAsyAva: | atha tau 
brahmarSI yena sA vyAghrI tenopasaMkrAntau | apazyatsA vyAghrI brahmarSI dUrata evAgacchantau |
dRSTvA ca kSutkSAmaparItA abhidravitukAmA | tayoretadabhUt-ka utsahate tiryagyonigatasyArthAya 
jIvitaM parityaktumiti ? tau tata eva RddhyA vaihAyasamabhinirgatau | brahmaprabho mANavako-
‘drAkSIt | dRSTvA ca punastau brahmarSI etadavocat-nanu brAhmaNau, yuvAbhyAmetaduktam-AvA-
masyA bhaktaM dAsyAva iti | etatkhalu brAhmaNau yuvayorbrAhmaNajAtyo: satyam ? tau Ahatu: ka 
utsahate tiryagyonigatasyArthAya jIvitaM parityaktum ? brahmaprabho mANavaka Aha-ahamutsahe
tiryagyonigatasyArthAya jIvitaM parityaktum | atha sa brahmaprabho mANavako yena sA vyAghrI 
tenopasaMkrAnta: | tasyA vyAghryA: purata AtmAnamavasRjati sma | brahmaprabho mANavo maitrIvihArI
babhUva | sA taM na zaktAbhidrotu(gdhu)m | atha brahmaprabhasya mANavasyaitadabhavat-iyaM mama vyAghrI
sa vijJAnakaM kAyaM na bhakSayati | sa itazcetazca vilokitavAn | tatastIkSNaM ca veNupezIM 
tIkSNAM gRhItvA idamevaM rUpaM satyavacanamakarot-samanvAharantu me ye’smin vanaSaNDe’dhyuSitA 
@312
udArA devA nAgA yakSA asurA garuDA: kinnarA mahoragA:, te’pi sarve samanvAharantu |
ayamahaM tyAgaM kariSyAmi, atityAgaM tyAgAtityAgaM svayaM galaparityAgam| api tu yenAhaM 
satyena satyavacanena parityajAmi, na rAjyArthaM na bhogArthaM na zakrArthaM na rAjacakravarti-
viSayArtham, anyatra kathamahamanuttarAM samyaksaMbodhimabhisaMbudhya adAntAn damayeyam, atIrNAn 
tArayeyam, amuktAn mocayeyam, anAzvastAnAzvAsayeyam, aparinirvRtAn parinirvApayeyam,
tena satyena satyavacanena mA me parityAgo niSphalo bhUditi kRtvA svayameva galaM chittvA
tasyA vyAghryA: purata upanikSipati |
vyAghrInakhAvalivilAsavilupyamAnA 
vakSa:sthalI kSaNamalakSyata vIkSatArA (?) |
romAJcacarcitatanostuhinAMzuzubhra-
sattvA prakAzakiraNAGkurapUriteva ||1||
tasyAmiSAharaNazoNitapAnamattAM 
vyAghrIM sahasramavalokayatazcakAra |
dIrghapravAsasamayAkulitA muhUrtaM
kaNThAvalambanadhRtiM nijajIvavRtti: ||2||
sahaparityakte khalu bhikSavo brahmaprabheNa mANavena svake gale, ayaM trisAhasramahAsAhasro 
lokadhAtu: kampati saMkampati saMprakampati, calati saMcalati saMpracalati, vedhati saMvedhati
saMpravedhati, pUrvA digunnamati pazcimA avanamati, pazcimA digunnamati pUrvA digavanamati, dakSiNA 
digunnamati uttarA digavanamati, uttarA digunnamati dakSiNA digavanamati, madhyamunnamati, anto’-
vanamati, anta unnamati, madhyamavanamati, sUryacandramasau na tapato na bhAsato na virAjata: ||
syAdyuSmAkaM bhikSavo’nyA sA tena samayenottarApatheSu janapadeSUtpalAvatInAma nagarI
rAjadhAnI babhUva | na hyevaM draSTavyam | puSkalAvataM tena kAlena tena samayenotpalAvataM nAma
nagaraM rAjadhAnI babhUva | syAdbhikSavo yuSmAkaM kAGkSA vimatirvA-anya: sa tena kAlena tena
samayenotpalAvate nagare rAjadhAnyAM rUpAvatI strI babhUva | na hyevaM draSTavyam | ahaM sa tena 
kAlena tena samayena rUpAvatI nAma strI babhUva | syAdbhikSavo yuSmAkaM kAGkSA vA vimatirvA-
anyA sA tena kAlena tena samayenApavarake strI prasUtA | na caivaM draSTavyam | candraprabhamANa-
vikA tena kAlena tena samayenApavarake strI prasUtA | syAdyuSmAkaM bhikSava: kAGkSA vA vimatirvA-
anyastena kAlena tena samayena dArako babhUva | na hyevaM draSTavyam | rAhula: kumAra: sa tena kAlena 
tena samayena dArako’bhUt | syAdyuSmAkaM bhikSava: kAGkSA vA vimatirvA-anya: sa tena kAlena
tena samayena candraprabho nAma dArako babhUva | na hyevaM draSTavyam | ahameva sa tena kAlena
tena samayena candraprabho nAma dArako babhUva | syAdyuSmAkaM bhikSava: kAGkSA vA vimatirvA-anya: 
sa tena kAlena tena samayena paJcamAtrANi dArakazatAnyabhUvan | na hyevaM draSTavyam |
imAni tAni paJca etadbhadrikazatAni tena kAlena tena samayena paJcamAtrANi dArakazatAni 
@313
abhUvan | syAdyuSmAkaM bhikSava: kAGkSA vA vimatirvA-anya: sa tena kAlena tena samayena
tasmin mahAzmazAne uccaMgamo nAma pakSI babhUva | na hyevaM draSTavyam | kauNDinyo bhikSustena
kAlena tena samayenoccaMgamo nAma pakSI babhUva | syAdyuSmAkaM bhikSava: kAGkSA vA vimatirvA-
anya: sa tena kAlena tena samayena brahmaprabho nAma mANavo’bhUt | na haivaM draSTavyam |
ahameva sa tena kAlena tena samayena brahmaprabho nAma mANavo’bhUt | syAdyuSmAkaM bhikSava: 
kAGkSA vA vimatirvA-anyau tau tena kAlena tena samayena brahmaprabhasya mANavasya mAtApitarau
abhUtAm | na haivaM draSTavyam | rAjA zuddhodano mAyAdevI tena kAlena tena samayena brahmaprabhasya 
mANavasya mAtApitarau abhUvatAm | syAdyuSmAkaM bhikSava: kAGkSA vA vimatirvA-anya: sa
tena kAlena tena samayena vanamabhUt | …{1. ##There seems to be a break in the text such as## na hyevaM draSTavyam |} syAdbhikSavo yuSmAkaM kAGkSA vA vimatirvA-anyau
tau tena kAlena tena samayena dvau brahmarSI abhUtAm | na haivaM draSTavyam | maitreyo bodhisattva: 
suprabhazca buddhastena kAlena tena samayena tasmin vanaSaNDe dvau brahmarSI abhUtAm | syAdyuSmAkaM 
bhikSava: kAGkSA vA vimatirvA-anya: sa tena kAlena tena samayena vyAghrI babhUva | na haivaM 
draSTavyam | kauNDinyo bhikSu: sa tena kAlena tena samayena [vyAghrI] babhUva | syAdyuSmAkaM 
bhikSava: kAGkSA vA vimatirvA-anyau potau tena kAlena tena samayena dvau vyAghrapotau babhUvatu: |
na haivaM draSTavyam | nando bhikSu: rAhulazca tena kAlena tena samayena vyAghrapotakau abhUtAm | 
tadA me bhikSavazcatvAriMzatkalpasaMprasthito maitreyo bodhisattva ekena galaparityAgena pazcAnmukhIkRta: |
tadanena bhikSava: paryAyeNa veditavyam | evaM sacet sarve sattvA jAnIyu:-dAnasya phalaM dAnasaMvi-
bhAgasya ca vipAkaM yathA ahaM jAnAmi dAnasya phalaM dAnasaMvibhAgasya ca vipAkam, yo’sau 
carama: kavala: pazcima Alopa:, tamapi nAdattvA nAsaMvibhajyApareSvAtmanA nopabhuJjIran,
nApyutpannaM mAtsaryaM cittaM paryAdAya tiSThet | yasmAttarhi bhikSava: sattvA na jAnanti dAnasya phalaM 
dAnasaMvibhAgasya ca vipAkam, tasmAtsattvA yo’sau carama: kavala: pazcima Alopa:, tamapyadattvA
asaMvibhajya apareSAmAtmanA paribhuJjate, utpannazcaiSAM mAtsaryamalazcittaM paryAdAya tiSThati ||
purAkRtaM na pazyati no zubhAzubhaM na sevitam |
na pazyati paNDite jane na nAzametyAryagaNe ||3||
zubhAzubhaM kRtaM kRtajJeSu na jAtu nazyati |
sukRtaM zobhanaM karma duSkRtaM cApyazobhanam |
ubhayasya vipAko’sti hyavazyaM dAsyate phalam ||4||
idamavocadbhagavAn | Attamanaso bhikSavo bhikSuNya upAsakA upAsikA devanAgayakSA-
suragaruDakinnaramahoragA: sarvAvatI ca pariSadbhagavato bhASitamabhyanandan ||
rUpAvatyavadAnaM dvAtriMzattamam ||
@314
33 zArdUlakarNAvadAnam |
{1.##some Mss. read## oM^ namo ratnatrayAya ##before## evaM; ##while T reads## sarva buddhabodhi sattvebhyo nama:.}evaM mayA zrutam | ekasmin samaye bhagavAn zrAvastyAM viharati sma jetavane’nAtha-
piNDadasyArAme | athAyuSmAnAnanda: pUrvAhNe nivAsya pAtracIvaramAdAya zrAvastIM mahAnagarIM
piNDAya prAvikSat | athAyuSmAnAnanda: zrAvastIM piNDAya caritvA kRtabhaktakRtyo yenAnya-
tamamudapAnaM tenopasaMkrAnta: | tena khalu samayena tasminnudapAne prakRtirnAma mAtaGgadArikA 
udakamuddharate sma | athAyuSmAnAnanda: prakRtiM mAtaGgadArikAmetadavocat-dehi me bhagini
pAnIyam, pAsyAmi | evamukte prakRtirmAtaGgadArikA AyuSmantamAnandamidamavocat-mAtaGga-
dArikAhamasmi bhadanta Ananda | nAhaM te bhagini kulaM vA jAtiM vA pRcchAmi | api tu 
sacette parityaktaM pAnIyam, dehi, pAsyAmi | atha prakRtirmAtaGgadArikA AyuSmata AnandAya 
pAnIyamadAt | athAyuSmAnAnanda: pAnIyaM pItvA prakrAnta: ||
atha prakRtirmAtaGgadArikA AyuSmata Anandasya zarIre mukhe svare ca sAdhu ca suSThu 
ca nimittamudgRhItvA yonizomanasikAreNAviSTA saMrAgacittamutpAdayati sma-Aryo me Ananda:
svAmI syAditi | mAtA ca me mahAvidyAdharI | sA zakSyatyAryamAnandamAnayitum | atha 
prakRtirmAtaGgadArikA pAnIyaghaTamAdAya yena caNDAlagRhaM tenopasaMkramya pAnIyaghaTamekAnte 
nikSipya svAM jananImidamavocat-yatkhalu evamamba jAnIyA:-Anando nAma zramaNo mahA-
zramaNagautamasya zrAvaka upasthAyaka: | tamahaM svAminamicchAmi | zakSyasi tamamba Anayitum ?
sA tAmavocat-zaktAhaM putri Ananda mAnayituM sthApayitvA yo mRta: syAdyo vA vItarAga: |
api ca | rAjA prasenajit kauzala: zramaNagautamamatIva sevate bhajate paryupAsate | yadi
jAnIyAt, so’yaM caNDAlakulasyAnarthAya pratipadyeta | zramaNazca gautamo vItarAga: zrUyate |
vItarAgasya [mantrA:] puna: sarvamantrAnabhibhavanti | evamuktA prakRtirmAtaGgadArikA mAtaramida-
mavocat-sacedamba zramaNo gautamo vItarAga:, tasyAntikAcchramaNamAnandaM na pratilapsye, jIvitaM 
parityajeyam | sacetpratilapsye, jIvAmi | mA te putrid jIvitaM parityajasi | AnayAmi 
zramaNamAnandam ||
atha prakRtermAtaGgadArikAyA mAtA madhye gRhAGganasya gomayenopalepanaM kRtvA vedI-
mAlipya darbhAn saMstIrya agniM prajvAlya aSTazatamarkapuSpANAM gRhItvA mantrAnArktayamAnA
ekaikamarkapuSpaM parijapya agnau pratikSipati sma | tatreyaM vidyA bhavati-
amale vimale kuGkume sumane | yena baddhAsi vidyut | icchayA devo varSati vidyotati 
garjati | vismayaM mahArAjasya samabhivardhayituM devebhyo manuSyebhyo gandharvebhya: zikhigrahA devA 
vizikhigrahA devA AnandasyAgamanAya saMgamanAya kramaNAya grahaNAya juhomi svAhA ||
@315
athAyuSmata Anandasya cittamAkSiptam | sa vihArAnniSkramya yena caNDAlagRhaM 
tenopasaMkrAmati sma | adrAkSIccaNDAlI AyuSmantamAnandaM dUrAdevAgacchantam | dRSTvA ca puna: 
prakRtiM duhitaramidamavocat-ayamasau putri zramaNa Ananda Agacchati | zayanaM prajJapaya |
atha prakRtirmAtaGgadArikA hRSTatuSTA pramuditamanA AyuSmata Anandasya zayyAM prajJapayati sma ||
athAyuSmAnAnando yena caNDAlagRhaM tenopasaMkrAnta: | upasaMkramya vedImupanizrityAsthAt |
ekAntasthita: sa punarAyuSmAnAnanda: prArodIt | azrUNi pravartayamAna evamAha-vyasanaprApto-
‘hamasmi | na ca me bhagavAn samanvAharati | atha bhagavAnAyuSmantamAnandaM samanvAharati 
sma | samanvAhRtya saMbuddhamantraizcaNDAlamantrAn pratihanti sma | tatreyaM vidyA-
sthitiracyuti: sunIti: | svasti sarvaprANibhya: ||
sara: prasannaM nirdoSaM prazAntaM sarvato’bhayam | 
Itayo yatra zAmyanti bhayAni calitAni ca ||1||
tadvai devA namasyanti sarvasiddhAzca yogina: |
etena satyavAkyena svastyAnandAya bhikSave ||2||
athAyuSmAnAnanda: pratihatacaNDAlamantrazcaNDAlagRhAnniSkramya yena svako vihAra-
stenopasaMkramitumArabdha: ||
adrAkSItprakRtirmAtaGgadArikA AnandamAyuSmantaM pratigacchantam | dRSTvA ca puna: svAM 
jananImidamavocat-ayamasau mAta: zramaNa Ananda: pratigacchati | tAmAha mAtA-niyataM
putri zramaNena gautamena samanvAhRto bhaviSyati | tena mama mantrA: pratihatA bhaviSyanti | prakRtirAha-
kiM punaramba balavattarA: zramaNasya gautamasya mantrA nAsmAkam ? tAmAha mAtA-balavattarA: zramaNasya 
gautamasya mantrA nAsmAkam | ye putrid mantrA: sarvalokasya prabhavanti, tAn mantrAn zramaNo
gautama AkAGkSamANa: pratihanti | na punarloka: prabhavati zramaNasya gautamasya mantrAn prati-
hantum | evaM balavattarA: zramaNasya gautamasya mantrA: ||
athAyuSmAnAnando yena bhagavAMstenopasaMkrAnta: | upasaMkramya bhagavata: pAdau zirasA 
vanditvaikAnte’sthAt | ekAntasthitamAyuSmantamAnandaM bhagavAnidamavocat-udgRhNa tvamAnanda 
imAM SaDakSarIvidyAm | dhAraya vAcaya paryavApnuhi Atmano hitAya sukhAya bhikSUNAM bhikSuNInA-
mupAsakAnAmupAsikAnAM hitAya sukhAya | iyamAnanda SaDakSarIvidyA SaDbhi: samyaksaMbuddhai-
rbhASitA, caturbhizca mahArAjai:, zakreNa devAnAmindreNa, brahmaNA ca sahApatinA | mayA 
caitarhi zAkyamuninA samyaksaMbuddhena bhASitA | tvamapyetarhi Ananda tAM dhAraya vAcaya 
paryavApnuhi | yaduta tadyathA-
aNDare pANDare kAraNDe keyUre’rcihaste kharagrIve bandhumati vIramati dhara vidha
cilimile viloDaya viSANi loke | viSa cala cala | golamati gaNDavile cilimile 
sAtinimne yathAsaMvibhakte golamati gaNDavilAyai svAhA ||
@316
ya: kazcidAnanda SaDakSaryA vidyayA paritrANaM svastyayanaM kuryAt, sa yadi vadhArho 
bhavet, daNDena mucyate, daNDArha: prahAreNa, prahArArha: paribhASaNayA, paribhASaNayA, paribhASaNArho romaharSa-
Nena, romaharSaNArha: punareva mucyate | nAhamAnanda taM samanupazyAmi sadevaloke samAraloke 
sabrahmaloke sazramaNabrAhmaNikAyAM prajAyAM sadevamAnuSikAyAM sAsurAyAM yastvanayA SaDakSaryA 
vidyayA rakSAyAM kRtAyAM rakSAsUtre bAhau baddhe svastyayane kRte abhibhavituM zaknoti varjayitvA 
paurANaM karmavipAkam ||
atha prakRtirmAtaGgadArikA tasyA eva rAtryA atyayAt zira:snAtA anAhatadUSya-
prAvRtA muktAmAlyAbharaNA yena zrAvastI nagarI tenopasaMkramya nagaradvAre kapATamUle nizrityAsthA-
dAyuSmantamAnandamAgamayamAnA-niyatamanena mArgeNa Anando bhikSurAgamiSyatIti | dadarzA-
yuSmAnAnanda: prakRtiM mAtaGgadArikAM pRSThata: pRSThata: samanubaddhAm | dRSTvA ca punarjehrIyamANa-
rUpo’pragalbhAyamAnarUpo du:khI durmanA: zIghraM zIghraM zrAvastyA vinirgamya yena jetavanaM 
tenopasaMkrAnta: | upasaMkramya bhagavata: pAdau zirasA vanditvaikAnte’sthAt | ekAntasthita 
AyuSmAnAnando bhagavantamidamavocat-iyaM me bhagavan prakRtirmAtaGgadArikA pRSThata: pRSThata: 
samanubaddhA gacchantamanu gacchati, tiSThantamanu tiSThati | yadyadeva kulaM piNDAya pravizAmi, 
tasya tasyaiva dvAre tUSNIbhUtA tiSThati | trAhi me bhagavan, trAhi me sugata | evamukte 
bhagavAnAyuSmantamAnandamidamavocat-kiM te prakRte mAtaGgadArike Anandena bhikSuNA ?
prakRtirAha-svAminaM bhadanta AnandamicchAmi | bhagavAnAha-anujJAtAsi prakRte mAtApitRbhyA-
mAnandAya ? anujJAtAsmi bhagavan, anujJAtAsmi sugata | bhagavAnAha-tena hi saMmukhaM
mamAnujJApaya tvam | atha prakRtirmAtaGgadArikA bhagavata: pratizrutya bhagavata: pAdau zirasA 
vanditvA bhagavantaM tri: pradakSiNIkRtya bhagavato’ntikAt prakrAntA | yena svakau mAtApitarau 
tenopasaMkrAntA | upasaMkramya mAtApitro: pAdAn zirasA vanditvA ekAnte’sthAt | ekAnta-
sthitA svakau mAtApitarAvidamavocat-saMmukhaM me amba tAta zramaNasya gautamasya AnandAya
utsRjatam | atha prakRtermAtaGgadArikAyA mAtApitarau prakRtimAdAya yena bhagavAMstenopa- 
saMkrAntau | upasaMkramya bhagavata: pAdau zirasA vanditvA ekAnte nyaSIdatAm | atha prakRti-
rmAtaGgadArikA bhagavata: pAdau zirasA vanditvA ekAnte’sthAt | ekAntasthitA bhagavanta-
metadavocat-imau tau bhagavan mAtApitarAvAgatau | atha bhagavAn prakRtermAtaGgadArikAyA
mAtApitarAvidamavocat-anujJAtA yuvAbhyAM prakRtirmAtaGgadArikA AnandAyeti ? tAvAhatu:-
anujJAtA bhagavan, anujJAtA sugata | tena hi yUyaM prakRtimapahAya gacchata svagRham | atha 
prakRtermAtaGgadArikAyA mAtApitarau bhagavata: pAdau zirasA vanditvA bhagavantaM tri: pradakSiNI-
kRtya bhagavato’ntikAtprakrAntau ||
atha prakRtermAtaGgadArikAyA mAtApitarAvaciraprakrAntau viditvA bhagavAn prakRtiM mAtaGga-
dArikAmidamavocat-arthikAsi prakRte Anandena bhikSuNA ? prakRtirAha-arthikAsmi bhagavan,
@317
arthikAsmi sugata | tena hi prakRte ya Anandasya veSa:, sa tvayA dhArayitavya: | sA Aha-dhArayAmi
bhagavan, dhArayAmi sugata | pravrAjayatu mAM sugata, pravrAjayatu mAM bhagavAn | atha bhagavAn | prakRtiM
mAtaGgadArikAmidamavocat-ehi tvaM bhikSuNi, cara brahmacaryam | evamukte prakRtirmAtaGgadArikA
bhagavatA muNDA kASAyaprAvRtA | atha bhagavAn prakRtiM mAtaGgadArikAmehibhikSuNIvAdena 
pravrAjayitvA dharmyayA kathayA saMdarzayati sma, samAdApayati sma, samuttejayati sma, saMpraharSa-
yati sma | yeyaM kathA dIrgharAtraM saMsArasamApannAnAM pratikUlA zravaNIyA, tadyathA-dAnakathA
zIlakathA svargakathA kAmeSvAdInavaM ni:saraNaM bhayaM saMklezavyavadAnam, bodhipakSAMstAn dharmAn 
bhagavAn prakRtyai bhikSuNyai saMprakAzayati sma | atha prakRtirbhikSuNI bhagavatA dharmyayA kathayA 
saMdarzitA samAdApitA samuttejitA saMpraharSitA hRSTacittA kalyANacittA muditacittA 
vinIvaraNacittA RjucittAkhilacittA bhavyA dharmadezitamAjJAtum | yadA ca bhagavAn jJAta:
prakRtiM bhikSuNIM hRSTacittAM kalyANacittAM muditacittAM vinIvaraNacittAM bhavyAM pratibalAM 
sAmutkarSikIM dharmadezanAmAjJAtum, tadA yeyaM bhagavatAM buddhAnAM caturAryasatyaprativedhikI dharma-
dezanA, yaduta du:khaM samudayo nirodho mArga:, tAM bhagavAn prakRterbhikSuNyA vistareNa saMprakAza-
yati sma | atha prakRtirbhikSuNI tasminnevAsane niSaNNA caturAryasatyAnyabhijJAtAsIt, du:khaM 
samudayaM nirodhaM mArgam | tadyathA vastramapagatakAlakaM rajanopagataM raGgodake prakSiptaM samyageva
raGgaM pratigRhNIyAt, evameva prakRtirbhikSuNI tasminnevAsane niSaNNA caturAryasatyAni abhi-
samayati sma, tadyathA-du:khaM samudayaM nirodhaM mArgam ||
atha prakRtirbhikSuNI dRSTadharmA prAptadharmA viditadharmA akopyadharmA paryavasitadharmA 
adhigatArthalAbhasaMvRttA tIrNakAGkSAvicikitsA vigatakathaMkathA vaizAradyaprAptA aparapratyayA 
ananyaneyA zAstu: zAsane anudharmacAriNI AjAneyamAnA dharmeSu bhagavata: pAdayo: zirasA
nipatya bhagavantamidamavocat-atyayo me bhagavan, atyayo me sugata | yathA bAlA yathA mUDhA 
yathA avyaktA yathA akuzalA duSprajJajAtIyA, yAhamAnandaM bhikSuM svAmivAdena samudA-
cArSam | sAhaM bhadanta atyayamatyayata: pazyAmi | atyayamatyayato dRSTvA dezayAmi | atyayamatyayata 
AviSkaromi | AyatyAM saMvaramApadye | atastasyA mama bhagavan atyayamatyayato jAnAtu 
pratigRhNAtu anukampAmupAdAya | bhagavAnAha-AyatyAM saMvarAya sthitvA tvaM prakRte atyayamatya-
yato’dhyAgama: | yathA bAlA yathA mUDhA yathA avyaktA yathA akuzalA duSprajJajAtIyA tva-
mAnandaM bhikSuM svAmivAdena samudAcarasIti | yatazca tvaM prakRte atyayaM jAnAsi, atyayaM 
pazyasi, AyatyAM ca saMvaramApadyase, ahamapi te’tyayamatyayato gRhNAmi | vRddhireva te prakRte 
pratikAGkSitavyA kuzalAnAM dharmANAm, na hAni: | atha prakRtirbhikSuNI bhagavatAbhinanditAnu-
ziSTA ekA vyapakRSTA apramattA AtApinI smRtimatI saMprajAnA prahitAni viviktAni 
viharati sma | yadarthaM kuladuhitara: kezAnavatArya kASAyANi vastrANyAcchAdya samyageva zraddhyA 
agArAdanAgArikAM pravrajanti, tadanuttarabrahmacaryaparyavasAnaM dRSTa eva dharma svayamabhijJAya sAkSA-
@318
kRtyopasaMpadya pravedayate sma-kSINA me jAti:, uSitaM brahmacaryam, kRtaM karaNIyam, nApara-
masmAdbhavaM prajAnAmIti ||
azrauSu: zrAvasteyakA brAhmaNagRhapataya:-bhagavatA kila caNDAladArikA pravrAjiteti |
zrutvA ca punaravadhyAyanti-kathaM hi nAma caNDAladArikA bhikSUNAM samyakcaryAM cariSyati ?
bhikSuNInAmupAsakAnAmupAsikAnAM samyakcaryAM cariSyati ? kathaM hi nAma caNDAladArikA 
brahmakSatriyagRhapatimahAzAlakuleSu pravekSyati ? 
azrauSIdrAjA prasenajitkauzala:-bhagavatA caNDAladArikA pravrAjiteti | zrutvA ca 
punaravadhyAyati-kathaM hi nAma caNDAladArikA bhikSUNAM samyakcaryAM cariSyati ? bhikSuNInA-
mupAsakAnAmupAsikAnAM samyakcaryAM cariSyati ? kathaM brAhmaNakSatriyagRhapatimahAzAlakuleSu 
pravekSyati ? vimRzya ca bhadraM yAnaM yojayitvA bhadraM yAnamabhiruhya saMbahulaizca zrAvasteyairbrAhmaNa-
gRhapatibhi: parivRta: puraskRta: zrAvastyA niryAti sma | yena jetavanamanAthapiNDadasyArAma:,
tenopasaMkrAnta: | tasya khalu yAvatI yAnasya bhUmi:, tAvadyAnena gatvA sa yAnAdavatIrya 
pattikAyaparivRta: pattikAyapuraskRta: padbhyAmevArAmaM prAvikSat | pravizya yena bhagavAMstenopa-
saMkrAnta: | upasaMkramya bhagavata: pAdau zirasA vanditvA ekAnte niSaNNa: | te’pi saMbahulA:
zrAvasteyakA brAhmaNakSatriyagRhapatayo bhagavata: pAdau zirasA vanditvA ekAnte niSaNNA: |
apyaikatyA bhagavatA sArdhaM saMmukhaM saMraJjanIM saMmodinIM vividhAM kathAM vyatisArya ekAnte 
niSaNNA: | apyaikatyA bhagavata: purata: svakasvakAni mAtApaitRkANi nAmagotrANi anuzrAvya 
ekAnte niSaNNA: | apyaikatyA yena bhagavAMstenAJjaliM praNamya ekAnte niSaNNA: | 
apyaikatyAstUSNIMbhUtA ekAnte niSaNNA: ||
atha bhagavAn rAjAnaM prasenajitaM kauzalamArabhya teSAM ca saMbahulAnAM zrAvasteyakAnAM 
brAhmaNakSatriyagRhapatInAM cetasA cittamAjJAya prakRterbhikSuNyA: pUrvanivAsamArabhya bhikSUnAmantra-
yate sma-icchatha yUyaM bhikSavastathAgatasya saMmukhaM prakRterbhikSuNyA: pUrvanivAsamArabhya dharmakathAM
zrotum ? bhikSavo bhagavantamAhu:-etasya bhagavan kAla:, etasya sugata samaya:, yadbhagavAn 
prakRterbhikSuNyA: pUrvanivAsamArabhya dharmakathAM kathayet, yadbhagavata: zrutvA bhikSavo dhArayiSyanti |
bhagavAnAha-tena hi bhikSava: zRNuta, sAdhu ca suSThu ca manasikuruta, bhASiSye | evaM sAdhu
bhagavanniti te bhikSavo bhagavata: pratyazrauSu: | bhagavAMstAnidamavocat-
bhUtapUrvaM bhikSavo’tIte’dhvani gaGgAtaTe atimuktakadalIpATalakAmalakIvanagahanapradeze 
tatra trizaGkurnAma mAtaGgarAja: prativasati sma saMbahulaizca mAtaGgasahasrai: sArdham | sa punarbhikSava-
strizaGkurmAtaGgarAja: pUrvajanmAdhItAn vedAn samanusmarati sma sAGgopAGgAn sarahasyAn 
sanighaNTakaiTabhAn sAkSaraprabhedAnitihAsapaJcamAn, anyAni ca zAstrANi padako[zo?]
vaiyAkaraNo lokAyate yajJamantre mahApuruSalakSaNe niSNAto niSkAGkSa: | bhASyaM ca yathAdharmaM vedavrata-
padAnyanuzrutaM ca bhASate sma | tasya trizaGkormAtaGgarAjasya zArdUlakarNo nAma kumAro’bhUdutpanna: |
@319
rUpatazca kulatazca zIlatazca guNatazca sarvaguNaizcopeto’bhirUpo darzanIya: prAsAdika: paramayA 
zubhavarNapuSkalatayA samanvAgata: | atha trizaGkurmAtaGgarAja: zArdUlakarNaM kumAraM pUrvajanmAdhItAn 
vedAnadhyApayati sma yaduta sAGgopAGgAn sarahasyAn sanighaNTakaiTabhAn sAkSaraprabhedAniti–
hAsapaJcamAn, anyAni ca zAstrANi, bhASyaM ca yathAdharmaM vedavratapadAni ||
atha trizaGkormAtaGgarAjasyaitadabhavat-ayaM mama putra: zArdUlakarNo nAma kumAra: upeto 
rUpatazca kulatazca zIlatazca guNatazca, sarvaguNopeto’bhirUpo darzanIya: prAsAdika:, paramayA 
ca varNapuSkalatayA samanvAgata: | cIrNavrato’dhItamantro vedapAraga: | samayo’yaM yannvahamasya
nivezanadharmaM kariSye | tatkuto nvahaM zArdUlakarNasya putrasya zIlavatIM guNavatIM rUpavatIM prati-
rUpAM prajAvatIM labheyamiti ?
tasmin khalu samaye puSkarasArI nAma brAhmaNa utkUTaM nAma droNamukhaM paribhuGkte sma
sasaptotsadaM satRNakASThodakaM dhAnyasahagataM rAjJAgnidattena brahmadeyaM dattam | puSkarasArI punarbrAhmaNa 
upeto mAtRta: pitRta: saMzuddho gRhiNyAmanA[kule jAtyAM vA]kSipto jAtivAdena gotra-
vAdena yAvadAsaptamamAtAmahapitAmaham | yugapadupAdhyAyo’dhyApako mantradharastrayANAM vedAnAM 
pAraga: sAGgopAGgAnAM sarahasyAnAM sanighaNTakaiTabhAnAM sAkSastrabhedAnAmitihAsapaJcamAnAM padako-
[zo] vaiyAkaraNa: | lokAyatayajJamantramahApuruSalakSaNeSu pAraga: | sphItamutkUTaM nAma droNamukhaM 
paribhuGkte | puSkarasAriNo brAhmaNasya prakRtirnAma mANavikA duhitA bhUtA | upetA rUpatazca
kulatazca zIlatazca guNatazca, sarvaguNopetA abhirUpA darzanIyA prAsAdikA paramayA varNa-
puSkalatayA samanvAgatA zIlavatI guNavatI ||
atha trizaGkormAtaGgarAjasyaitadabhavat-astyuttarapUrveNotkUTo nAma droNamukha: | tatra 
puSkarasAro nAma brAhmaNa: prativasati | upeto mAtRta: pitRto yAvat traivedike pravacane 
vistareNa | sa cotkUTaM droNamukhaM paribhuGkte sasaptotsadaM satRNakASThodakaM dhAnyabhogai: sahagataM 
rAjJAgnidattena brahmadeyaM dattam | tasya puSkarasAriNo brAhmaNasya prakRtirnAma mANavikA duhitA 
upetA rUpatazca kulatazca zIlatazca sarvaguNopetA abhirUpA darzanIyA prAsAdikA paramayA 
varNapuSkalatayA samanvAgatA zIlavatI guNavatI putrasya me zArdUlakarNasya pratirUpA patnI 
bhaviSyatIti | atha trizaGkurmAtaGgarAja etamevArthaM bahulaM rAtrau cintayitvA vitarkya tasyA eva 
rAtryA atyayAt pratyUSakAlasamaye sarvazvetaM vaDavArathamabhiruhya mahatA zvapAkagaNena amAtya-
gaNena parivRtazcaNDAlanagarAnniSkramyottareNa prAgacchadyenotkUTaM droNamukham | atha trizaGku-
rmAtaGgarAja utkUTasyottarapUrveNa sumanaskaM nAmodyAnaM nAnAvRkSasaMchannaM nAnAvRkSakusumitaM nAnA-
dvijanikUjitaM nandanamiva devAnAM tadupasaMkrAnta: | upasaMkramya brAhmaNaM puSkarasAriNamAgamaya-
mAno’sthAt-brAhmaNa: puSkarasArI mANavakAn mantrAn vAcayitumihAgamiSyatIti ||
atha brAhmaNa: puSkarasArI tasyA eva rAtryA atyayAt sarvazvetaM vaDavArathamabhiruhya 
ziSyagaNaparivRta: paJcamAtrairmANavakazatai: puraskRta utkUTAnniryAti sma brAhmaNAn mantrAn 
@320
vAcayitum | adrAkSIttrizaGkurmAtaGgarAjo brAhmaNaM puSkarasAriNaM sUryamivodayantaM tejasA,
jvalantamiva hutavaham, yajJamiva brAhmaNaparivRtam, zakramiva devagaNaparivRtam, haimavanta-
mivauSadhibhi:, samudramiva ratnai:, candramiva nakSatrai:, vaizravaNamiva yakSagaNai:, brAhmANamiva 
devarSigaNai: parivRtaM zobhamAnam | dUrata evAgacchantaM dRSTvA ca enaM pratyudgamya yathAdharmaM kRtveda-
mavocat-haM bho: puSkarasArin, svAgatam, AyAhi | kAryaM ca te vakSyAmi, tacchrUyatAm |
evamukte brAhmaNa: puSkarasArI trizaGkuM mAtaGgarAjamidamavocat-na hi bhostrizaGko zakyaM 
brAhmaNena saha bho:kAraM kartum | ahaM bho: puSkarasArin zaknomi bho:kAraM kartum | yacchakyaM 
me kartuM bhavati, naiva tacchakyaM te kartum | api tu catvAro bho: puSkarasArin puruSasya 
kAryasamArambhA: pUrvasamArabdhA bhavanti yaduta AtmArthaM vA parArthaM vA AtmIyArthaM vA sarva-
bhUtasaMgrahArthaM vA | idaM cAtra mahattaraM kAryam | yatte vyAkhyAsyAmi, tacchrUyatAm | putrAya me 
zArdUlakarNAya prakRtiM duhitaramutsRja bhAryArthAya | yAvantaM kulazulkaM manyase, tAvantaM 
dAsyAmi ||
idaM ca khalu punarvacanaM zrutvA trizaGkormAtaGgarAjasya bhRzaM brAhmaNa: puSkarasArI 
abhiSakta: kupitazcaNDIbhUto’nAttamanA: kopaM ca dveSaM ca mrakSaM ca tatpratyayAtsaMjanitvA lalATe 
trizikhAM bhRkuTIM kRtvA kaNThaM dhamayitvA akSiNI parivartya nakulapiGgalAM dRSTimutpAdya trizaGkuM 
mAtaGgarAjamidamavocat-dhig grAmyaviSaya caNDAla, nedaM zvapAkavacanaM yuktam, yastvaM 
brAhmaNaM vedapAragaM hInazcaNDAlayonijo bhUtvA icchasyavamarditum | bho durmate-
prakRtiM tvaM na jAnAsi AtmAnaM cAbhimanyase |
bAlAgre sarSapaM mA bho: sthApaya [mA] klezamAgama: |
mA prArthayAprArthanIyAM vAyuM pAzena bandhaya ||3||
na hi cAmIkaraM mUDha bhavedbhasma kadAcana |
prakAze vAndhakAre kiM vizeSo nopalabhyate ||4||
caNDAlayonijastvaM hi dvijAti: punarapyaham |
hIna: zreSThena saMbandhaM mUDha prArthayase katham ||5||
caNDAlayonibhUtastvamahamasmi dvijAtija: |
na hi zreSTha: prahInena saMbandhaM kartumicchati |
zreSThA: zreSThairhi saMbandhaM kurvantIha dvijAtaya: ||6||
vidyayA ye tu saMpannA: saMzuddhAzcaraNena ca |
jAtyA caivAnabhikSiptA mantrai: paramatAM gatA: ||7||
adhyApakA mantradharAstriSu vedeSu pAragA: |
nighaNTakaiTabhAn vedAn brAhmaNA ye hyadhIyate |
taistAdRzairhi saMbandhaM kurvantIha dvijAtaya: ||8||
@321
na hi zreSTho hi hInena saMbandhaM kartumicchati |
prArthayase’prArthanIyAM vAyuM pAzena bandhitum |
yadasmAbhizca saMbandhamiha tvaM kartumicchasi ||9||
jugupsita: sarvaloke kRpaNa: puruSAdhama: | 
gaccha tvaM vRSala kSipraM kimasmAnavamanyase ||10||
caNDAlA: saha caNDAlai: pukkasA: saha pukkasai: |
kurvantIhaiva saMbandhaM jAtibhirjAtireva ca ||11||
brAhmaNA brAhmaNai: sArdhaM kSatriyA: kSatriyai: saha | 
sArdhaM vaizyAstathA vaizyai: zUdrA: zUdraistathA saha ||12||
sadRzA: sadRzai: sArdhamAvahanti parasparam |
na hi kurvanti caNDAlA: saMbandhaM brAhmaNai: saha ||13||
sarvajAtivihIno’si sarvavarNajugupsita: | 
kathaM hInazca zreSThena saMbandhaM kartumicchasi ||14||
idaM punarvacanaM zrutvA brAhmaNasya puSkarasAriNa: trizaGkurmAtaGgarAja idamavocat-
yathA bhasmani sauvarNe vizeSa upalabhyate |
brAhmaNe vAnyajAtau vA na vizeSo’sti vai tathA ||15||
yathA prakAzatamasorvizeSa upalabhyate |
brAhmaNe vAnyajAtau vA na vizeSo’sti vai tathA ||16||
na hi brAhmaNa AkAzAnmaruto vA samutthita: |
bhittvA vA pRthivIM jAto jAtavedA yathAraNe: ||17||
brAhmaNA yonito jAtAzcaNDAlA api yonita: |
zreSThatve vRSalatve ca kiM vA pazyasi kAraNam ||18||
brAhmaNo’pi mRtotsRSTo jugupsyo’zucirucyate |
varNAstathaiva cApyanye kA nu tatra vizeSatA ||19||
yatkiMcitpApakaM karma kilbiSaM kalireva ca |
sattvAnAmupaghAtAya brAhmaNaistatprakAzitam ||20||
iti karmANi caitAni prakAzitAni brAhmaNai : |
karmabhirdAruNaizcApi “puNyo’haM” bruvate dvijA: ||21||
mAMsaM khAditukAmaistu brAhmaNairupakalpitam |
mantrairhi prokSitA: santa: svargaM gacchantyajaiDakA: ||22||
@322
yadyeSa mArga: svargAya kasmAnna brAhmaNA hyamI |
AtmAnamathavA bandhUnmantrai: saMprokSayanti vai ||23||
mAtaraM pitaraM caiva bhrAtaraM bhaginIM tathA |
putra duhitaraM bhAryAM dvijA na prokSayantyamI ||24||
mitraM jJAtiM sakhIM vApi ye vA viSayavAsina: |
prokSitAste’pi vA mantrai: sarve yAsyanti sadgatim ||25||
sarve yajJai: samAhUtA gamiSyanti satAM gatim |
pazubhi: kiM nu bho yaSTairAtmAnaM kiM na yakSyase ||26||
na prokSaNairna mantraizca svargaM gacchantyajaiDakA: |
na hyeSa mArga: svargAya mithyAprokSaNamucyate ||27||
brAhmaNai raudracittaistu paryAyo hyeSa cintita: |
mAMsaM khAditukAmaistu prokSaNaM kalpitaM pazo: ||28||
anyaccAhaM pravakSyAmi brAhmaNairyat prakalpitam |
pAtakA hi samAkhyAtA brAhmaNeSu caturvidhA: ||29||
suvarNacauryaM madyaM ca gurudArAbhimardanam |
brahmaghnatA ca catvAra: pAtakA brAhmaNeSvamI ||30||
suvarNaharaNaM varjyaM steyamanyanna vidyate |
suvarNaM yo haredvipra: sa tenA’brAhmaNo bhavet ||31||
surApAnaM na pAtavyamannapAnaM yatheSTata: |
surAM tu ya: pibedvipra: sa tenAbrAhmaNo bhavet ||32||
gurudArA na gantavyA anyadArA yatheSTata: |
gurudArAM tu yo gacchetsa tenAbrAhmaNo bhavet ||33||
na hanyAd brAhmaNaM hyekaM hanyAdanyAnanekaza: |
hanyAttu brAhmaNaM yo vai sa tenAbrAhmaNo bhavet ||34||
ityete pAtakA hyuktA brAhmaNeSu caturvidhA: |
bhavantyabrAhmaNA yena tato’nye’pAtakA: smRtA: ||35||
kRtvA caturNAmekaikaM bhavedabrAhmaNastu sa: |
labhate na ca sAmIcIM brAhmaNAnAM samAgame |
AsanaM codakaM caiva vyutthAnaM sa na cArhati ||36||
tasya ni:saraNaM dRSTaM brAhmaNai: patitasya tu |
vrataM vai sa samAdAya punarbrAhmaNatAM vrajet ||37||
@323
asau dvAdazavarSANi dhArayitvA kharAjinam |
khaTvAGgamucchritaM kRtvA mRtazIrSe ca bhojanam ||38||
etadvrataM samAdAya nizcayena nirantaram |
pUrNe dvAdazame varSe punarbrAhmaNatAM vrajet ||39||
iti ni:saraNaM dRSTaM brAhmaNaistu tapasvibhi: |
kumArgagAmibhirmUDhairani:saraNadarzibhi: ||40||
tadidaM brAhmaNa te bravImi-saMjJAmAtrakamidaM lokasya yadidamucyate brAhmaNa iti vA 
kSatriya iti vA vaizya iti vA zUdra iti vA | sarvamidamekameveti vijJAya putrAya me zArdUla-
karNAya prakRtiM mANavikAmanuprayaccha bhAryArthAya | yAvantaM kulazulkaM manyase tAvantamanupradA-
syAmi || idaM ca khalu punarvacanaM zrutvA trizaGkormAtaGgarAjasya brAhmaNa: puSkarasArI abhiSakta:
kupitazcaNDIbhUto’nAttamanA: kopaM ca dveSaM ca tatpratyayaM janayitvA lalATe trizikhAM bhRkuTiM kRtvA 
kaNThaM dhamayitvA akSiNI parivartya nakulapiGgalAM dRSTimutpAdya trizaGkuM mAtaGgarAjamidamavocat-
asamIkSyaitattvayA hi kRtA saMjJeyamIdRzI |
ekaiva jAtirloke’smin sAmAnyA na pRthagvidhA ||41||
kathaM zvapAkajAtIyo brAhmaNaM vedapAragam |
nihInayonijo bhUtvA vimarditumihecchasi ||42||
rAjAna: khalu vRSala prati[vi]bhAgajJA bhavanti | tadyathA dezadharme vA nagaradharme 
vA grAmadharme vA nigamadharme vA zulkadharme vA AvAhadharme vA vivAhadharme vA pUrvakarmasu vA |
catvAra ime vRSala varNA: | yaduta brAhmaNa: kSatriyo vaizya: zUdra iti | teSAM vivAhadharmeSu catasro 
bhAryA brAhmaNasya bhavanti | tadyathA brAhmaNI kSatriyA vaizyA zUdrI ceti | tisra: kSatriyasya
bhAryA bhavanti | kSatriyA vaizyA zUdrI ceti | vaizyasya dve bhArye bhavata: | vaizyA zUdrI ceti |
zUdrasya tvekA bhAryA bhavati zUdrI eva | evaM brAhmaNasya vRSala catvAra: putrA bhavanti |
tadyathA brAhmaNa: kSatriyo vaizya: zUdrazceti | kSatriyasya traya: putrA:, kSatriyo vaizya: zUdra iti |
vaizyasya dvau putrau, vaizya: zUdra iti | zUdrasya tveka eva putro bhavati yaduta zUdra eva | te 
brAhmaNA: punarvRSala brahmaNa: putrA: | aurasA mukhato jAtA: | urasto bAhuta: kSatriyA: |
nAbhito vaizyA: | padbhyAM zUdrA: | brahmaNAyaM khalu vRSala loka: sarvabhUtAni nirmitAni|
tasya jyeSThA vayaM putrA: kSatriyAstadanantaram |
vaizyAstRtIyakA varNA: zUdranAmnA caturthaka: ||43||iti ||
sa tvaM vRSala caturthe’pi varNe na saMdRzase | ahaM cAgre varNe zreSThe varNe parame varNe pravare 
varNe | paramArthaM ca saMyogamAkAGkSasi | praNazya tvaM vRSala kSipram | mA cAsmAkamavamaMsthA: ||
idaM punarvacanaM zrutvA brAhmaNasya puSkarasAriNastrizaGkurmAtaGgarAja idamavocat-idamatra
brAhmaNa zRNu yad bravImi | brahmaNAyaM loka:, sarvabhUtAni nirmitAni |
@324
tasya jyeSThA vayaM putrA: kSatriyAstadanantaram |
vaizyAstRtIyakA varNA: zUdranAmnA caturthaka: ||44|| iti ||
sapAdajaGghA: sanakhA: samAMsA: 
sapArzvapRSThAzca narA bhavanti |
ekAMzato nAsti yato vizeSo 
varNAzca catvAra ito na santi ||45||
atho vizeSa: pravaro’sti kazci-
ttad brUhi yaccAnumataM yathA te |
atho vizeSa: pravaro hi nAsti
varNAzca catvAra ito na santi ||46||
yathA hi dArakA bAlA: krIDamAnA mahApathe |
pAMzupuJjAni saMpiNDya svayaM nAmAni kurvate ||47||
idaM kSIramidaM dadhi idaM mAMsamidaM ghRtam |
na ca bAlasya vacanAtpAMzavo’nnaM bhavanti hi ||48||
varNAstathaiva catvAro yathA brAhmaNa bhASase |
pAMzupuJjAbhidhAnena yogo’[ya: ko]pyeSa na vidyate ||49||
na kezena na karNAbhyAM na zIrSeNa na cakSuSA |
na mukhena na nAsayA na grIvayA nab AhunA ||50||
norasApyatha pArzvAbhyAM na pRSThenodareNa ca |
norubhyAmatha jaGghAbhyAM pANipAdanakhena ca ||51||
na svareNa na varNena na sarvAMzairna maithunai: |
nAnAvizeSa: sarveSu manuSyeSu hi vidyate ||52||
yathA hi jAtiSvanyAsu liGgaM yoni: pRthak pRthak |
sAmAnyaM kAraNaM tatra kiM vA jAtiSu manyase ||53||
sazIrSakAzcAtha narAsthiyuktA:
sacarmakA: sendriyasodarAzca |
ekAMzato nAsti yato vizeSo 
varNA na yuktAzcaturo’bhidhAtum ||54||
doSo hyayaM cAtra bhavedayukto 
yadyattvayA cAbhihitaM nidAne |
zrutvA tu matta: pratipadya saumya 
yaccAtra manye zRNu codyamAnam ||55||
@325
yaccAtra yuktaM viSamaM samaM vA 
tatte pravakSyAmi niyujyamAna: |
doSo hi yazcApi bhavedayukto
vakSyAmi te hyuttaratottaraM ca |
zrutvA tu matta: pratipadya saumya 
karmAdhipatyaprabhavA manuSyA: ||56||
anumAnamapi te brAhmaNa yadi pramANam, tatra yad bravISi-brahmA eka iti tasmAtprajA 
api ekajAtyA eva | vayamapyekajAtyA bhavAma: | yacca bravISi-brAhmaNAyaM loka: sarvabhUtAni
ca nirmitAnIti | sacette brAhmaNa idaM pramANaM, tadidaM te brAhmaNa ayuktaM yad bravISi
catvAro varNA:-brAhmaNA: kSatriyA vaizyA zUdrAzceti | api tu brAhmaNa mithyA mama vaco bhavet, 
yadi brAhmaNa saMvAdena manuSyajAternAnAkaraNaM prajJAyate | yaduta zIrSato vA mukhato vA karNato 
vA nAsikAto vA bhrUto vA rUpato vA saMsthAnato vA varNato vA AkArato vA yonito
vA AhArato vA saMbhavato vA nAnAkaraNaM prajJAyate ||
tadyathApi bho: puSkarasArin gavAzvagardabhoSTramRgapakSyajaiDakAnAmaNDajajarAyujasaMsveda-
jaupapAdukAnAM nAnAkaraNaM prajJAyate | yaduta pAdato’pi mukhato’pi varNato’pi saMsthAnato’pi 
AhArato’pi yonisaMbhavato’pi nAnAkaraNaM prajJAyate | na caivaM teSAM caturNAM varNAnAM 
nAnAkaraNaM prajJAyate | tattasmAtsarvamidamekamiti ||
api ca brAhmaNa amISAM phalguvRkSANAmAmrAtakajambukharjUrapanasadAlAvanatindukamRdvIka- 
bIjapUrakakapitthAkSoDanArikelatinizakaraJjAdInAM nAnAkaraNaM prajJAyate | yaduta mUlatazca 
skandhatazca tvagbhAgatazca sAratazca patratazca puSpatazca phalatazca nAnAkaraNaM prajJAyate | na caivaM 
caturNAM varNAnAM nAnAkaraNaM prajJAyate ||
tadyathA brAhmaNa amISAM sthalajAnAM vRkSANAM sAratamAlanaktamAlakarNikArasaptaparNazirISa-
kovidArasyandanacandanaziMzapairaNDakhadirAdInAM nAnAkaraNaM prajJAyate | yaduta mUlatazca skandhatazca
tvagbhAgatazca gulmatazca sAratazca patratazca puSpatazca phalatazca vizeSa upalabhyate | na caivaM 
caturNAM varNAnAM nAnAkaraNaM prajJAyate ||
tadyathA bho: puSkarasArin, amISAM kSIravRkSANAmudumbaraplakSAzvatthanyagrodhavalguketyevamAdInAM 
nAnAkaraNaM prajJAyate | yaduta mUlatazca skandhatazca tvagbhAgatazca sAratazca patratazca puSpatazca
phalatazca nAnAkaraNaM-prajJAyate | na tveva caturNAM varNAnAM nAnAkaraNaM prajJAyate ||
tadyathA puSkarasArin, amISAmapi phalabhaiSajyavRkSANAmAmalakIharItakIvibhItakIphara-
sakAdInAmanyAsAmapi vividhAnAmoSadhInAM grAmajAnAM pArvatIyAnAM tRNavanaspatInAM nAnAkaraNaM
prajJAyate | yaduta mUlatazca skandhatazca gulmatazca sAratazca patratazca puSpatazca phalatazca 
nAnAkaraNaM prajJAyate | na tveva caturNAM varNAnAM nAnAkaraNaM prajJAyate ||
@326
tadyathA sthalajAnAM puSpavRkSANAmatimuktakacampakapATalAnAM sumanAvArSikAdhanuSkAri-
kAdInAM nAnAkaraNaM prajJAyate | yaduta rUpato’pi varNato’pi gandhato’pi saMsthAnato’pi 
nAnAkaraNaM prajJAyate | na tveva caturNAM varNAnAM nAnAkaraNaM prajJAyate ||
tadyathA brAhmaNa amISAmapi jalajAnAM puSpANAM padmotpalasaugandhikamRdugandhikAdInAM 
nAnAkaraNaM prajJAyate | yaduta rUpatazca gandhatazca saMsthAnatazca varNatazca nAnAkaraNaM prajJAyate |
na tveva caturNAM varNAnAM nAnAkaraNaM prajJAyate | tadyathA puSkarasArin amI brAhmaNA iti 
kSatriyA iti vaizyA iti zUdrA iti | tasmAdekamevedaM sarvamiti ||
apyanyatte pravakSyAmi brAhmaNai: kalpitaM yathA |
zira: satAraM gaganamAkAzamudaraM tathA ||57||
parvatAzcApyubhAvUrU pAdau ca dharaNItalam |
sUryAcandramasau netre roma tRNavanaspatI ||58||
azrUNyavocadvarSAsya nadya: prasrAvameva ca |
sAgarAzcApyamedhyaM vai evaM brahmA prajApati: ||59||
parIkSasva tvaM brahmaNa: svalakSaNam | yasmAd brahmaNo brAhmaNA utpannA:, tasmAtkSatriyA 
api vaizyA api zUdrA apyutpannA: ||
evaM prasUtiryadi tattvata: syA-
ttato hi syAdvarNakRto vizeSa: |
yadi brAhmaNA brahmalokaM vrajeyu-
strayazca varNA na vrajeyu: svargam |
evaM bhavedvarNakRto vizeSo
na cenna catvAro bhavanti varNA: ||60||
yasmAddhi varNazcaturtha evaM 
prayAti svargaM svakRtena karmaNA |
yatastapazcArSamiha prazastaM
tasmAd dvijAterna vizeSaNaM syAd ||61||
yadi brAhmaNa: syAdihaika eva 
dvijihvazcatu:zravaNastathaiva |
caturviSANo bahupAd dvizIrSa 
evaM kRte varNakRto vizeSa: ||62||
@327
rAgaizca nAma paraghAtanaM ca 
evaMprakAraM ca viheThanaM ca |
sattvasya vai karmaNo dhvaMsanaM ca 
etAnyakalyANakRtAni viprai: ||63||
yuddhaM vivAdaM kalahAnyabhIkSNaM 
goprokSaNaM cintitaM brAhmaNairhi |
atharvaNa: karmaNA trAsanaM ca 
etAni mantrANi kRtAni viprai: ||64||
pApecchatA bahujanavaJcanaM ca 
zAThyaM ca dhaurtyaM ca tathaiva kalpam |
evaM pareSAmahitaM vicintya
kadA ca te svargamito vrajeyu: ||65||
ye brAhmaNA ugratapA vinItA 
vratena zIlena sadA hyupetA: |
ahiMsakA ye damasaMyame ratA-
ste brAhmaNA brahmapuraM vrajanti ||66||
sahAsthimAMsa: sanakha: sacarmA 
du:khaM sukhaM mUtrapurISamekam |
paJcendriyairnAsti yato vizeSa-
stasmAnna vai varNacatuSka eSa: ||67||
tadyathA nAma brAhmaNa kasyacitpuruSasya catvAra: putrA bhaveyu: | sa teSAM nAmAni  
kuryAt-nandaka iti vA jIvaka iti vA azoka iti vA zatAyuriti vA | iSTAzca punarbho
etasya puruSasya putrA bhaveyu: | tatra yo nandaka: sa nandet | yo jIvaka: sa jIvet |
yo’zoka: san a zocet | ya: zatAyu: sa varSazataM jIvet ||
nAmata: punarbrAhmaNa teSAM nAnAkaraNaM prajJAyate na jAtita: | tatkasya heto: ? iha 
khalu punarbrAhmaNa pitRta: putro jAyate | tasmAcca tatredaM vyAkaraNaM bhavati-
mAtA bhastrA pitu: putro yena jAta: sa eva sa: |
yadyevaM bho vijAnAsi na te (putrA) parabhUtA: kvacit ||68||
parIkSasva brAhmaNa samyageva-ko’tra brAhmaNa: kSatriyo vaizya: zUdra iti |
sarve kANAzca kubjAzca sarve’pasmAriNo’pi vA |
kilAsina: kuSThinazca gaurA: kRSNA: pRthak pRthak ||69||
@328
pratiSThitA: ||
samamajjAnakhatvacapArzvodaravaktrA: prajA hi tA: svakarmaNA |
evaM gate brAhmaNa naiva bhavati vizeSa: ko jAtikRto vizeSa: |
yasmAnna jAtervizeSaNo’sti tasmAnna vai varNacatuSka eva ||69|| (a)
tasmAtte brAhmaNa bravImi-saMjJAmAtramidaM lokasya yadidaM brAhmaNa iti vA kSatriya iti
vA vaizya iti vA zUdra iti vA caNDAla iti vA | ekamidaM sarvamidamekam | putrAya me 
zArdUlakarNAya prakRtiM duhitaramutsRja bhAryArthAya | yAvantaM kulazulkaM manyase tAvantamanupradAsyAmi ||
idaM punarvacanaM zrutvA trizaGkormAtaGgarAjasya brAhmaNa: puSkarasArI idamavocat-kiM 
punarbhavatA Rgvedo’dhIta:, yajurvedo’dhIta:, sAmavedo’dhIta:, atharvavedo’dhIta:, Ayurvedo’dhIta:,
kalpAdhyAyo’pi, adhyAtmamapi, mRgacakraM vA, nakSatragaNo vA, tithikramagaNo vA tvayAdhIta: ?
karmacakraM vA tvayAdhigatam ? athavA aGgavidyA vA vastravidyA vA zivAvidyA zakunividyA vA 
tvayAdhItA ? athavA rAhucaritaM vA zukracaritaM vA grahacaritaM vA tvayAdhItam ? athavA
lokAyataM bhavatA bhASyapravacanaM vA pakSAdhyAyo vA nyAyo vA tvayAdhIta: ?
evamukte trizaGkurmAtaGgarAja: puSkarasAriNaM brAhmaNametadavocat-etacca mayA brAhmaNA
adhItaM bhUyazcottaram | yadapi te brAhmaNa evaM syAt-ahamasmi mantreSu pAraM prApta iti, tatra te 
brAhmaNa saha dharmeNAnumAnaM pravaMkSyAmi | na khalvevaM brAhmaNa prAthamakalpikAnAM sattvAnAmeta-
dabhavat-yaduta brAhmaNa iti vA kSatriya iti vA vaizya iti vA zUdra iti vA | ekamidaM 
sarvamidamekam ||
atha brAhmaNa sattvAnAmasadRzAnAM cobhayathA sadRzAnAM tato’nye sattvA: zAlikSetrANi 
kelAyanti gopAyanti vApayanti vA, te’mI kSatriyA iti saMjJA udapAdi | athAtra brAhmaNa 
tadanyatamAnAM sattvAnAmetadabhavat-parigraho roga: parigraho gaNDa: parigraha: zalya: | yannu 
vayaM svaparigrahamapahAya araNyAyatanaM gatvA tRNakASThazAkhAparNapalAzakAnupasaMhRtya tRNakuTikAM
vA parNakuTikAM vA kRtvA pravizya dhyAyema iti | atha te sattvAstaM svakaM parigrahamapahAyA 
araNyAyatanaM gatvA tRNakASThazAkhApatraparNapalAzakaistRNakuTiM vA parNakuTikAM vA kRtvA tatraiva 
pravizya dhyAyanti sma | te tatra sAyamAsanaheto: prAntavATikAM prAtarazanahetozca grAmaM 
piNDAya pravizanti sma ||
atha teSAM grAmavAsinAM satvAnAmetadabhavat-duSkarakArakA bata bho: sattvA ye svakaM
parigrahamutsRjya grAmanigamajanapadebhyo bahirnirgatA: | teSAM bahirmanaskA brAhmaNA iti saMjJA 
udapAdi | te ca punargrAmavAsina: sattvAstAnatIva satkurvanti sma | teSAM ca dAtavyaM
manyante sma ||
@329
atha teSAmeva sattvAnAmanyatame sattvAstAni dhyAnAnyasaMbhAvayanto grAmeSvavatIrya 
mantrapadAn svAdhyAyanti sma | tAMste grAmanivAsina Ahu:- na kevalamime sattvA: , ime’dhyA-
pakA:, teSAmadhyApakA iti loke saMjJA udapAdi | ayaM heturayaM pratyayo brAhmaNAnAM 
loke prAdurbhAvAya ||
athAnyatame sattvA vivekakAlapratisaMyuktAn karmAntAn vividhAnarthapratisaMyuktAn 
kurvanti sma | teSAM vaizyA iti saMjJA udapAdi ||
athAnyatame sattvA: kSudreNa karmaNA jIvikAM kalpayanti sma | teSAM zUdrA iti 
saMjJA udapAdi ||
bhUtapUrvaM brAhmaNa anyatama: sattvo vadhUmAdAya rathamAruhya anyatamasminnaraNyapradeze gata: |
tatra ca ratho bhagna: | tasmAnmAtaGgama [mA tvaM gama:] iti saMjJA udapAdi ||
kSetraM karSanti ye teSAM karSakA iti saMjJA pravRttA ||
bhASyeNa ca parSadaM raJjayati dharmeNa zIlavratasamAcAreNa samyak, tasya rAjA iti 
saMjJAbhUt ||
tato’nye sattvA vANijyayA jIvikAM kalpayanti, teSAM vaNija iti saMjJA udapAdi ||
tatazcAnye sattvA: pravrajanti sma | pravrajitvA parAn jayanti klezAn jayantIti teSAM
pravrajitA iti loke saMjJA udapAdi ||
api tu brAhmaNa ekaiva saMjJA loka udapAdi | tAM te pravakSyAmi-
brahmA loke’smin imAn vedAn vAcayati | brahmA devAnAM paramatApasa: | indrasya 
kauzikasya vedAn vAcayati sma | indra: kauziko’raNemi-gautamaM vedAn vAcayati | araNemi-
gautama: zvetaketuM vedAn vAcayati | zvetaketu: zukaM paNDitaM vedAn vAcayati | zuka: paNDi-
tazca vedAn vibhajati sma | tadyathA puSyo bahvRcAnAM paGktizchandogAnAmekaviMzatiradhvaryava: |
kraturatharvaNikAnAm | bRcAnAmete brAhmaNA: | sarve te vyAkhyAyante | puSya eko bhUtvA 
paJcaviMzatidhA bhinna: | tadyathA zuklA valkalA mANDavyA iti | tatra daza zuklA: | aSTau
valkalA: | sapta mANDavyA: | itIyaM brAhmaNa bahvRcAnAM zAkhA | puSya eko bhUtvA paJca-
viMzatidhA bhinna: ||
anumAnamapi brAhmaNa pramANaM chandogAnAm | brAhmaNA: sarva ete chandogA: | paGkti-
rityekA bhUtvA sAzItisahasradhA bhinnA | tadyathA zIlavalkA araNemikA laukAkSA: kauthumA 
brahmasamA mahAsamA mahAyAgikA: sAtyamugrA: samantavedA: ||
tatra zIlavalkA viMzati: | araNemikA viMzati: | laukAkSAzcatvAriMzat | kauthumAnAM 
zatam | brahmasamAnAM zatam | mahAsamAnAM paJcazatAni | mahAyAgikAnAM zatam | sAtyamugrANAM 
zatam | samantavedAnAM zatam | itIyaM brAhmaNa chandogAnAM zAkhA | paGktirityekA bhUtvA
sAzItisahasradhA bhinnA ||
@330
anumAnamapi pramANamadhvaryUNAm | ete brAhmaNA ekaviMzatyadhvaryavo bhUtvA ekottara-
zatadhA bhinnA: | tadyathA kaThA: kaNimA vAjasaneyino jAtukarNA: proSThapadA RSaya: | tatra
daza kaThA: | daza kaNimA: | ekAdaza vAjasaneyina: | trayodaza jAtukarNA: | SoDaza 
SoSThapadA: | ekacatvAriMzadRSaya: | itIyaM brAhmaNa adhvaryUNAM zAkhA | ekaviMzatyadhvaryavo 
bhUtvA ekottarazatadhA bhinnA: ||
anumAnamapi brAhmaNa pramANamatharvaNikAnAm | ete mantrA: sarve te’tharvaNikA: |
kratureko bhUtvA dvidhA bhinna: | dvidhA bhUtvA caturdhA bhinna: | caturdhA bhUtvA aSTadhA bhinna: |
aSTadhA bhUtvA [nava-]dazadhA bhinna: | itIyaM brAhmaNa atharvaNikAnAM zAkhA | kratureka: 
SoDazottaradvAdazazatadhA bhinna: ||
anumAnamapi brAhmaNa pramANaM pratItya etAni dvAdazabhedazatAni SoDazabhedAzca ye 
brAhmaNai: paurANai: samyag dRSTA: | chandasi vA vyAkaraNe vA lokAyate vA padamImAMsAyAM vA |
na caiSAmUhApoha: prajJAyate | yaduta ekajAtyo nAmeti viditvA bandhurbhavitumarhati | tatte 
brAhmaNa bravImi-saMjJAmAtrakametallokasya yaduta brAhmaNa iti vA kSatriya iti vA vaizya iti vA 
zUdra iti vA | ekamidaM sarvamidamekam | putrAya me zArdUlakarNAya prakRtiM duhitaramutsRja 
bhAryArthAya | yAvantaM kulazulkaM manyase tAvantamanupradAsyAmi ||
idaM punarvacanaM zrutvA trizaGkormAtaGgarAjasya brAhmaNa: puSkarasArI tUSNIMbhUto madgu-
bhUta: srastaskandho’dhomukho niSpratibha: pradhyAnaparo’sthAt ||
dadarza trizaGkurmAtaGgarAjo brAhmaNaM puSkarasAriNaM tUSNIMbhUtaM madgubhUtaM srastaskandha-
madhomukhaM niSpratibhaM pradhyAnaparaM sthitam | dRSTvA ca punaridamabravIt-yadapi te brAhmaNa evaM
syAdasadRzena saha saMbandho bhaviSyatIti | na punastvayA brAhmaNa evaM draSTavyam | tatkasya 
heto: ? ye pramANazrutizIlaprajJAdayo guNA agryA lokasya te mama putrasya zArdUlakarNasya 
saMvidyante | yadapi te brAhmaNa evaM syAt-ye vAjapeyaM yajJaM yajanti, azvamedhaM puruSamedhaM
zAmyaprAzaM nirargaDaM yajJaM yajanti, sarve te kAyasya bhedAtsugatau svargaloke deveSUpapadyanta 
iti | na punarbrAhmaNa tvayaivaM draSTavyam | tatkasya heto: ? vAjapeyaM brAhmaNa yajJaM yajamAnA 
azvamedhaM puruSamedhaM zAmyaprAzaM nirargaDaM yajJaM ca yajamAnA bahudhA mantrAn pravartayanta:
prANihiMsAM ca pravartayanti | tasmAtte brAhmaNa bravImi-na hyeSa mArga: svargAya | ahaM te 
brAhmaNa mArgaM svargAya vyAkhyAmi | tacchRNu-
zIlaM rakSeta medhAvI prArthayAna: sukhatrayam |
prazaMsAM vittalAbhaM ca pretya svarge ca modanam ||70||
yairbrAhmaNa ita: pUrvaM vAjapeyo yajJa iSTa:, yairazvamedho yai: puruSamedho yai: zAmyaprAzo
yairnirargaDo yajJa iSTa:, parigRhItastairnirargalaM ca kAmai: kAma: | ito nAka: paryeSyate | ye
@331
brAhmaNa ita: pazcAdvAjapeyaM yajJaM yakSyanti, ye’zvamedhaM puruSamedhaM ye zAmyaprAzaM nirargaDaM yajJaM
yakSyanti, te nirarthakaM mahAvighAtaM saMyokSyanti | tasmAtte brAhmaNa bravImi-ehi tvaM mayA
sArdhaM saMbandhaM yojayasva | tatkasya heto: ? dharmeNa hi caNDAlA ajugupsanIyA bhavanti |
api ca |
zraddhA zIlaM tapastyAga: zrutirjJAnaM dayaiva ca |
darzanaM sarvavedAnAM svargavratapadAni vai ||71||
pramANamaSTaprakAraM svargAya | tadebhiraSTAbhi: prakArai: svargagamanamiSyate | ye prAyeNa 
jAnanti vizeSeNa khalvapyanekairvividhairyajJai: | aSTau cemA brAhmaNa nirdiSTA mAtRtulyA bhaginyo 
loke pravartante | tadyathA-aditirdevAnAM mAtA | ditirdAnavAnAm | manurmAnavAnAm |
surabhi: saurabheyAnAm | vinatA suparNAnAm | kadrurnAgAnAm | pRthivI bhUtAnAM mAtA 
sarvabIjAnAm | marutAM mahAmaha: | mahAkAzyapaM manasA vidanti RSaya: ||
atha khalu bho: puSkarasArin brAhmaNAnAM sapta gotrANi vyAkhyAsyAmi, tAni zrUyantAm-
tadyathA gautamA vAtsyA: kautsA: kauzikA: kAzyapA vAsiSThA mANDavyA ityetAni brAhmaNa 
sapta gotrANi | eSAmekaikaM gotraM saptadhA bhinnam | atra ye gautamAste kauthumAste gargAste 
bhAradvAjAsta ArSTiSeNAste vaikhAnasAste vajrapAdA: | tatra ye vAtsyAsta AtreyAste maitreyAste 
bhArgavAste sAvarNyAste salIlAste bahujAtA: | tatra ye kautsAste maudgalyAyanAste gauNAyanAste 
lAGgalAste lagnAste daNDalagnAste somabhuvA:[va:] | tatra ye kauzikAste kAtyAyanAste darbha-
kAtyAyanAste valkalinaste pakSiNaste laukAkSAste lohitAyanA: (lohityAyanA:) | tatra ye 
kAzyapAste maNDanAsta iSTAste zauNDAyanAste rocaneyAste’napekSAste’gnivezyA: | tatra ye 
vAsiSThAste jAtukarNyAste dhAnyAyanAste pArAzarAste vyAghranakhAsta ANDAyanAsta aupa-
manyavA: | tatra ye mANDavyAste bhANDAyanAste dhomrAyaNAste kAtyAyanAste khalvavAhanAste 
sugandhArAyaNAste kApiSThalAyanA: | ityetAni brAhmaNa evamekonapaJcAzadgotrANi brAhmaNrai:
paurANai: samyag dRSTAni chandasi vyAkaraNe padamImAMsAyAm | anyAni ca gotrANi 
vistarato mayA vAcitAni | tAni anyairna jJAyante ||
yadutaikatvamiti viditvA bhavAn bandhurbhavitumarhati | tasmAtte brAhmaNa bravImi sAmAnyaM 
saMjJAmAtrakamidaM lokasya yaduta brAhmaNa iti vA kSatriya iti vA vaizya iti vA zUdra iti 
vA | ekamidaM sarvamidamekam | putrAya me zArdUlakarNAya prakRtiM duhitaramutsRja bhAryArthAya |
yAvantaM kulazulkaM manyase tAvantamanupradAsyAmi ||
idaM punarvacanaM zrutvA trizaGkormAtaGgarAjasya brAhmaNa: puSkarasArI tUSNIMbhUto madgubhUta: 
srastaskandho’dhomukho niSpratibha: pradhyAnapara: sthito’bhUt | adrAkSIt trizaGkurmAtaGgarAja: 
@332
puSkarasAriNaM brAhmaNaM tUSNIMbhUtaM madgubhUtaM srastaskandhamadhomukhaM niSpratibhaM pradhyAnaparaM 
sthitam | dRSTvA ca punaridamavocat-
yAdRzaM vApyate bIjaM tAdRzaM labhyate phalam |
prajApaterhi caikatve nirvizeSo bhavatyata: ||72||
na cendriyANAM nAnAtvaM kriyAbhedazca dRzyate |
brAhmaNe vAnyajAtau vA naiSAM kiMcidviziSyate ||73||
na hyAtmana: samutkarSa: zreSThatvamiha yujyate |
zukrazoNitasaMbhUtaM yonito hyubhayaM samam ||74||
cAturvarNyaM pravakSyAmi pazudharmakathAM tava |
bhavette bhaginI bhAryA naitad brAhmaNa yujyate ||75||
yadi tAvadayaM loko brahmaNA janita: svayam |
brAhmaNI brAhmaNasvasA kSatriyA kSatriyasvasA ||76||
atha vaizyasya vaizyA vai zUdrA zUdrasya vA puna: |
na bhAryA bhaginI yuktA brahmaNA janitA yadi ||77||
na sattvA brahmaNo jAtA: klezajA: karmajAstvamI |
nIcai zcoccaizca dRzyante sattvA nAnAzrayA: pRthak ||78||
teSAM ca jAtisAmAnyAd brAhmaNe kSatriye tathA |
atha vaizye ca zUdre ca samaM jJAnaM pravartate ||79||
Rgvedo’tha yajurveda: sAmavedo’pyatharvaNam |
itihAso nighaNTazca kutazchando nirathakam ||80||
asmAkamapyadhyayane maitrI vidyA tathA zikhI |
saMkrAmaNI prakrAmaNI stambhanI kAmarUpiNI ||81||
manojavA ca gAndhArI ghorI vidyA vazaMkarI |
kAkavANI ca mantraM ca indrajAlaM ca bhaJjanI ||82||
asmAkamAsItpuruSA vidyAsvAkhyAtapaNDitA: |
maNipuSpAzca RSayo bhAsvarAzca maharSaya: ||83||
saMprAptA devatARddhiM kiM cikitsasi vidyayA |
azikSitAzca caNDAlA brAhmaNA vedapAragA: ||84||
kapiMjalAdyo janito mantrANAM pAramiM gata: |
na hyasau brAhmaNIputra: kiM vA brAhmaNa manyase ||85||
@333
niSAdyajanayatkAlI putraM dvaipAyanaM munim |
ugraM tejasvinaM bhISmaM paJcAbhijJaM mahAtapam |
na hyasau brAhmaNIputra: kiM vA brAhmaNa vakSyasi ||86||
kSatriyA reNukA nAma jajJe rAmaM mahAmunim |
paNDitaM ca vinItaM casarvazAstravizAradam |
na hyasau brAhmaNIputra: kiM vA brAhmaNa vakSyasi ||87||
ye ca te manujA Asan tejasA tapasA yutA: |
paNDitAzca vinItAzca loke ca RSisaMmatA: |
na hi te brAhmaNIputrA: kiM vA brAhmaNa vakSyasi ||88||
saMjJA kRteyaM lokasya brAhmaNA: kSatriyAstathA |
vaizyAzcaiva tathA zUdrA: saMjJeyaM saMprakIrtitA ||89||
tasmAtte brAhmaNa bravImi saMjJAmAtrakamidaM lokasya yaduta brAhmaNa iti vA kSatriya iti
vA vaizya iti vA zUdra iti vA | ekamidaM sarvamidamekam | putrAya me zArdUlakarNAya prakRtiM 
duhitaramanuprayaccha bhAryArthAya | yAvantaM kulazulkaM manyase tAvantamanupradAsyAmi ||
idaM ca punarvacanaM zrutvA trizaGkormAtaGgarAjasya brAhmaNa: puSkarasArI trizaGkuM mAtaGga-
rAjamidamavocat-kiMgotro bhavAn ? Aha-Atreyagotro’smi | kiMpUrva: ? Aha-Atreya: |
kiMcaraNa: ? Aha-kAleya-maitrAyaNIya: | kati pravarA: ? Aha-traya: pravarA: | tadyathA vAtsyA:
kautsyA bharadvAjAzca | ke bhavanta: sabrahmacAriNa: ? chandogA: | kati chandogAnAM bhedA: ? 
SaT | te katame ? Aha-tadyathA | kauthumA: | cArAyaNIyA: | lAGgalA: | sauvarcasA: |
kApiMjaleyA: | ArSTiSeNA iti ||
kiM bhavato mAtRjaM gotram ? Aha-pArAzarIyam | paThatu bhavAn sAvitrIm | kathaM 
bhavati ? katyakSarA sAvitrI ? katigaNDA ? katipadA ? 
caturviMzatyakSarA sAvitrI | trigaNDA | aSTAkSarapadA | uccArayatu bhavAn sAvitrIm |
atha khalu bho: puSkarasArin, sotpattikAM sAvitrIM pravakSyAmi | tacchrUyatAm | kathayatu bhavAn |
bhUtapUrvaM brAhmaNa atIte’dhvani vaturnAma RSirbabhUva | paJcAbhijJa ugratejA mahAnubhAvo 
dhyAnAnAM lAbhI | tena tatra takSakaduhitA kapilA nAma AsAditA bhAryArtham | sa tatra 
saMraktacittastayA kanyayA sArdhaM maithunamagacchat | sa RSirRddhyA bhraSTo dhyAnebhyo vaJcita: |
RddhiparihIna: sa vipratisArI Atmano duzcaritaM vigarhamANastasyAM velAyAM sAvitrIM bhASate 
sma | tadyathA-
oM^ bhUrbhuva: sva: | tatsaviturvareNyaM bhargo devasya dhImahi | dhiyo yon a: pracodayAt |
iti hi brAhmaNa ajJAnazodhanArthamimameva mantraM sa brAhmaNo divArAtraM japati sma | 
iyaM brAhmaNAnAM sAvitrI | pUrvaja: prajApati:-
@334
jaTilastApaso bhUtvA gahanaM vanamAzrita: |
gambhIrAvabhAse tatra hyAtmArAmastaporata: ||90||
devasya zreSThakaM bhojanamupanAmyopaviSTa imaM mantramajapat | iyaM kSatriyANAM sAvitrI |

oM^ citraM hi vaizyakanyakA |atha sA kanyA arthata: pravINA | iyaM vaizyAnAM sAvitrI |
oM^ atapa: sutapa: | jIvema zaradAM zatam | pazyema zaradAM zatam | iyaM zUdrANAM sAvitrI |
oM^ bhUrbhuva: sva : |
kAmA hi loke paramA: prajAnAM 
klezaprahANe bhUtA antarAyA: |
tasmAdbhavanta: prajahantu kAmAn
tato’tulaM prApsyatha brahmalokam ||91||
itIyaM brAhmaNa brahmaNA sahApatinA sAvitrI bhASitA, pUrvakaizca samyaksaMbuddhai-
rabhyanumoditA ||
paTha bhostrizaGko nakSatravaMzam | atha kim ? bho: kathayatu bhavAn | zrUyatAm |
bho: puSkarasArin, nakSatravaMzaM kathayiSyAmi | tadyathA-
kRttikA rohiNI mRgazirA ArdrA punarvasu: puSya: AzleSA maghA pUrvaphalgunIuttara-
phalgunI hastA citrA svAtI vizAkhA anurAdhA jyeSThA mUlA pUrvASADhA uttarASADhA abhijit 
zravaNA dhaniSThA zatabhiSA pUrvabhAdrapadA uttarabhAdrapadA revatI azvinI bharaNI | ityetAni
bho: puSkarasArin aSTAviMzatinakSatrANi ||
katitArakANi katisaMsthAnAni katimuhUrtayogAni kimAhArANi kiMdaivatAni 
kiMgotrANi ?
kRttikA bho: puSkarasArin nakSatraM SaTtAraM kSurasaMsthAnaM triMzanmuhUrtayogaM dadhyAhAramagni-
daivataM vaizyAyanIyaM gotreNa | rohiNInakSatraM paJcatArakaM zakaTAkRtisaMsthAnaM paJcacatvAriMza-
nmuhUrtayogaM mRgamAMsAhAraM prajApatidaivataM bhAradvAjaM gotreNa | mRgazirAnakSatraM tritAraM mRgazIrSa-
saMsthAnaM triMzanmuhUrtayogaM phalamUlAhAraM somadaivataM mRgAyaNIyaM gotreNa | ArdrAnakSatra-
mekatAraM tilakasaMsthAnaM paJcadazamuhUrtayogaM sarpirmaNDAhAraM sUryadaivataM hArItAyanIyaM gotreNa | 
punarvasunakSatraM dvitAraM padasaMsthAnaM paJcacaMtvAriMzanmuhUrtayogaM madhyAhAraM aditidaivataM vAsiSThaM 
gotreNa | puSyanakSatraM tritAraM vardhamAnasaMsthAnaM triMzanmuhUrtayogaM madhumaNDAhAraM bRhaspati-
daivatam aupamanyavIyaM gotreNa | AzleSAnakSatramekatAraM tilakasaMsthAnaM paJcadazamuhUrtayogaM 
pAyasabhojanaM sarpadaivataM maitrAyaNIyaM gotreNa | itImAni bho: puSkarasArin sapta nakSatrANi 
pUrvadvArakANi ||
maghAnakSatraM paJcatAraM nadIkubjasaMsthAnaM triMzanmuhUrtayogaM tilakRsarAhAraM pitRdaivataM
@335
piGgalAyanIyaM gotreNa | pUrvaphalgunInakSatraM dvitAraM padakasaMsthAnaM triMzanmuhUrtayogaM bilvabhojanaM 
bhavadaivataM gautamIyaM gotreNa | uttaraphalgunInakSatraM dvitAraM padakasaMsthAnaM paJcacatvAriMzanmuhU-
rtayogaM godhUmamatsyAhAramaryamAdaivataM kauzikaM gotreNa | hastanakSatraM paJcatAraM hastasaMsthAnaM 
triMzanmuhUrtayogaM zyAmAkabhojanaM sUryadaivataM kAzyapaM gotreNa | citrAnakSatramekatAraM tilaka-
saMsthAnaM triMzanmuhUrtayogaM mudgakRsaraghRtapUpAhAraM tvaSTRdaivataM kAtyAyanIyaM gotreNa | svAtInakSatra-
mekatAraM tilakasaMsthAnaM paJcadazamuhUrtayogaM mudgakRsaraphalAhAraM vAyudaivataM kAtyAyanIyaM gotreNa |
vizAkhAnakSatraM dvitAraM viSANasaMsthAnaM paJcacatvAriMzanmuhUrtayogaM tilapuSpAhAramindrAgnidaivataM 
zAkhAyanIyaM gotreNa | ityetAni bho: puSkarasArin saptanakSatrANi dakSiNadvArakANi ||
anurAdhAnakSatraM catustAraM ratnAvalIsaMsthAnaM triMzanmuhUrtayogaM surAmAMsAhAraM mitradaivata-
mAlambAyanIyaM gotreNa | jyeSThAnakSatraM tritAraM yavamadhyasaMsthAnaM paJcadazamuhUrtayogaM zAliyavAgU-
bhojanamindradaivataM dIrghakAtyAyanIyaM gotreNa | mUlanakSatraM saptatAraM vRzcikasaMsthAnaM triMzanmuhUrta-
yogaM mUlaphalAhAraM nairRtidaivataM kAtyAyanIyaM gotreNa | pUrvASADhAnakSatraM catustAraM govikrama-
saMsthAnaM triMzanmuhUrtayogaM nyagrodhakaSAyAhAraM toyadaivataM darbhakAtyAyanIyaM gotreNa | uttarA-
SADhAnakSatraM catustAraM gajavikramasaMsthAnaM paJcacatvAriMzanmuhUrtayogaM madhulAjAhAraM vizvadaivataM 
maudgalAyanIyaM gotreNa | abhijnnakSatraM tritAraM gozIrSasaMsthAnaM SaNmuhUrtayogaM vAyvAhAraM 
brahmadaivataM brahmAvatIyaM gotreNa | zravaNAnakSatraM tritAraM yavamadhyasaMsthAnaM triMzanmuhUrtayogaM pakSi-
mAMsAhAraM viSNudaivataM kAtyAyanIyaM gotreNa | ityetAni bho: puSkarasArin sapta nakSatrANi  
pazcimadvArakANi ||
dhaniSThAnakSatraM catustAraM zakunasaMsthAnaM triMzanmuhUrtayogaM kulatthapUpAhAraM vasudaivataM 
kauNDinyAyanIyaM gotreNa | zatabhiSAnakSatramekatAraM tilakasaMsthAnaM paJcadazamuhUrtayogaM yavAgu-
bhojanaM varuNadaivataM tANDyAyanIyaM gotreNa | pUrvabhAdrapadAnakSatraM dvitAraM padakasaMsthAnaM triMzanmu-
hUrtayogaM mAMsarudhirAhAramahirbudhnyadaivataM jAtUkarNyaM gotreNa | uttarabhAdrapadAnakSatraM dvitAraM
padakasaMsthAnaM paJcacatvAriMzanmuhUrtayogaM mAMsAhAraM aryamAdaivataM dhyAnadrAhyAyaNIyaM gotreNa |
revatInakSatramekatAraM tilakasaMsthAnaM triMzanmuhUrtayogaM dadhyAhAraM pUSadaivatamaSTabhaginIyaM gotreNa |
azvinInakSatraM dvitAraM turagazIrSasaMsthAnaM triMzanmuhUrtayogaM madhupAyasabhojanaM gandharvadaivataM 
maitrAyaNIyaM gotreNa | bharaNInakSatraM tritAraM bhagasaMsthAnaM triMzanmuhUrtayogaM tilataNDulAhAraM 
yamadaivataM bhArgavIyaM gotreNa | ityetAni bho: puSkarasArin sapta nakSatrANi uttaradvArakANi ||
amISAM bho: puSkarasArin aSTAviMzatInAM nakSatrANAM SaNnakSatrANi paJcacatvAriMzanmuhUrta-
yogAni | tadyathA-rohiNI punarvasu uttaraphalgunI vizAkhA uttarASADhA uttarabhAdrapadA ceti |
paJcanakSatrANi paJcadazamuhUrtayogAni | tadyathA-ArdrA AzleSA svAtI jyeSThA zatabhiSA
ceti | eko’bhijit SaNmuhUrtayoga: | avaziSTAni triMzanmuhUrtayogAni ||
@336
amISAM bho: puSkarasArin saptAnAM nakSatrANAM pUrvadvArikANAM kRttikA prathamA nAmA, 
AzleSA pazcimA nAma | amISAM saptAnAM nakSatrANAM dakSiNAdvArikANAM maghA prathamA nAma, vizAkhA 
pazcimA nAma | amISAM pazcimadvArikANAM saptAnAM nakSatrANAmanurAdhA prathamA nAma, zravaNA
pazcimA nAma | amISAM saptAnAM nakSatrANAmuttaradvAeikANAM dhaniSThA prathamA nAma. bharaNI 
pazcimA nAma || 
amISAM bho: puSkarasArin aSTAviMzatInAM nakSatrANAM sapta balAni | katamAni saptas ?
yaduta trINi pUrvANi vizAkhAnurAdhA punarvasu: svAtizca | trINi dAruNAni | ArdrA AzleSA
bharaNI ceti | catvAri saMmAnanIyAni | yaduta trINi uttarANi rohiNI ceti | paJca mRdu- 
kAni | zrAvaNAM dhaniSThA zatabhiSA jyeSThA mUlA iti | paJca dhAraNIyAni | hastA citrA AzleSA 
maghA abhijicceti | catvAri kSiprakaraNIyAni | yaduta kRttikA mRgazirA puSyA azvinI ceti ||
amISAM bho: puSkarasArin aSTAviMzatInAM nakSatrANaM trayo hogA bhavanti-RSabhA-
nusArI yoga: | vatsAnusArI yoga: | yuganaddho yoga: | tatra nakSatraM yadi purastAdgacchati
candrazca pRSThata:, ayamucyate RSabhAnusArI yoga iti | yaduta candra: purastAd gacchati nakSatraM
ca pRSThata:, tadA bhavati vatsAnusArI yoga: | yadi punazcandor nakSatraM comau yugapad
gacchata:, tadAyamucyate yuganaddho yoga iti ||
atha khalu bho: puSkarasArin graham#n pravakSyAmi | tacchrUyatAm | tadyathA zukro bRhaspati:
zanaizcaro budho’GgAraka: sUryastAAdhipatizceti ||
evaM viparivartamAne loke nakSatreSu pravibhakteSu pravibhakteSu kathaM rAtridivasAnAM hrAso vRddhizca
bhavati ? taducyate | hemantAnAM dvitIye mAsi rohiNyAmaSTabhyAM dvAdazamuhUrto divaso bhavati |
aSTAdazamuhUrtA rAtri: | grISmANAM pazcime mAse rohiNyAmaSTabhyAmaSTAdazamuhUrto divaso bhavati |
dvAdazamUhUrtA rAtri: | varSANAM pazcime mAse rohiNyAmaSTabhyAM caturdazamuhUrto divaso bhavati |
SoDazamuhUrtA rAtri: ||
kiM bhostrizaGko rAtridivasAnAM prasthAnam ? divasAnudivasam | kiM pakSasya prasthAnam ?
pratipad | kiM saMvatsarasya prasthAnam ? pauSa: | kimRtUnAM prasthAnam ? prAvRT || 
kiM bhostrizaGko kSaNasya parimANam ? kiM lavasya ? kiM muhUrtasya ? tadyathA bho:
puSkarasArin striyA nAtidIrghahrasva: kartinyA: sUtrodyAma: | evaM dIrghastatkSaNa: | viMzatyadhikaM
tatkSaNazatameka: kSaNa: | SaSTikSaNA eko lava: | triMzallavA eko mUhUrta: eko muhUrta: | etena kramasaM-
bandhena triMzanmuhUrtamekaM rAtridivasamanumIyate | teSAM muhUrtAnAmimAni nAmAni bhavanti-
Aditya udayati SaNNavatipauruSAyAM chAyAyAM caturojA nAma muhUrto bhavati | SaSTi-
pauruSAyAM chAyAyAM zveto nAma muhUrto bhavati | dvAdazapauruSAyAM chAyAyAM samRddho nAma muhUrto 
bhavati | SaTpauruSAyAM zarapatho nAma muhUrto bhavati | paJcapauruSAyAM chAyAyA- 
@337
matisamRddho nAma mUhUrto bhavati | catu:pauruSAyAM chAyAyAmudgato nAma muhUrto bhavati |
tripauruSAyAM chAyAyAM sumukho nAma mUhUrto bhavati | sthite madhyAhve vajrako nAma muhUrto 
bhavati | parivRtte madhyAhne tripuruSAyAM chAyas#yAM rohito nAma mUhUrto bhavati | catu:pauruSAyAM 
chAyAyAM balo nAma muhUrto bhavati | paJcapauruSAyAM chAyAyAM vijayo nAma muhUrta: | SaTpauruSAyAM
chAyAyAm % sarvaraso nAma mUhUrta: | dvAdazapauruSAyAM dhAyAyAM vasurnAma muhUrta: | SaSTipauruSAyAM 
chAyAyAM sundaro nAma muhUrta: | avataramANa Aditye SaNNavatipauruSAyAM chAyAyAM parabhayo nAma 
muhUrto bhavati | ityetAni divasasya muhUrtAni || 
atha khalu bho: puSkarasArin rAtryA muhUrtAni vyAkhyAsyAmi | astaMgata Aditye 
raudrao nAma muhUrta: | tatastArAvacAro nAma mUhUrta: | saMyamo nAma mUhUrta: | sAMpraiyako nAma 
muhUrta: | ananto nAma mUhUrta: | gardabho nAma muhUrta: | rAkSaso nAma muhUrta: | sthite’rdharAtre- 
‘vayavo nAma mUhurta: | atikrAnte’rdharAtre brahmA nAma muhUrta: | ditirnAma muhUrta: | arko
nAma muhUrta: | vidhamano nAma muhUrta: | Agneyo nAma muhUrta: | AtapAgnirnAm mUhUrta: | 
abhijinnAma muhUrta: | ityetAni rAtrermuhUrtanAmAni | iti bho: puSkarasArin imAni 
triMzanmuhUrtAni yairahorAtraM prajJAyate || 
tatkSaNa: kSaNo lavo mUhUrta: | tatra triMzatitamo bhAgo muhUrtasya lava | SaSTitamo 
bhAgo lavasya kSaNa: | viMzatyuttarabhAgazataM kSaNasya tatkSaNa: | tadyathA striyA nAtidIrdhahrasva: 
kartinyA: sUtrodyAma: | evaM dIrghastatkSaNa: | viMzatyuttarakSaNazataM tatkSaNasyaika: kSaNa: | SaSTi: 
kSaNA eko lava: | triMzallavA eko muhUrta: | etena kramayogena triMzanmuhUrtamekamahorAtram | 
triMzadahorAtrANyeko mAsa: | dvAdaza mAsA: saMvatsara: | caturojA: zveta: samRddha: zarapatho’ti- 
samRddha udgata: sumukho vajrako rohito balo vijaya: sarvaraso vasu: sundara: parabhaya: | raudra- 
stArAvacara: saMyama: sAMpraiyako’nanto gardabho rAkSaso’vayavo brahmA ditirarko vidhamano Agneya 
AtapAgnirabhijit | itImAni muhUrtAnAM nAmAni || 
kAlotpattimapi te brAhmaNa vakSyAmi, zRNu- 
kAlasya kiM pramANamiti taducyate | dvAvakSinimeSAveko lava: | aSTau lavA ekA kASThA | 
SoDaza kASThA ekA kalA | kalAnAM triMzadekA nADikA | tatra dve nADike eko muhUrta: || 
nADikAyA: puna: kiM pramANam ? taducyate- 
droNAM salilasyaikam | taddharaNato dve palazate bhavata: | nAlikAchidrasya kiM pramANam ? 
suvarNamAtram | upari caturaGgulA suvarNazalAkA kartavyA | vRttaparimaNDalA samantAccaturasrA 
AyatA | yadA caivaM zIryeta tat toyaM ghaTasya tadaikA nADikA | etena nADikApramANena vibhakte 
dve nADike eko muhUrta: | etena bho brAhmaNa triMzanmuhUrtA:, yai rAtridivasA anumIyanta iti ||
@338
tata: SoDaza nimeSA ekA kASThA | SoDaza kASThA ekA kalA | SaSTi: kalA eko
muhUrta: | triMzanmuhUrtA ekamahorAtram | triMzadahorAtrANyeko mAsa: | dvAdaza mAsA: saMvatsara: ||
etena punarakSinimeSeNa SoDazakoTyo’STapaJcAzacca zatasahasrANi aSTAzItisahasrANi 
sa evaM mApita: | tacca brAhmaNa kAlotpattirvyAkhyAtA ||
zRNu brAhmaNa krozayojanAnAmutpattim | sapta paramANava eko’Nurbhavati | saptANava: 
sarvasUkSmaM dRzyate | tadekaM vAtAyanaraja: | vAtAyanarajAMsi sapta, zazakaraja: | sapta zazaka-
rajAMsi eDakaraja: | sapta eDakarajAMsi ekaM goraja: | sapta gorajAMsi ekA yUkA | sapta yUkA
ekA likSA | sapta likSA eko yava: | sapta yavA ekAGguli: | dvAdazAGgulayo vitasti: | dve 
vitastI eko hasta: | catvAro hastA ekaM dhanu: | dhanu:sahasrameka: kroza: | catvAra: krozA 
eko mAgadhayojana: | yojanasya pramANaM piNDitam | paramANUnAM koTizatasahasrANi catu-
rviMzatizcaikonatriMzatkoTisahasrANi dvAdaza ca zatasahasrANi | evaM mApitaM yojanamiti ||
zRNu brAhmaNa suvarNasya parimANotpattim | tatkathayatu bhavAn-
dvAdaza yavA mASaka: | SoDaza mASakA eka: karSa: | suvarNasya parimANaM piNDita-
miti | dve koTI paJcaviMzatizca sahasrANi paJcazatAnyaSTau ca paramANava: | evaM mApitA brAhmaNa
suvarNasya parimANotpatti: ||
zRNu brAhmaNa palapramANam | catu:SaSTimASakA: palaM mAgadhakam | mAgadhakayA tulayA
palasya parimANaM piNDitam | paramANUnAmaSTakoTaya: saptacatvAriMzacca zatasahasrANi sapta ca
sahasrANi dve zate azItizca paramANava: | evaM mApitaM brAhmaNa palasya parimANamiti |
zRNu brAhmaNa rasaparimANasyotpattim | caturviMzatipalAni mAgadhaka: prastha: | tat
rasaparimANam | mAgadhakayA tulayA prasthasya parimANaM piNDitam | dve koTizate tisrazca 
koTaya ekonatriMzacca zatasahasrANi catu:saptatisahasrANi sapta ca zatAni viMzatizca
paramANava: | evaM mApitA brAhmaNa rasamAnasyotpattiriti ||
zRNu brAhmaNa dhAnyaparimANasyotpattim | ekonatriMzatipalAnyekakarSeNonAni mAgadha:
prastha: | mApitaM dhAnyaparimANam | mAgadhakayA tulayA prasthasya parimANaM piNDitam | koTi 
zatamaSTapaJcAzacca koTayo dvirazItizca zatasahasrANi ekaSaSTizca sahasrANi paJcazatAni 
triMzacca paramANava: | evaM mApitaM brAhmaNa dhAnyasya parimANamiti ||
paTha bhostrIzaGko nakSatravyAkaraNaM nAmAdhyAyam | atha khalu bho brAhmaNa nakSatra-
vyAkaraNaM nAmAdhyAyaM vyAkhyAsyAmi tacchrUyatAm | kathayatu bhavAn-
kRttikAsu jAto mAnavo yazasvI bhavati | rohiNyAM jAta: subhago bhavati 
bhogavAMzca | mRgazirasi jAto yuddhArthI bhavati | ArdrAyAM jAta utso’nnapAnAnAM bhavati |
punarvasau jAta: kRSimAn bhavati gorakSazca | puSye jAta: zIlavAn bhavati | AzleSAyAM 
@339
jAta: kAmuko bhavati | maghAyAM jAto matimAn bhavati, mahAtmA ca | pUrvaphalgunyAM
jAto’lpAyuSko bhavati | uttaraphalgunyAM jAta upavAsazIlo bhavati, svargaparAyaNazca |
haste jAtazcauro bhavati | citrAyAM jAto nRtyagItakuzalo bhavati, AbharaNavidhijJazca |
svAtyAM jAto gaNako bhavati, gaNakamahAmAtro vA | vizAkhAyAM jAto rAjabhaTo bhavati |
anurAdhAyAM jAto vANijako bhavati sArthika: | jyeSThAyAM jAto’lpAyuSko bhavati, alpa-
bhogazca | mUle jAta: putravAn bhavati, yazasvI ca | pUrvASADhAyAM jAto yogAcAro bhavati |
uttarASADhAyAM jAto bhaktezvara: kulInazca bhavati | abhijiti jAta: kIrtimAn puruSo 
bhavati | zravaNe jAto rAjapUjito bhavati | dhaniSThAyAM jAto dhanADhyo bhavati | zatabhiSAyAM 
jAto mUliko bhavati | pUrvabhAdrapadAyAM jAtazcaurasenApatirbhavati | uttarabhAdrapadAyAM jAto 
gandhiko bhavati, gandharvazca | revatyAM jAto nAviko bhavati | azvinyAM jAto’zvavANijako 
bhavati | bharaNyAM jAto vadhyaghAtako bhavati | ayaM bho: puSkarasArin nakSatravyAkaraNo nAma ||
paTha bhostrizaGko nakSatranirdezaM nAmAdhyAyam | atha bho: puSkarasArin nakSatranirdezaM 
nAmAdhyAyaM vyAkhyAsyAmi | tacchrUyatAm | kathayatu bhavAn-
kRttikAsu niviSTaM vai nagaraM jvalati zriyA |
prabhUtaratnojjvalaM caiva tannagaraM vinirdizet ||92||
rohiNyAM tu niviSTaM vai nagaraM tad vinirdizet |
dhArmiko’tra jano bhUyAtprabhUtadhanasaMcaya: |
vidyAprakRtisaMpanna: svadArAbhirato’pi ca ||93||
mRgazIrSe niviSTaM tu strIbhirgobhirdhanaistathA |
mAlyabhogaizca saMkIrNamadbhutaizca puraskRtam ||94||
ArdrAyAM matsyamAMsAni bhakSyabhojyadhanAni ca |
bhavanti krUrapuruSA mUrkhaprakRtaya: pure ||95||
punarvasau niviSTe tu nagaraM dIpyate zriyA |
prabhUtadhanadhAnyaM ca bhUtvA cApi vinazyati ||96||
zrImatpuSye niviSTe tu prajA duSTA prasIdati |
yuktA: zriyA ca dharmiSThAstathaiva cirajIvina: ||97||
tejasvinazca dIrghAyurdhanadhAnyarasAnvitA: |
vanaspatistathA kSipraM puSyettatra puna: puna: ||98||
AzleSAyAM niviSTe tu durbhagA: kalahapriyA: |
du:zIlA du:khabhAjazca nivasanti narAdhamA: ||99||
maghAyAM ca niviSTe tu vidyAvanto mahAdhanA: |
svadArAbhiratA martyA jAyante suparAkramA: ||100||
@340
phAlgunyAM tu striyo mAlyaM bhojanAcchAdanaM zubham |
gandhopetAni dhAnyAni niviSTe nagare bhavet ||101||
uttarAyAM tu phAlgunyAM dhAnyAni ca dhanAni ca |
mUrkhA janA jitA: strIbhirniviSTe nagare bhavet ||102||
haste ca viniviSTe tu vidyAvanto mahAdhanA: |
parasparaM ca rucitaM zayanaM nagare bhavet ||103||
citrAyAM ca niviSTe tu strIjitA: sarvamAnavA: |
zrImatkAntaM ca nagaraM jvalantaM tadvinirdizet ||104||
svAtyAM pure niviSTe tu prabhUtadhanasaMcayA: |
lubdhA: krUrAzca mUrkhAzca prabhUtA nagare bhavet ||105||
vizAkhAyAM niviSTaM tu nagaraM jvalati zriyA |
yAyajUkajanAkIrNaM zastrAntaM ca vinirdizet ||106||
anurAdhAniviSTe tu dharmazIlA jitendriyA: |
svadAraniratA: puNyA japahomaparAyaNA: ||107||
jyeSThAyAM saMniviSTaM tu bahuratnadhanAnvitai: |
sattvairvedavidai: pUrNaM zazvatsamabhivardhate ||108||
mUlena saMniviSTaM tu puraM dhAnyadhanAnvitam |
du:zIlajanasaMkIrNaM pAMsunA ca vinazyati ||109||
pUrvASADhAniviSTaM tu puraM syAddhanadhAnyabhAk |
lubdhA: krUrAzca mUrkhAzca nivasanti narAdhamA: ||110||
niviSTe tUttarAyAM ca dhanadhAnyasamuccaya: |
vidyAprakRtisaMpanno janazca kalahapriya: ||111||
abhijiti niviSTe tu nagare tatra moditA: |
narA: sarve sadA hRSTA: parasparAnurAgiNa: ||112||
zravaNAyAM niviSTaM tu puraM dhAnyadhanAnvitam |
arogijanabhUyiSThasahitaM tadvinirdizet ||113||
dhaniSThAyAM niviSTaM tu strIjitaM puramAdizet |
prabhUtavastramAlyaM ca kAmabhogavivarjitam ||114||
pure zatabhiSAyukte mUrkhazAThyapriyA janA: |
strISu pAneSu saMsaktA: salilena vinazyati ||115||
@341
pure proSThapadAdhyakSe narAstatra sukhapriyA: |
paropatApino mUrkhA mAnakAmavivarjitA: ||116||
uttarAyAM niviSTe tu zazvadvRddhiranuttarA |
pUrNaM ca dhanadhAnyAbhyAM ratnADhyaM ca vinirdizet ||117||
pure niviSTe revatyAM sundarI janatA bhavet |
kharoSTraM caiva gAvazca prabhUtadhanadhAnyatA ||118||
azvinyAM viniviSTaM tu nagaraM zivamAdizet |
arogijanasaMpUrNaM darzanIyajanAkulam ||119||
bharaNyAM saMniviSTe tu durbhagA: kalahapriyA:|
du:zIlA du:khabhAjazca vasanti puruSAdhamA: ||120||
purANi rASTrANi tathA gRhANi
nakSatrayogaM prasamIkSya vidvAn |
iSTe prazaste ca nivezayettu 
pUrve ca janme’dhigataM mayedam ||121||
ayaM bho: puSkarasArinnakSatranirdezo nAmAdhyAya: ||
atha khalu bho: puSkarasArin aSTAviMzatInAM nakSatrANAM sthAnanirdezaM nAmAdhyAyaM 
pravakSyAmi | tacchrUyatAm | kathayatu bhagavAn-
kRttikA bho: puSkarasArin nakSatraM kaliGgamagadhAnAm | rohiNI sarvaprajAyA: |
mRgazirA videhAnAM rAjopasevakAnAM ca | evamArdrA kSatriyANAM brAhmaNAnAM ca | punarvasu:
sauparNAnAm | puSyanakSatraM sarveSAmavadAtavasanAnAM rAjapadasevakAnAM ca | AzleSA nAgAnAM
haimavatAnAM ca | maghAnakSatraM gauDikAnAm | pUrvaphalgunI caurANAm | uttaraphalgunI AvantI-
nAm | hastA saurASTrikANAm | citrA pakSiNAM dvipadAnAm | svAtI sarveSAM pravrajyAsamA-
pannAnAm | vizAkhA audakAnAm | anurAdhA vANijakAnAM zAkaTikAnAM ca | jyeSThA 
dauvAlikAnAm | mUlA pathikAnAm | pUrvASADhA bAhlIkAnAM ca | uttarASADhA kAmbojAnAm |
abhijitsarveSAM dakSiNApathikAnAM tAmraparNikAnAM ca | zravaNA ghAtakAnAM caurANAM ca | dhaniSThA 
kurupAJcAlAnAm | zatabhiSA maulikAnAmAtharvaNikAnAM ca | pUrvabhAdrapadA gandhikAnAM yavana-
kAmbojAnAM ca | uttarabhAdrapadA gandharvANAm | revatI nAvikAnAM ca | azvinI azvavANijAnAM 
ca | bharaNI bhadrapadakarmaNAM bhadrakAyakAnAM ca || ayaM bho: puSkarasArin nakSatrANAM sthAna-
nirdezavyAkaraNo nAmAdhyAya: ||
paTha bhostrizaGko RtuvaSa nAmAdhyAyam | tadahaM vakSye zrUyatAm | kathayatu bhagavAn-
@342
kRttikAsu grISmANAM pazcime mAse yadyatra deva: pravarSati, catu:SaSTyADhakAni pravarSati |
varSo dazarAtrika: | zravaNAyuktaproSThapadAyAm agrodako varSArAtro bhavati | pazcAdvarSaM saMjana-
yati | hemante grISme trINi cAtra bhayapragrahANi bhavanti | agnibhayaM zastrabhayaM codakabhayaM ca
bhavati | uktaM kRttikAsu ||
rohiNyAM grISmANAM pazcime mAse yadyatra deva: pravarSati, ekaviMzatyADhakAni pravarSati |
tatra nimnAni kRSikartavyAni | sthalAni parivarjayitavyAni | eSa ca varSArAtra: sAroparodha: 
sasyaM ca saMpAdayati | dvau cAtra rogau prabalau bhavata: | kukSirogazcakSUrogazca | caurabahulAzcAtra 
dizo bhavanti | uktaM ca rohiNyAm ||
mRgazIrSe grISmANAM pazcime mAse yadyatra deva: pravarSati, catu:SaSTyADhakAni pravarSati |
sAroparodho varSArAtra: | pazcAdvarSaM saMjanayati | nikSiptazastrAzcAtra rAjAno bhavanti | kSemiNa:
sunItikAzca dizo bhavanti | muditAzcAtra janapadA bhavanti | uktaM mRgazirasi ||
ArdrAyAM grISmANAM pazcime mAse yadyatra deva: pravarSati, aSTAdazADhakAni pravarSati |
tatra nimnAni kRSikartavyAni | sthalAni parivarjayitavyAni | nidhayazca rakSayitavyA: |
caurabahulAzcAtra dizo bhavanti | nikSiptazastrAzca rAjAno bhavanti | trayazcAtra rogA: prabalA
bhavanti–jvara: zvAso galagrahazca | bAlAnAM dArakadArikAnAM camaraNaM bhavati | ityuktamArdrAyAm ||
punarvasau grISmANAM pazcime mAse yadyatra deva: pravarSati, navatyADhakAni pravarSati |
mahAmeghAnutpAdayati | ASADhAyAM praviSTAyAM mRdUni pravarSati | anantaraM ca nirantareNa
pravarSati | nikSiptazastrAzcAtra rAjAno bhavanti | uktaM punarvasau ||
puSye grISmANAM pazcime mAse yadyatra deva: pravarSati, dvAtriMzadADhakAni pravarSati | tatra 
nimnAni kRSikartavyAni | sthalAni parivarjayitavyAni | vyaktaM pradhAnavarSANi bhavanti | sasyaM 
ca niSpAdayati | brAhmaNakSatriyANAM ca virodho bhavati | daMSTriNazcAtra prabalA bhavanti | tatra
trayo rogAzca bhavanti-gaNDA: piTakA: pAmAni ca | ityuktaM puSye ||
AzleSAyAM grISmANAM pazcime mAse yadyatra deva: pravarSati, ekaviMzatyADhakAni pravarSati |
tatra nimnAni kRSikartavyAni | sthalAni parivarjayitavyAni | viSamAzca vAyavo vAnti |
saMvignAzcAtra jJAnino rAjAnazca bhavanti | eSo varSa: sarvasasyAni saMpAdayati | jAyApati-
kAnAM rAjAmAtyAnAM ca virodho bhavati | uktamAzleSAyAm ||
maghAyAM grISmANAM pazcime mAse yadyatra deva: pravarSati catu:SaSTyADhakAni pravarSati |
eSo varSa:sarvasasyAmi saMpAdayati | mRgapakSipazumanuSyANAM cAtra garbhA vinazyanti |
janamaraNaM cAtra bhaviSyatIti | uktaM maghAyAm ||
pUrvaphalgunyAM grISmANAM pazcime mAse yadyatra deva: pravarSati, catu:SaSThyADhakAni pravarSati |
eSo varSa: sarvasasyAni saMpAdayati | tacca sasyaM janayitvA paracakrapIDitA manuSyA na 
sukhenopabhuJjate | pazUnAM manuSyANAM cAtra garbhA: sukhino bhavanti | uktaM pUrvaphalgunyAm ||
@343
uttaraphalgunyAM grISmANAM pazcime mAse yadyatra deva: pravarSati, azItyADhakAni 
pravarSati | eko varSa: sarvasasyAni ca saMpAdayati | nikSiptazastrAzcAtra rAjAno bhavanti |
brahmakSatriyayozca virodho bhavati | kSipraM ca anItikA: prajA vinazyanti | uktamuttara-
phalgunyAm ||
haste grISmANAM pazcime mAse yadyatra deva: pravarSati, ekonapaJcAzadADhakAni pravarSati |
devazca tadyathA parikSipati | patitAni ca sasyAni janasyArasAgrANi anudagrANi alpa-
sArANyalpodakAni | durbhikSazcAtra bhaviSyati | uktaM haste ||
citrAyAM grISmANAM pazcime mAse yadyatra deva: pravarSati, catu:SaSTyADhakAni pravarSati |
sAroparodhastata: pazcAdvarSaM saMjanayati | nikSiptazastrAzca rAjAno bhavanti | muditAzcAtra
janapadA bhavanti | uktaM citrAyAm ||
svAtyAM grISmANAM pazcime mAse yadyatra deva: pravarSati, ekaviMzatyADhakAni pravarSati |
nikSiptazastrAzca rAjAno bhavanti | caurAzcAtra balavattarA bhavanti | uktaM svAtyAm ||
vizAkhAyAM grISmANAM pazcime mAse yadyatra deva: pravarSati, azItyADhakAni pravarSati |
eko varSa: sarvasasyAni saMpAdayati | rAjAnazcAtra chidrayuktA bhavanti | agnidAhAzcAtra 
prabalA bhavanti | daMSTriNazcAtra balavanto’pi kSayaM gacchanti | uktaM vizAkhAyAm ||
anurAdhAyAM grISmANAM pazcime mAse yadyatra deva: pravarSati, SaSTyADhakAni pravarSati |
eko varSa: sasyaM saMpAdayati | mitrANi cAtra dRDhAni bhavanti | uktamanurAdhAyAm ||
jyeSThAyAM grISmANAM pazcime mAse yadyatra deva: pravarSati, SoDazADhakAni pravarSati |
tatra kRSikarmAntAni pratisaMhartavyAni | yugavaratrANi varjayitavyAni | svadhAnyAni upasaMharta- 
vyAni | agnaya: pratisaMhartavyA: | lAGgalAni pratisaMhartavyAni | avazyamanena janapadena 
vinaSTavyaM bhavati | paracakrapIDito bhavati | uktaM jyeSThAyAm ||
mUle grISmANAM pazcime mAse yadyatra deva: pravarSati, catu:SaSTyADhakAni pravarSati | eka: 
sasyaM saMpAdayati | caurabahulAzcAtra dizo bhavanti | trayazcAtra vyAdhayo balavanto bhavanti- 

vAtagaNDa: pArzvazUlamakSirogazca | puSpaphalAni cAtra samRddhAni bhavanti | nikSiptazastrAzcAtra
rAjAno bhavanti | uktaM mUle ||
pUrvasyAmASADhAyAM grISmANAM pazcime mAse yadyatra deva: pravarSati, SaSTyADhakAni 
pravarSati | dvau cAtra grAhau bhavata: | proSThapade vA Azvayujau vA pakSe | eko varSa: sarvasasyAni
saMpAdayati | dvau cAtra rogau prabalau bhavata:-kukSirogo’kSirogazca | uktaM pUrvASADhAyAm ||
uttarasyAmASADhAyAM grISmANAM pazcime mAse yadyatra deva: pravarSati , pUrNamADhakazataM 
pravarSati | tatra sthalAni kRSikartavyAni | nimnAni parivarjayitavyAni | mahAsrotAMsi 
cAtra pravahanti | agrodakA cAtra varSA bhavanti | sarvasasyAni niSpAdayati | trayazcAtra 
rogA: prabalA bhavanti-gaNDa: kaccha: kaNTharoga iti | uktamuttarASADhAyAm ||
@344
abhijiti grISmANAM pazcime mAse yadyatra deva: pravarSati, catu:SaSTyADhakAni pravarSati |
maNDalavarSaM ca deva: pravarSati | pazcAd varSa: sasyaM janayati | audakAnAM bhUtAnAmutsargo 
bhavati | uktamabhijiti ||
zravaNe tu grISmANAM pazcime mAse yadyatra deva: pravarSati, catu:SaSTyADhakAni pravarSati |
maNDalavarSaM ca devo varSati | pazcAd varSA sasyaM saMpAdayati | audakAnAM bhUtAnAmutsargo 
bhavati | vyAdhibahulAzca narA bhavanti | rAjAnazca tIvradaNDA bhavanti | uktaM zravaNe ||
dhaniSThAyAM grISmANAM pazcime mAse yadyatra deva: pravarSati, ekapaJcAzadADhakAni pravarSati |
vibhaktAzcAtra varSA bhavanti | tatra nimnAni kRSikartavyAni | sthalAni parivarjayitavyAni |
durmukho rAtrau varSo bhavati | sasyAni saMpAdayati | ekazcAtra rogo bhavati-gaNDavikAra: |
zastrasamAdAnAzca rAjAno bhavanti | uktaM dhaniSThAyAm ||
zatabhiSAyAM grISmANAM pazcime mAse yadyatra deva: pravarSati, SoDazADhakAni pravarSati |
tatra nimnAni kRSikartavyAni | sthalAni parivarjayitavyAni | eko varSa: sarvasasyAni saMpAda-
yati | cakrasamArUDhA janapadA bhavanti | manuSyA dArakadArikAzca skandhe kRtvA dezAntaraM 
gacchanti | uktaM zatabhiSAyAm ||
pUrvasyAM bhAdrapadAyAM grISmANAM pazcime mAse yadyatra deva: pravarSati, catu:SaSThyA-
DhakAni pravarSati | varSAmukhe cAtra ekonaviMzatirAtriko’vagraho bhavati | puSpasasyaM ca nAza-
yati | etAzca varSA bahucaurA bhavanti | dvau cAtra mahAvyAdhI bhavata:-prathamaM pittatApajvaro
bhavati, pazcAd balavAn mahAgraho bhavati | martyAnAM nArINAM ca maraNaM bhavati |
uktaM pUrvabhAdrapadAyAm ||
uttarasyAM bhAdrapadAyAM grISmANAM pazcime mAse yadyatra deva: pravarSati, pUrNamADhakazataM 
pravarSati | mahAsrotAMsi pravahanti | grAmanagaranigamA: srotasA uhyante | catvArazcAtra 
vyAdhaya: prabalA bhavanti | tadyathA-kukSirogo’kSiroga: kAso jvarazceti | bAlAnAM dAraka-
dArikANAM maraNaM bhavati | atra sthalAni kRSikartavyAni | nimnAni parivarjayitavyAni |
etAzca varSA: puSpANi phalAni ca saMpAdayanti | uktamuttarabhAdrapadAyAm ||
revatyAM grISmANAM pazcime mAse yadyatra devo pravarSati, ekaSaSTyADhakAni pravarSati |
tatra nimnAni kRSikartavyAni | sthalAni parivarjayitavyAni | ekA ca varSA sarvasasyAni 
saMpAdayati | tacca sasyaM mitrabAndhavA manuSyAzca paribhuJjate | nikSiptazastradaNDAzca rAjAno 
bhavanti | anudvignAzca janapadA bhavanti | udvignAzca dAnapatayo bhavanti | devanakSatrasamA-
yuktAzca janapadA bhavanti | mitrANi samAyuktAni bhavanti | uktaM revatyAm ||
azvinyAM grISmANAM pazcime mAse yadyatra deva: pravarSati, aSTacatvAriMzadADhakAni 
pravarSati | yacca madhye varSA bhavati, tatra nimnAni kRSikartavyAni | sthalAni parivarjayitavyAni |
ekA varSA sarvasasyAni saMpAdayati | bhayasamAyuktAzca janapadA bhavanti | caurAzca prabalA 
bhavanti | uktamazvinyAm ||
@345 
bharaNyAM grISmANAM pazcime mAse yadyatra deva: pravarSati, pUrNamADhakazataM pravarSati | tatra 
sthalAni kRSikartavyAni | nimnAni parivarjayitavyAni | durbhikSazcAtra bhavati | jarAmaraNaM 
janAnAM bhavati | rAjAnazcAtra anyonyaghAtakA bhavanti | putrapautrANAM ca kalaho bhavati |
uktaM bharaNyAm ||
ayaM bho: puSkarasArinnakSatrartuvarSAdhyAya: ||
amISAM bho: puSkarasArin aSTAviMzatInAM nakSatrANAM rAhugrahe phalavipAkaM vyAkhyAsyAmi |
kRttikAsu bho: puSkarasArin yadi candragraho bhavati, kaliGgamagadhAnAmupapIDA
bhavati | yadi rohiNyAM candragraho bhavati, prajAnAmupapIDA bhavati | yadi mRgazirasi candra-
graho bhavati, videhAnAM janapadAnAmupapIDA bhavati rAjopasevakAnAM ca | evamArdrAyAM 
punarvasau puSye ca vaktavyam | AzleSAyAM yadi candragraho bhavati, nAgAnAM haimavatAnAM ca 
pIDA bhavati | yadi maghAsu candragraho bhavati, gauDikAnAmupapIDA bhavati | yadi pUrvaphalgunyAM 
somo gRhyate, caurANAmupapIDA bhavati | yadyuttaraphalgunyAM somo gRhyate, avantInAmupapIDA 
bhavati | yadi hasteSu somo gRhyate, saurASTrikANAmupapIDA bhavati | yadi citrAyAM somo 
gRhyate, pakSiNAM dvipadAnAM ca pIDA bhavati | yadi svAtyAM somo gRhyate, sarveSAM pravrajyA-
samApannAnAmupapIDA bhavati | yadi vizAkhAyAM somo gRhyate, audakAnAM sattvAnAmupa-
pIDA bhavati | yadyanurAdhAsu somo gRhyate, vaNijAnAmupapIDA bhavati zAkaTikAnAM 
ca | yadi jyeSThAyAM somo gRhyate, dauvAlikAnAM pIDA bhavati | yadi mUle somo 
gRhyate, adhvagAnAM pIDA bhavati | yadi pUrvASADhAyAM somo gRhyate, avantInAM pIDA bhavati |
yadyuttarASADhAyAM somo gRhyate, kAmbojakAnAM pIDA bhavati vAhlIkAnAM ca | yadyabhijiti 
somo gRhyate, dakSiNApathikAnAM pIDA bhavati tAmraparNikAnAM ca | yadi zravaNeSu somo 
gRhyate, caurANAM ghAtakAnAM copapIDA bhavati | yadi dhaniSThAyAM somo gRhyate, kurupAJcAlAnAM 
pIDA bhavati | yadi zatabhiSAyAM somo gRhyate, maulikAnAmAtharvaNikAnAM ca pIDA bhavati |
yadi pUrvabhAdrapadAyAM somo gRhyate, gAndhikAnAM yavanakAmbojakAnAM ca pIDA bhavati |
yadyuttarabhAdrapadAyAM somo gRhyate, gandharvANAM pIDA bhavati | yadi revatyAM somo gRhyate, 
nAvikAnAM pIDA bhavati | yadyazvinyAM somo gRhyate, azvavaNijAnAM pIDA bhavati | yadi 
bharaNyAM somo gRhyate, bharukacchAnAM pIDA bhavati ||
evaM bho: puSkarasArin yasminnakSatre candragraho bhavati tasya tasya dezasya pIDA 
bhavati | ityukto rAhugrahaphalavipAkAdhyAya: ||
pratinakSatravaMzazAstre yathoktaM karma tacchRNu |
ucyamAnamidaM vipra RSINAM vacanaM yathA ||122||
SaTtArAM kRttikAM vidyAdAzrayaM tAsu kArayet |
agnyAdhAnaM pAkayajJa: samRddhiprasavazca ya: ||122 a ||
@346
sarpirviloDayettatra gavAM vezma ca kArayet |
ajaiDakAzca kretavyA gavAM ca vRSamutsRjet ||123||
azmasAramayaM bhANDaM sarvamatra tu kArayet |
hiraNyakArakarmAntamiSvastraM copakArayet ||124||
metRko mApayedatra kuTikAgninivezanam |
pItalohitapuSpANAM bIjAnyatra tu vApayet ||125||
gRhaM ca mApayedatra tathAvAsaM prakalpayet |
navaM ca chAdayedvastraM krayaNaM nAtra kArayet ||126||
krUrakarmANi sidhyanti yuddhasaMrodhabandhanam |
parapIDAmathAtraiva vidvAnnaiva prayojayet ||127||
zastrANi kSurakarmANi sarvANyatra tu kArayet |
taijasAni ca bhANDAni kArayecca krINIta ca ||128||
AyuSyaM ca zira:snAnaM strINAM viSkambhaNAni ca |
pravarSaNaM ced devasya nAtra vairaM prazAmyati ||129||
krodhano harSaNa: zUrastejasvI sAhasapriya: |
AyuSmAMzca yazasvI ca yajJazIlo’tra jAyate ||130|| kRttikAsu ||
sarvaM kRSipadaM karma rohiNyAM saMprayojayet |
kSetravastuvihArAMzca navaM vezma ca kArayet ||131||
prayojayeccakrAn vArAn dAsAMzcaiva gRhe pazUn |
vApayetsarvabIjAni dhruvaM vAsAMsi kArayet ||132||
RNaM na dadyAttatraiva vairamatratu vardhate |
saMgrAmaM ca surAyogaM dvayameva vivarjayet ||133||
pravarSaNaM ca devasya janma cAtra prazasyate |
sAnukroza: kSamAyukta: strIkAmo bhakSalolupa: |
AyuSmAn pazumAn dhanyo mahAbhogo’tra jAyate ||134|| rohiNyAm||
saumyaM mRgaziro vidyAd Rju tisrazca tArakA: |
mRdUni yAni karmANi tAni sarvANi kArayet |
yAni karmANi rohiNyAM tAni sarvANi kArayet ||135||
sakSIrAn vApayed vRkSAn bIjAni kSIravanti ca |
rAjaprasAdavalabhIchatrANyapi ca kArayet ||136||
sarvakarmakathA: kuryAt caryAvAsAnna kArayet |
uSTrAMzca balIvardAMzca damayedapi kRSTaye ||137||
@347
AcchAdayennavaM vAsazcAlaMkAraM ca kArayet |
dvijAtInAM tu karmANi sarvANyevAtra kArayet ||138||
pravarSaNaM ca devasya suvRSTiM cAtra nirdizet |
svapnazIlastathA trAsI medhAvI sa ca jAyate ||139|| mRgazirasi ||
ArdrAyAM mRgayedarthAn bhadraM karma ca kArayet |
krUrakarmANi sidhyanti tAni vidvAn vivarjayet ||140||
udapAnaparIkhAMzca taDAgAnyatra kArayet |
Uheta (uhayet) prathamAM vRSTiM vikrINIyAcca nAtra gAm |
tilapIDAni karmANi zauNDikAnAM tathApaNam ||141||
pIDayedikSudaNDAni ikSubIjAni vApayet |
pravarSaNaM ca devasya vidyAdbahuparisravam |
krodhano mRgayAzIlo mAMsakAmo’tra jAyate ||142|| ArdrAyAm ||
punarvasau tu yukte’tra kuryAdvai vratadhAraNam |
godAnaM copanAyanaM sarvamatra prasidhyati ||143||
prajAyamAnAM pramadAM gRhItvA gRhamAnayet |
puna: punaryadIccheta tatra karmANi kArayet ||144||
cikitsanaM na kurvIta yadIcchenna parAbhavam |
pravarSaNaM ca devasya janma cAtra prazasyate ||145||
alolazcAtra jAyeta strIlolazcApi mAnava: |
citrazIlazca naikatrArpitacitta: sa ucyate ||146|| punarvasau ||
dhanyaM yazasyamAyuSyaM puSye nityaM prayojayet |
sarveSAM ca dvijAtInAM sarvakarmANi kArayet ||147||
rAjAmAtyaM prayuJjIta zuzrUSAM vinayaM caret |
rAjAnamabhiSiJcecca alaMkuryAtsvakAM tanum ||148||
zmazrukarmANi kuryAcca vapanaM nakhalomata: |
purohitaM ca kurvIta dhvajAgraM ca prakArayet ||149||
pravarSaNaM ca devasya mandavarSaM samAdizet |
na ca rogo na caurazca kSemaM cAtra sadA bhavet ||150||
puSyeNa nityayukta: san sarvakarmANi sAdhayet |
vaireNAtropanAhaizca ye janAstAn vivarjayet |
AyuSmAMzca yazasvI ca mahAbhoga: prajAyate ||151|| puSye ||
@348
sidhyate dAruNaM karma AzleSAyAM ca kArayet |
kuryAdAbharaNAnyatra prAkAramupakalpayet ||152||
dehabandhaM nadIbandhaM saMdhikarma ca kArayet |
prabhUtadaMzamazakaM varSaM mandaM ca varSati |
krodhana: svapnazIlazca kuhakazcAtra jAyate ||153|| AzleSAyAm ||
maghAsu sarvadhAnyAni vApayetsaMharedapi |
saMghAtakarma kurvIta sumukhaM cAtra kArayet ||154||
koSThAgArANi kurvIta phalaM cAtra nivezayet |
sarvadA pitRdevebhya: zrAddhaM caivAtra kArayet ||155||
sasyAnAM bahulIbhAvo yadi devo’tra varSati |
suhRcca dvArikazcaiva rasakAmazca jAyate |
AyuSmAn bahuputrazca strIkAmo bhaktalolupa: ||156||
saMgrAmaM jIyate tatra yadi pUrvaM pravartate |
dAruNAni ca karmANi tAni vidvAn vivarjayet ||157|| maghAsu ||
phalgunISu ca pUrvAsu saubhAgyArthAni kArayet |
vizeSAdAmalakyAdiphalAnAmupakArayet ||158||
kumArImaGgalArthAni snApanAni ca kArayet |
kanyApravahanArthAya vihAraM caiva kArayet ||159||
vezmAni kArayettatra vaizyamatra prayojayet |
bhAgaM ye copajIvanti teSAM karma prayojayet ||160||
avyaktakezo’keza: subhagazcAtra jAyate |
pravarSaNaM ca devasya suvRSTimabhinirdizet |
naSTaM viddhaM kRtaM cApi na tadastIti nirdizet ||161|| pUrvaphalgunyAm ||
uttarAyAM tu phalgunyAM sarvakarmANi kArayet |
medhAvI darzanIyazca yazasvI cAtra jAyate ||162||
athAtra naSTaM dagdhaM vA sarvamastIti nirdizet |
pravarSaNaM ca devasya vidyAtsaMpadanuttamAm ||163|| uttaraphalgunyAm ||
hastena laghukarmANi sarvANyeva prayojayet |
sarveSAM ca dvijAtInAM sarvakarmANi kArayet ||164||
hastyArohaM mahAmAtraM puSkariNIM ca kArayet |
cauryaM ca sidhyate tatra tacca vidvAn vivarjayet ||165||
@349
pravarSaNaM ca devasya varSA vizrAvaNI bhavet |
athAtra jAtaM jAnIyAcchUraM cauraM vicakSaNam |
kuzalaM sarvavidyAsu arogaM cirajIvinam ||166|| haste ||
citrAyAmahataM vastraM bhUSaNAni ca kArayet |
rAjAnaM bhUSitaM pazyet senAvyUhaM ca darzayet ||167||
hiraNyaM rajataM dravyaM nagarANi ca mApayet |
alaMkuryAttathAtmAnaM gandhamAlyavilepanai: ||168||
gaNakAnAM ca vidyAM ca vAdyaM nartanagAyanam |
pUrvikAM rUpakArAMzca rathakArAMzca zikSayet |
citrakArAMzca lekhakAn pustakarma ca kArayet ||169||
pravarSaNaM ca devasya citravarSaM vinirdizet |
medhAvI darzanIyazca citrAkSo bhaktalolupa: ||170||
mRduzIlazca bhIruzca calacitta: kutUhalI |
AyuSmAn subhagazcaiva strIlolazcAtra jAyate ||171|| citrAyAm ||
svAtyAM prayojayedyodhAn azvAnazvatarIM kharAn |
kSipraM gamanIyaM bhakSyaM laGghakAnadhvamAnikAn ||172||
bherImRdaGgapaNavAn murajAMzcopanAhayet |
AvAMhAzca vivAhAMzca sauhRdyaM cAtra kArayet ||173||
nirvAsanamamitrANAM svayaM na pravasedgRhAt |
pravarSaNaM ca devasya vAtavRSTirabhIkSNaza: |
medhAvI rogabahulazcalacittazca jAyate ||174|| svAtau ||
lAGgalAni vizAkhAsu karSaNaM ca prayojayet |
yavagodhUmakarmAntAn zamIdhAnyaM ca varjayet ||175||
zAlayastilamASAzca ye ca vRkSA: suzAkhina: |
ropayettAn vizAkhAsu gRhakarma ca kArayet |
zira:snAnAni kurvIta medhyaM prAyazca kArayet ||176||
pravarSaNaM ca devasya vidyAtkalpaparisravam |
manasvI darzanIyazca medhAvI cAtra jAyate |
krodhano’lpasutazcaiva durbhago bhaktalolupa: ||177|| zikhAsu ||
anurAdhAsu kurvIta mitrai: sadbhizca saMgatim |
sarvANi mRdukarmANi mAdhuryaM cAtra kArayet ||178||
@350
kSauraM ca kArayedatra zastrakarmANi kArayet |
saMyuktAntaprayogAMzca saMdhiM kuryAcca nityaza: |
naSTaM paryupataptaM vA svalpAyAsena nirdizet ||179||
suhRnmitrakRtazcAtra dharmazIlazca jAyate |
pravarSaNaM ca devasya suvRSTimabhinirdizet ||180||anurAdhAyAm||
jyeSThAyAM pUrvakArI syAdrAjAnaM cAbhiSiJcayet |
nagaraM nigamaM grAmaM mApayedArabheta ca |
kSatriyANAM ca rAjJAM ca sarvakarmANi kArayet ||181||
bhrAtR#NAM bhavati jyeSTho jyeSThAyAM yo’bhijAyate |
AyuSmAMzca yazasvI ca vidvatsu ca kutUhalI ||182||
prAsAdamAroheccAtra gajamazvaM rathaM tathA |
grAmanigamarASTreSu sthApayecchreSThinAM balam ||183||
naSTaM paryupataptaM vA klezenaiveti nirdizet |
dAruNAnyatra sidhyanti tAni vidvAn vivarjayet |
pravarSaNaM ca devasya suvRSTimabhinirdizet ||184|| jyeSThAyAm ||
mUle tu mUlajAtAni mUlakandAlukAnyapi |
mUlAdyAni ca sarvANi bIjAnyatra prayojayet ||185||
RNaM vai yatpurANaM syAdartho vAsyAgrata: sthita: |
mUle siddhyarthamArabhyaM tathA sarvaM varAGgakam ||186||
cikitsitAni yAnIha strINAM dArakakanyayo: |
nadISu snapanaM caiva mUle sarvAn prayojayet ||187||
dAruNAnyatra sidhyanti maGgalAni ca kArayet |
kiNvayogAn surAyogAnna kuryAcchatrubhi: saha ||188||
dhanavAn bahuputrazca mUlavAnatra jAyate |
athAtra naSTaM dagdhaM vA naitadastIti nirdizet |
pravarSaNaM ca devasya suvRSTimabhinirdizet ||189|| mUle ||
ASADhAyAM ca pUrvasyAM saritazca sarAMsi ca |
vApIkUpaprapAzcaiva taDAgAni ca kArayet ||190||
utpAdyAni ca puSpANi tathA mUlaphalAni ca |
ArAmAMzca prakurvIta bhakSakAMzca prayojayet |
yAni cogrANi karmANi sidhyantyatra tu tAni ca ||191||
@351
naSTaM paryupataptaM vA naitadastIti nirdizet |
AyuSmAn puNyazIlazca darzanIyo’tra jAyate ||192|| pUrvASADhAyAm ||
uttarasyAmASADhAyAM vairANi na samAcaret |
vAyayetsarvavAsAMsi navaM nAcchAdayediti ||193||
na saMharedbhedayedvA vAstukarma na sidhyati |
zAlAkarma gavAdInAM grAme grAmaNinastathA |
zreNIbandhaM ca rAjA tu samayaM cAtra kArayet ||194||
pragalbhazca sabhAzIla: kRtI cAtra prajAyate |
suhRdAmabhiyogI ca mantrabhASye vicakSaNa: ||195||
naSTaM vApyupataptaM vA astItyevaM vinirdizet |
pravarSaNaM ca devasya suvRSTimabhinirdizet ||196|| uttarASADhAyAm ||
abhijiti na kurvIta brahmadevasya hyarcanam ||197|| abhijiti ||
zravaNe na ca kurvIta sarvA: saMgrAmikA: kriyA: |
gItazikSAdhyayanaM ca na cireNa hi sidhyati ||198||
karNayorvedhanaM kuryAdrAjAnaM cAbhiSiJcayet |
dvijAtInAM tu karmANi sarvANyeva prayojayet ||199||
balikRtyAni kurvIta darzayecca balAnyapi |
medhAvyarogI balavAn yajJazIlo’tra jAyate ||200||
pravarSaNaM ca devasya suvRSTimabhinirdizet |
naSTaM ca labhyate tatra zravaNasthe nizAkare ||201|| zravaNe ||
dhaniSThA laghunakSatraM sarvakarmasu pUjitam |
adhItya brAhmaNa: snAyAdrAjAnamabhiSiJcayet ||202||
sarveSAM ca dvijAtInAM sarvakarmANi kArayet |
zreSThinaM sthApayed deze gaNAdhyakSaM gaNeSvapi ||203||
medhAvI ca yazasvI ca mahAbhogI mahAdhana: |
bahvapatyo mRdurdAnto mahAtmA cAtra jAyate ||204||
naSTaM dagdhaM praviddhaM vA klezenaivAtra labhyate |
pravarSaNaM ca devasya vidyAccAtra suvRSTitAm ||205|| dhaniSThAyAm ||
nityaM zatabhiSAyoge bhaiSajyAni prayojayet |
kIrtikarma ca kurvIta sidhyantyAtharvaNAni ca ||206||
@352
prasArayecca paNyAni zauNDikaM ca prayojayet |
udadhiM khAnayettatra tilamASAMzca vApayet ||207||
sAmudrikANi paNyAni nAvinazca prayojayet |
AdeyaM ca tadAdadyAd vyayaM cAtra na kArayet ||208||
saMdhipAlAn dvArapAlAM^llekhakAMzca prayojayet |
bhiSakkarma ca kurvIta bhaiSajyAni ca saMharet ||209||
nidhiM vA khAnayettatra nidadhyAdapi vA nidhim |
dhanaM cAtra prayuJjIta bhiSakkarma ca ziSayet ||210||
athAtra mRgayennaSTaM labhyate taccirAdapi |
arogI krodhanazcAtra svapnazIlazca jAyate |
pravarSaNaM ca devasya suvRSTimabhinirdizet ||211|| zatabhiSAyAm ||
pUrvabhAdrapadAyoge krUrANAM siddhirucyate |
naSTaviddhopataptaM vA naitadastIti nirdizet ||212||
dIrghazrotro mahAbhogo jJatIna ca sadA priya: |
mahAdhano’krUrakarmA ni:krodhanazcAtra jAyate |
pravarSaNaM ca devasya caNDAMSaSTiM samAdizet ||213|| pUrvabhAdrapade ||
uttarasyAM tu kurvIta AyuSya puSTikarma ca |
na ca dakSiNato gacchetpuraM cAtra pradApayet ||214||
AyuSmAMzca yazasvI ca dhanavAMzcAtra jAyate |
atrApi triguNaM vindedAdAnaM yadi vA vyayam |
pravarSaNaM ca devasya suvRSTimabhinirdizet ||215|| uttarabhAdrapade ||
revatyAM ratnarajataM dhanadhAnyaM prayojayet |
koSThAgArANi kurvIta kiNvaM cAtra na kArayet ||216||
surAkarma ca kurvIta hiraNyaM govrajAni ca |
gosaMghaM sthApayeccAtra gozAlAM cAtra kArayet |
AcchAdayennavaM vastraM hiraNyamapi dhArayet ||217||
bhikSuko dAnazIlazca daridrazcAnasUyaka: |
jJAtInAM sevako nityaM dharmajJazcAtra jAyate |
suvRSTiM naSTalAbhaM ca revatyAmabhinirdizet ||218|| revatyAm ||
strIMpusamazvinA yuJjAdazvazAlAM ca kArayet |
azvAn prayojayedatra rathaM cAtra prayojayet ||219||
@353
RNaprayoga: kartavyo bIjAnyatra pravApayet |
yAnAni ca hayAn damyAn dantinazca prayojayet ||220||
bhaiSajyaM bhojayedatra bhiSakkarma ca kArayet |
madhAvI darzanIyazca rAjayogyazca saMpadA ||221||
arogI balavAM^cchUra: subhago hyatra jAyate |
suvRSTiM naSTalAbhaM ca azvinyAmabhinirdizet ||222|| azvinyAm ||
tritArAM bharaNIM vidyAtkrUrakarmANi sAdhayet |
bhRtyAMzca bhRtakAMzcApi vRNuyAddarzayettathA ||223|| 
bhRtiM copanayedatra bhAryAM ca na vivAhayet |
utkuTuko vaJcanaka: kUTasAkSI ca tandrija: ||224||
vidhijJa: pApacAritra: kadaryazcAtra jAyate |
jAyate cAtra du:zIlo guruNAmabhyasUyaka: |
paropatApI lubdhazca paravyAhAragocara: ||225|| bharaNyAm ||
saptaviMzatinakSatre kRttikAdi yadA bhavet |
bharaNyantAni RkSANImAM pratipAdayetkriyAm ||226||
teSAM madhye yadA sarve zasyAnyoSadhayo’pi ca |
vanaspatayazca pIDyante yatrAsau tiSThate graha: |
sarvaM pratipAdayitavyamuktanakSatrakarmasu ||227||
ukto nakSatrakarmanirdezo nAmAdhyAya: ||
catvAri bho: puSkarasArin nakSatrANi dhruvAni bhavanti | tAni vyAkhyAsyAmi | tacchRNu |
tadyathA-trINi uttarANi rohiNI ca | kSeme’dhyAvaset | bIjAni cAtra ropayet | nivezanaM
cAtra kalpayet | rAjAnaM cAbhiSiJcayet | yAni cAnyAni uktAni karmANi tAni kArayet |
atha naSTaM dagdhaM vA viddhaM cApi hRtaM ca vA |
evamabhinirdiSTaM vA svasti kSipraM bhaviSyati ||228||
athAtra jAto dhanyo’sau vidyAtmA ca yazasvI ca |
maGgalIyo mahAbhogI mahAyogI bhaviSyati ||229||
catvAri bho: puSkarasArin nakSatrANi kSiprANi bhavanti | tadyathA-puSyo hastAbhiji-
dazvinI ceti | eSu kSiprANi karmANi kArayecca vicakSaNa: | svAdhyAyaM mantrasamArambhaM
pravAsaprasthAnaM gAzca turaGgAnapyatra yojayet | dhUryANi yuktakarmANi coSadhIkarmANi ca |
bhaiSajyAni sarvANyatra prayojayet ||
tatra yajJasamArambhaM cAturmAsyaM ca kArayet | athAtra naSTaM dagdhaM vA viddhaM vA, svasti
bhaviSyatIti vaktavyam ||
@354
athAtra jAtakaM vidyAnmaGgalIyaM yazasvinam |
mahAbhogaM ca rAjAnaM mahAyoginamIzvaram ||230||
mahAdhanaM mahAbhogaM tathA ca mahaduttamam |
kSatriyaM dAnazIlaM ca brAhmaNaM ca purohitam ||231|| iti ||
paJca khalu bho: puSkarasArin nakSatrANi dAruNAni bhavanti | tadyathA-
maghA trINi ca pUrvANi bharaNI ceti paJcamI |
athAtra dagdhaM naSTaM vA viddhaM vA na bhaviSyati ||232||
iti vaktavyam | ardharAtrikANi SaT | tadyathA-ArdrA AzleSA svAtI jyeSThA
zatabhiSA bharaNI ceti | navAMzA: SaDgrAsA dvikSetrANi | rohiNI punarvasurvizAkhA ca |
trINi uttarANi ceti ubhayatovibhAgAni | paJcadaza kSetrANi | kRttikA ca maghA mUlA
trINi pUrvANi | imAni SaT pUrvabhAgikAni | mRgazirA puSyA hastA citrA anurAdhA 
zravaNA dhaniSThA revatI azvinI ceti imAni nava nakSatANi pazcAdbhAgIyAni triMzanmuhUrta-
yogAni kSetrANi ca ||
api ca brAhmaNa zubhAzca muhUrtA bhavanti, azubhAzca muhUrtA bhavanti, zubhAzubhAzca
muhUrtA bhavanti | saMprayuktanakSatreSu sarveSu yadA zubhamuhUrtasamApattayo bhavanti, tadA zobhanA
bhavanti | yadA azubhamuhUrtasamApattayo bhavanti, tadA na zobhanA bhavanti | yadA tu puna:
zubhAzcAzubhAzca samApattayo bhavanti, tadA sAdhAraNA bhavanti ||
athAtra kathaM rAtridivasAnAM hrAso vRddhirvA bhavatIti taducyate | varSANAM prathame mAse
puSyanakSatramamAvAsyAM bhavati, zravaNA pUrNamAsyAm | aSTAdazamuhUrto divaso bhavati |
dvAdazamuhUrtA rAtri: | SoDazAGgulakASThasya madhyAhne’rdhAGgulAyAM chAyAyAmAditya: parivartate |
ASADhA rAtriM nayati | mRgazirasi Adityo gato bhavati | varSANAM dvitIye mAse maghA amA-
vAsyAyAM bhavati, bhAdrapadA pUrNamAsyAm | saptadazamuhUrto divaso bhavati | trayodazamuhUrtA
rAtri: | dvyaGgulAyAM chAyAyAmAditya: parivartate | zravaNA rAtriM nayati | puSya Adityo
gato bhavati | varSANAM tRtIye mAse phalgunyamAvAsyAyAM bhavati, azvinI pUrNamAsyAm |
SoDazamuhUrto divaso bhavati | caturdazamuhUrtA rAtri: | caturaGgulAyAM chAyAyAmAditya:
parivartate | pUrvabhAdrapadA rAtriM nayati | maghAyAmAdityo gato bhavati | varSANAM caturthe mAse
citrA amAvAsyAyAM bhavati, kRttikA pURNamAsyAm | paJcadazamuhUrto bhavati divasa: | paJcadaza-
muhUrtA rAtri: | SaDaGgulAyAM chAyAyAmAditya: parivartate | azvinI rAtriM nayati | phalgunyA-
mAdityo gato bhavati ||
hemantAnAM prathame mAse’nurAdhA amAvAsyAyAM bhavati, mRgazirA pUrNamAsyAm | caturdaza-
muhUrto divaso bhavati | SoDazamuhUrtA rAtri: | aSTAGgulAyAM chAyAyAmAditya: parivartate |
@355
kRttikA rAtriM nayati | citrAyAmAdityo gato bhavati | hemantAnAM dvitIye mAse amAvAsyAyAM
jyeSThA bhavati, puSya: pUrNamAsyAm | trayodazamuhUrto divaso bhavati | saptadazamuhUrtA rAtri: |
dazAGgulAyAM chAyAyAmAditya: parivartate | mRgazirA rAtriM nayati | vizAkhAyAmAdityo gato
bhavati | hemantAnAM tRtIye mAse pUrvASADhA amAvAsyAyAM bhavati, maghA pUrNamAsyAm | dvAdazamuhUrto
divaso bhavati | aSTAdazamuhUrtA rAtri: | dvAdazAGgulAyAM chAyAyAmAditya: parivartate |
puSyo rAtriM nayati | jyeSThAyAmAdityo gato bhavati | hemantAnAM caturthe mAse zravaNA amAvAsyAyAM 
bhavati | phalgunI pUrNamAsyAm | trayodazamuhUrto divaso bhavati | saptadazamuhUrtA rAtri: |
dazAGgulAyAM chAyAyAmAditya: parivartate | maghA rAtriM nayati | ASADhAyAmAdityo gato
bhavati ||
grISmANAM prathame mAse uttarabhAdrapadA amAvAsyAyAM bhavati, citrA pUrNamAsyAm |
caturdazamuhUrto divaso bhavati | SoDazamuhUrtA rAtri: | aSTAGgulAyAM chAyAyAmAditya: 
parivartate | phalgunI rAtriM nayati | zravaNAyAmAdityo gato bhavati | grISmANAM dvitIye
mAse’zvinI amAvAsyAyAM bhavati | vizAkhA pUrNamAsyAm | paJcadazamuhUrto divaso bhavati |
paJcadazamuhUrtA rAtri: | SaDaGgulAyAM chAyAyAmAditya: parivartate | citrA rAtriM nayati |
uttarAyAM bhAdrapadAyAmAdityo gato bhavati | grISmANAM tRtIye mAse kRttikA amAvAsyAyAM
bhavati, jyeSThA pUrNamAsyAm | SoDazamuhUrto divaso bhavati | caturdazamuhUrtA rAtri: |
caturaGgulAyAM chAyAyAmAditya: parivartate | vizAkhA rAtriM nayati | kRttikAyAmAdityo gato
bhavati | grISmANAM caturthe mAse mRgazirA amAvAsyAyAM bhavati, uttarASADhA pUrNamAsyAm |
saptadazamuhUrto divaso bhavati | trayodazamuhUrtA rAtri: | madhyAhne dvyaGgulAyAM chAyAyA-
mAditya: parivartate | jyeSThA rAtriM nayati | puSya Adityo gato bhavati ||
saMvatsaramanveSaNato muhUrtavizeSaNai: sarvANi caitAni (nakSatrANi) bhAgAnubhAgena
amAvAsyAyAM pUrNamAsyAM ca yujyante | UnarAtrasya pUrNarAtrasya ca grahItavyam | tatra tRtIye
varSe’dhiko mAso yujyate | SaNNAM mAsAnAmahorAtrANi samAni bhavanti | ata: SaNmAsAd
divaso vardhate | SaNmAsAdrAtrirvardhate | SaNmAsAddivaso mAse mAse samameva hIyate | SaNmAsA-
drAtrirmAse mAse parihIyate ||
SaNmAsAdAditya: parivartate | uttarAM dizaM saMcarati | SaNmAsAddakSiNAM dizam |
SaNmAsAtsamudre udakaparimANasya hrAso vRddhizca bhavati | sUryagatyA candragatyA ca samudrodaka-
velAbhivRddhirbhavati | atra gaNanApratijAgaraNAsmaramityevam | eSa saMvatsaro vyAkhyAto bhavati |
candra Aditya: zukro bRhaspati: zanaizcaro’GgArako budhazca ime grahA: | eSAM
grahANAM bRhaspati: saMvatsarasthAyI | evaM zanaizcaro buddho’GgAraka: zukrazceme maNDalacAriNa: ||
bharaNI kRttikA rohiNI mRgazirA etatsAdhAraNaM prathamaM maNDalam | ArdrA punarvasu:
puSyo’zleSA etatsAdhAraNaM dvitIyaM maNDalam | maghA atha phalgunadvayaM hastA citrA etatsAdhAraNaM
@356
tRtIyaM maNDalam | svAtI vizAkhA anurAdhA etatsAdhAraNaM caturthaM maNDalam | jyeSThA
mUlASADhA dvayamatra sarvANi mahAbhayAni bhavanti | idaM paJcamaM maNDalam | abhijicchravaNA
dhaniSThA zatabhiSA ubhe bhAdrapade caitatsAdhAraNaM SaSThaM maNDalam | revatI azvinI caitatsAdhAraNaM
saptamaM maNDalam | saMvatsarameteSu yadyannakSatramaNDalaM pIDayati, tasya tasya janapadasya sattvasya
vA pIDA nirdeSTavyA ||
dvAdaza muhUrtAni divase dhruvANi, dvAdaza rAtrau | SaNmuhUrtA: saMcAriNa: | katame
SaT ? nairRto varuNo vAyavo bhargodevo raudro vicArI ca | itIme saMcAriNa: SaT ||
athAtra zrAvaNe mAse pUrNe’STAdazamuhUrte divase sUryodaye ca caturojA nAma muhUrto
bhavati | rohitasya ca muhUrtasya balasya cAntare madhyAhno bhavati | sUryAvatAre tu vicArI
nAma muhUrto bhavati | dvAdazamuhUrtAyAM rAtrAvavatIrNe sUrye SaSThe muhUrte nayamano nAma muhUrto
bhavati | AtapAgnirevaM nAma muhUrto rAtryavasAne bhavati | bhAdrapade mAse pUrNe saptadazamuhUrte
divase sUryodaye ca caturojA evaM nAma muhUrto bhavati | madhyAhne’bhijito nAma muhUrto
bhavati | sUryAvatAre raudro nAma muhUrto bhavati | trayodazamuhUrtAyAM rAtrAvavatIrNe sUrye vicArI 
nAma muhUrto bhavati | ardharAtre mahAbhayo vAyavo nAma muhUrto bhavati ||
rAtryavasAne AtapAgnirevaM nAma muhUrto bhavati | Azvayuje mAse pUrNe SoDazamuhUrto
divaso bhavati | sUryodaye caturojA nAma muhUrto bhavati | samudgatasya ca muhUrtasya abhiji-
tasya tvantare madhyAhno bhavati | sUryAvatAre bhargodevo nAma muhUrto bhavati ||
caturdazamuhUrtAyAM rAtrAvavatIrNe sUrye raudro nAma muhUrto bhavati | abhijitasya ca
muhUrtasya bhISamANasya ca muhUrtasya antareNArdharAtraM bhavati | rAtryavasAne AtapAgnirevaM nAma 
muhUrto bhavati ||
kArtike mAse pUrNe divasa: samarAtrirbhavati | paJcadazamuhUrto divaso bhavati, paJca-
dazamuhUrtA rAtri: | samAne’horAtre sUryodaye caturojA evaM nAma muhUrto bhavati | saMmukho
nAma muhUrto bhavati madhyAhne | saMtato nAma muhUrta: sUryAvatAre | rAtrAvavatIrNamAtre sUrye
bhargodevo nAma muhUrto bhavati | ardharAtre’bhijinmuhUrto bhavati | rAtryavasAne AtapAgnirevaM
nAma muhUrto bhavati ||
mArgazIrSe mAse ca pUrNe caturdazamuhUrte divase sUryodaye caturojA evaM nAma muhUrto
bhavati | viratasya saMmukhasya ca muhUrtasyAntare madhyAhno bhavati | sUryAvatAre varuNo nAma
muhUrto bhavati | SoDazamuhUrtAyAM rAtrAvavatIrNamAtre sUrye saMtApana: saMyamo nAma muhUrto bhavati |
rAkSasasyAbhijitasya ca muhUrtasyAntare’rdharAtraM bhavati | rAtryavasAne AtapAgnirevaM nAma
muhUrto bhavati ||
@357
pauSamAse pUrNe trayodazamuhUrte divase sUryodaye caturojA evaM nAma muhUrto bhavati |
madhyAhne virato nAma muhUrto bhavati | sUryAvatAre nairRto nAma muhUrto bhavati | saptadaza-
muhUrtAyAM rAtrAvavatIrNamAtre sUrye varuNo nAma muhUrto bhavati | ardharAtre rAkSaso nAma muhUrto
bhavati | rAtryavasAne AtapAgnirevaM nAma muhUrto bhavati ||
mAghamAse pUrNe dvAdazamuhUrte divase sUryodaye caturojA nAma muhUrto bhavati | sAvi-
trasya ca viratasya ca muhUrtasyAntareNa madhyAhno bhavati | sUryAvatAre vijayo nAma muhUrto
bhavati | aSTAdazamuhUrtAyAM rAtrAvavatIrNamAtre sUrye nairRto nAma muhUrto bhavati | gardabhasya
muhUrtasya ca rAkSasasya cAntaramardharAtraM bhavati | rAtryavasAne AtapAgnirevaM nAma muhUrto bhavati ||
yathA zrAvaNe tathA mAghe | yathA bhAdrapade tathA phAlgune | yathA Azvayuje tathA caitre |
yathA kArtike tathA vaizAkhe | yathA mArgazIrSe tathA jyeSThe | yathA pauSe tathA ASADhe | evameteSAM
nakSatrANAM muhUrtAnAM caritaM vicaritaM ca jJAtavyam || nakSatravicaraNaM nAma prathamo’dhyAya: ||
yathAmadhyaM nakSatrANAM rAtrivazena divasavazena cotkarSApakarSau kartavyau | hIyamAne
vardhamAne vA divase vA mAse vA pUrNe’rdhamAse vA | dvitIyA SaSThI navamI dvAdazI caturdazI 
atrAntare divase kalA vardhate, rAtrau kalA hIyate ||
catvAro mahArAjAno dhriyate yairvasuMdharA |
ativRddhirvizuddhazca vardhamAna: pRthakzravA: ||233||
mahAbhUtAni catvAri kampayanti vasuMdharAm |
Apa indrazca vAyuzca tathAgnirbhagavAnapi ||234||
trayastu te yatra bhavanti pakSe
SaDekamAse tu bhavanti vegA: |
parasya cakrasya nidarzanaM syA-
tprakampate yatra mahI tvabhIkSNam ||235||
vizAkhA dazarAtrI syAjjeSThA dvAdazarAtrikA |
paJcaviMzatirASADhA zravaNA paJcasaptati: ||236||
rAtrizataM bhAdrapade kraturazvayuje smRta: |
adhyardhaM kArtike mAse kraturmArgazire smRta: ||237||
pauSe tu paJcapaJcAzanmAghe rAtrizataM smRtam |
adhyardhaM phalgune mAse caitre triMzattu rAtraya: |
vipAko bhUmivegAnAmata: kampa: pravartate ||238||
yadA sarveSu mAseSu satataM kampate mahI |
vRkSAstathA calanti sma jalaM vA yadi kampate |
parvata: parNavatkamped bhayamatra vinirdizet ||239||
@358
nagarANyatha vA grAmA ghoSA ye cAtra saMzritA: |
zIghraM bhavanti vijanAraNyabhUtA mRgAzrayA: ||240||
aTavya: saMpravartante daza varSANi paJca ca |
anAvAsA dizo vidyAd bhUmicAlavicAlitA: ||241||
kRttikAsu caled bhUmirgrAmeSu nagareSu vA |
abhIkSNaM mucyate hyagnirdahate sa tRNAlayAn ||242||
kRSNAgnirazane: pAta: karmArA AhitAzrayA: |
agArAzca nivartante saMvarteneva dhAtava: ||243||
ye jAtA ye ca saMvRddhA ye ca taM grAmamAzritA: |
ete vyasanamarcchanti bhUmicAlavicAlitA: ||244||
rohiNyAM calitA bhUmi: sarvabIjavinAzanam |
proptaM zasyaM na roheta bhavet phalasya kRcchratA ||245||
gurviNInAM ca nArINAM garbho nipIDyate bhRzam |
durbhikSavyasanAkrAntA tribhAge tiSThati prajA ||246||
mahAtmAnazca rAjAna: zrImantazca narottamA: |
ete vyasanamarcchanti bhUmicAlavicAlitA: ||247||
mRgazIrSe caledbhUmiroSadhInAM vinAzanam |
cikitsakA: zrotriyAzca ghaTakA: somayAjakA: ||248||
somapItAzca ye viprA vAnaprasthAzca tApasA: |
ete vyasanamarcchanti bhUmicAlavicAlitA: ||249||
ArdrAyAM calitA bhUmirvRkSA nazyanti kSIriNa: |
annapAnAni nazyanti pathikA daMSTripAlikA: ||250||
kUpakhA: parikhAkhAzca pApakA ye ca taskarA: |
ete vyasanamarcchanti bhUmicAlavicAlitA: ||251||
punarvasau caledbhUmirmaNDalaM kuNDikApi ca |
vAgurikA: kAraNDavAzcakriNa: zukasArikA: ||252||
arbhakA bhramakArAzca mAMsikA: zaGkhavANijA: |
ete vyasanamarcchanti bhUmicAlavicAlitA: ||253||
puSyeNa ca caled bhUmirbrAhmaNA nAyakAstathA |
dUraMgamA vANijakA: sArthavAhAzca ye narA: ||254||
@359
pArthivA: pArvatIyAzca ye ca tadbhaktigocarA: |
ete vyasanamarcchanti bhUmicAlavicAlitA: |
zilAvarSaM pravarSanti zasyAnAmanayo mahAn ||255||
AzleSAyAM caledbhUmirnAgA: sarve sarIsRpA: |
kITA: pipIlikA: zvAnA ekakhurAzca ye mRgA: ||256||
vaidyA viSakarAzcApi ye ca sattvA darIzrayA: |
ete vyasanamarcchanti bhUmicAlavicAlitA: ||257||
maghAsu calitA bhUmirmahArAjo’tra tapyate |
ye ca zrAddhA nivartante samAjA utsavAstathA |
yajJAzca devakRtyaM ca sarvamatra nivartate ||258||
ye jAtA ye ca saMvRddhA ye cAnye’pyagrapaNDitA: |
gandharvAzca vinazyanti narA ye ca mahAkulA: |
ete vyasanamarcchanti bhUmicAlavicAlitA: ||259||
phalgunyAM calitA bhUmirRturvyAvartate tadA |
tiryagvAtazcaiva vAti kRtaM nazyati zAzvatam |
pathikAzcopatapyanti mASayAcyopajIvikA: ||260||
dharme ratA AsanikA ye ca zulkopajIvina: |
ete vyasanamarcchanti bhUmicAlavicAlitA: ||261||
calatyuttaraphalgunyAM vaNijA dvIpayAtrikA: |
sArthavAhA AsanikA ye ca zilpopajIvina: ||262||
aGgA videhamagadhA nairRtA: strIparigrahA: |
ete vyasanamarcchanti bhUmicAlavicAlitA: ||263||
hastena calitA bhUmi: kumbhakAracikitsakA: |
gaNamukhyA mahAmAtrA: senAdhyakSAzca ye narA: ||264||
tAramakA (?) nArapaTA (?) vipsara: (?) kauTikA api |
ete vyasanamarcchanti bhUmicAlavicAlitA: ||265||
citrAyAM calitA bhUmi: kArukA upakalpakA: |
kumArya: sarvaratnaM ca sasyAnAM bIjakai: saha ||266||
vaGgA dazArNakuravazcedimAhiSakAstathA |
ete vyasanamarcchanti bhUmicAlavicAlitA: ||267||
@360
svAtau pracalitA bhUmizcaurA ye ca kuzIlakA: |
hiMsakA ye ca tatkarmaratA’bhyarthitamUSakA: ||268||
himavata uttareNa vAyubhakSAstapasvina: |
ete vyasanamarcchanti bhUmicAlavicAlitA: ||269||
vizAkhAyAM caled bhUmirmahAzailakSayo bhavet |
ugrA vAtA: pravAntyatra azmakairakuzalina: ||270||
anurAdhe caled bhUmirdasyUnAmanayo mahAn |
viTA dyUtakarAzcaiva granthibhedAzca ye narA: ||271||
andhrA: puNDrA: pulindAzca bhaye tiSThantyanAzritA: |
mitrabhedazca balavAn tadA jagati jAyate ||272||
jyeSThAyAM calitA bhUmirmahArAja pratapyate |
vAyasA vRSabhA vyADAstathA caNDamRgAzca ye ||273||
kurava: zUrasenAzca mallA bAhlIkanigrahA: |
pratyarthikena zIghreNa ye ca tadbhaktibhAjanA: |
ete vyasanamarcchanti bhUmicAlavicAlitA: ||274||
mUlena calitA bhUmizcatuSpaddvipadAstathA |
grahAzrayA: pizAcAzca ye ca sattvA darIzrayA: |
ete vyasanamarcchanti bhUmicAlavicAlitA: ||275||
durbhikSaM ca karotyAzu dhAnyamalpodakaM bhavet |
darIparvatamUlAni gacchanti ca tadA bhuvi ||276||
pUrvASADhe caled bhUmirjalajA matsyazuktikA: |
zizumArA udrakAzca nakrA makarakacchapA: ||277||
jAtigotrapradhAnAzca dhanino’tha vicakSaNA: |
dvitIyAbhijAtAzca mahAvidyAkarAzca ye |
ete vyasanamarcchanti bhUmicAlavicAlitA: ||278||
uttarasyAM caled bhUmi: zilpinAmanayo mahAn |
ayaskArA: sthapatayastrapukArAzca takSakA: ||279||
daridrA dhaninazcApi zilpino vividhA api |
ete vyasanamarcchanti bhUmicAlavicAlitA: |
grAmakUTAni ca ghnanti sacalasthAvarANi ca ||280||
@361
vaiSNave calitA bhUmistadeti yadanIpsitam |
adhyApakA: zAstravida: kavayo mantrapAragA: |
yugaMdharA: zUrasenA abhirAjA: paTaccarA: ||281||
kuzaNDA: zaradaNDAzca ye narA rAjapUjitA: |
ete vyasanamarcchanti bhUmicAlavicAlitA: ||282||
dhaniSThAyAM caled bhUmirdhaninAmanayo mahAn |
mahezvarAstathA mahAnAgarA: zreSThinastathA ||283||
pracaNDA: svastimantazca bhadrakArA yugaMdharA: |
pArikUlAzca bhojyAzca hyanye sannAgarA api |
ete vyasanamarcchanti bhUmicAlavicAlitA: ||284||
vAruNye calitA bhUmiraudakeSvanayo mahAn |
hastino’zvakharoSTrAzca sparzamarcchanti dAruNam ||285||
tadAsau vIrakAn madrAn bAhlIkAn kekayAnapi |
anAzrayAMzcakravAkAn janasthAnapi pIDayet ||286||
sAjena calitA bhUmI rAkSasAn ghAtakAMstathA |
aurabhrikAn saukarikAn sauvIrAMzca nipAtayet ||287||
vaNijyajIvino vaizyAn zUdrAMzca karItInapi |
yavanAn mAlavAdyAMzca ganthibhedAMzca nAzayet ||288||
ahirbudhye caled bhUmirvaNijAmanayo mahAn |
dharme ratAzca ye siddhA ye ca zauktikakarmiNa: ||289||
zibIn vatsAn tathA vAtsyAn kSatriyAnArjunAyanAn |
sindhurAjadhanuSpANIn sarvAnardayate’cirAt ||290||
revatyAM calitA bhUmi: saMgrAma: syAtsudAruNa: |
grAmaghAtAzca vartante grAmo grAmaM ca hiMsati ||291||
naucarAnudakAjIvAn ramaThAn bharukacchakAn |
sudhanvAnabhisArAMzca sarvasenAMzca nirdahet ||292||
azvinyAM calitA bhUmirazvAnAmanayo mahAn |
grAmaghAtAzca vartante bhrAtA bhrAtRn jighAMsati ||293||
yA cAtra garbhamAdhatte ye ca jAtAzca tAniha |
trINi varSANyato du:khamupaiti ca nirantaram ||294||
@362
sahitAzcitragarbhAzca ye hyanye cAGganAjanA: |
ArjunAyanA rAjanyA: suSThu trIMzcApi hiMsati ||295||
bharaNyAM calitA bhUmizcaurANAmanayo mahAn |
viTA dyUtakarAzcaiva granthibhedAzca ye narA: ||296||
AdarzacakrATA dhUrtAstathA bandhanarakSakA: |
antAvazAyina: pApAzcaranti ye tu durjanA: |
te’pi tatra vipadyante bhUmicAlavicAlitA: ||297||
vepitAyAM tu medinyAM bhavedrUpamanantaram |
saptAhAbhyantarAttatra megho bhavati prArthita: ||298||
snigdho hyaJjanasaMkAzo mahAparvatasannibha: |
indrazca vaSate tatra maharServacanaM yathA |
[eva nigaditaM nAthairindrazcAtra pravarSati ||299||]
svastikAkArasaMkAzA indravajradhvajopamA: |
dRzyante’bhrA hi saMdhyAyAM grastvA candradivAkarau ||300||
tadA nabhasi jAyante meghA dADimasaMnibhA: |
lakSaNaM tAdRzaM dRSTvA vidyAttAnindrakampitAn |
sa nirdezo bhavettatra maharServacanaM yathA ||301||
atIva tatra vizvasta: sarvabIjAni vApayet |
vyavahArAMzca kurvIrannirbhayAstatra vANijA: |
sarveSAM bhUmikampAnAM prazastA indrakampitA: ||302||
vepitAyAM tu medinyAM bhavedrUpamanantaram |
saptAhAbhyantare tatra megha: saMchAdayennabha: ||303||
tato’nubaddhA jAyante abhrA: kauzeyasaMnibhA: |
anulomaM ca saMyAnti caranta: pazcimAM dizam ||304||
zizumAra-udrakANAM matsyamakarasannibhA: |
dRzyante’bhrAzca saMdhyAyAM grastvA candradivAkarau ||305||
lakSaNaM tAdRzaM dRSTvA vidyAttAJjalakampitAn |
sa nirdezo bhavettatra maharServacanaM yathA ||306||
sthaleSu girikUTeSu kSetreSUpavaneSu ca |
sthApyante tatra bIjAni nimne nazayanti vai tadA ||307||
@363
paGkenApi jalenApi nazyeyU rajasApi vA |
eteSAM bhUmikampAnAM prazastA jalakampitA: ||308||
vepitAyAM tu medinyAM bhavedrUpamanantaram |
saptAhAbhyantare tatra vAtA vAnti sudAruNA: ||309||
dRzyate kapilA saMdhyA candrasUryau tu lohitau |
lakSaNaM tAdRzaM dRSTvA jAnIyAdvAyukampitAn ||310||
tato bhavati nirdezo maharServacanaM yathA |
na tatra pravasetprAjJa AtmAnaM cAtra gopayet ||311||
guhyamAvaraNaM kuryAtprAkAraparikhAM khanet |
prAtisImA virudhyante narANAM jAyate bhayam ||312||
eteSAM bhUmikampAnAM sarveSAM kIrtitA guNA: |
vizeSeNa manuSyANAM nirmitA vAyukampitA: ||313||
kampitAyAM tu medinyAM bhavedrUpamanantaram |
saptAhAbhyantarAttatra ulkApAtA: sudAruNA: ||314||
saMdhyA ca lohitA bhAti candrasUryau tu lohitau |
lakSaNaM tAdRzaM dRSTvA vijJeyA agnikampitA: ||315||
agnirdahati kASThAni rakSitAni dhanAni ca |
dRzyante dhUmazikharA: zastraM ca svidyate bhRzam ||316||
vINAzca divi dRzyante nava mAsAnna varSati |
eteSAM bhUmikampAnAM jaghanyA agnikampitA: ||317||
jayati ahani pUrve kSatriyAn pArthivAMzca 
hayagajarathamukhyAn mantriNo madhyamAhne |
vyathayati aparAhNe gopazUn vaizyazUdrAn 
pradahati nizisaMdhyA taskarAnantavAsAn ||318||
rajanimiha pradoSe hiMsate mlecchasaMghAn 
striyamapi ca napuMsazcArdharAtreSvanantAn |
kRSivaNigupajIvyAn hanti yAme tRtIye 
vyathayati surapakSaM raudrakarmAntakRSNe ||319||
pradahati zazipakSe yAjJikaM brahmakSatra
zrapayati zucivRttAneva dharme pradhAnAn |
viduSi ca mRdubhAvaM vindate yo hyadhIte 
sa bhavati nRpapUjyo brAhmaNo vedadarzI ||320||
@364
bRhaspatezca catvAri samAni zubhakarmaNA |
catvAri sUryakarmANi tulyAni zukrakarmaNA |
somakarmANi catvAri brahmakarma ca tatsamam ||321||
ayaM bho: puSkarasArin bhUmikampanirdezo nAmAdhyAya: ||
atha bho: puSkarasArin amISAmaSTAviMzatInAM nakSatrANAM rogotpattiM nAmAdhyAyaM
vyAkhyAmi | tacchrUyatAm | kathayatu bhagavAn-
kRttikAsUtthito vyAdhi: striyA vA puruSasya vA |
catUrAtraM bhaved vyAdhistatazcordhvaM vimucyate ||322||
agnirhi devatA tatra dadhnA hyasya baliM haret |
anena balikarmeNa tasmAdrogAdvimucyate ||323||
rohiNyAmutthito vyAdhi: striyA vA puruSasya vA |
paJcarAtraM bhavedvyAdhistatazcordhvaM vimucyate ||324||
deva: prajApatistatra zuddhamAlyairbaliM haret |
anena balikarmeNa tasmAdrogAdvimucyate ||325||
vyAdhirmRgazirobhUta: striyA vA puruSasya vA |
aSTarAtraM bhaved vyAdhistatazcordhvaM vimucyate ||326||
somo hi devatA tatra maNDena tu baliM haret |
anena balidAnena tasmAdrogAdvimucyate ||327||
ArdrAyAmutthito vyAdhi: striyA vA puruSasya vA |
dazarAtraM bhaved vyAdhistatazcordhvaM vimucyate ||328||
rudro hi devatA tatra pAyasena baliM haret |
anena balikarmeNa tasmAdrogAdvimucyate ||329||
punarvasau bhaved vyAdhi: striyA vA puruSasya vA |
aSTarAtraM bhaved vyAdhistatazcordhvaM vimucyate ||330||
Adityo devatA tatra gandhamAlyairbaliM haret |
anena balikarmeNa tasmAdrogAdvimucyate ||331||
puSye samutthito vyAdhi: striyA vA puruSasya vA |
stokakAlaM bhavettasya paJcarAtrAdvimucyate ||332||
devo bRhaspatistatra gandhamAlyairbaliM haret |
anena balikarmeNa tasmAdrogAdvimucyate ||333||
@365
AzleSAyAM bhaved vyAdhi: striyA vA puruSasya vA |
na taM vaidyAzcikitsantu sarpastatra tu daivata: ||334||
maghAsamutthito vyAdhi: striyA vA puruSasya vA |
aSTarAtraM bhaved vyAdhistatazcordhvaM vimucyate ||335||
pitaro devatAstatra kRsareNa baliM haret |
anena balikarmeNa tasmAdrogAdvimucyate ||336||
pUrvaphAlgunijo vyAdhi: striyA vA puruSasya vA |
saptarAtraM bhaved vyAdhistatazcordhvaM vimucyate ||337||
aryamA devatA tatra gandhamAlyairbaliM haret |
anena balikarmeNa tasmAdrogAdvimucyate ||338||
uttarAyAM bhaved vyAdhi: striyA vA puruSasya vA |
na taM vaidyAzcikitsantu bhago’pyatra tu devatA ||339||
hastenApyutthito vyAdhi: striyA vA puruSasya vA |
paJcarAtraM bhaved vyAdhistatazcordhvaM vimucyate ||340||
ravirhi devatA tatra gandhapuSpairbaliM haret |
anena balikarmeNa tasmAdrogAdvimucyate ||341||
citrAyAmutthito vyAdhi: striyA vA puruSasya vA |
aSTarAtraM bhaved vyAdhistatazcordhvaM vimucyate ||342||
tvaSTA hi devatA tatra ghRtamudgairbaliM haret |
anena balikarmeNa tasmAdrogAdvimucyate ||343||
svAtyAM samutthito vyAdhi: striyA vA puruSasya |
klezito hi bhaved vyAdhi: paJcaviMzatirAtrika: ||344||
devatAtra bhaved vAyuzcitramAlyairbaliM haret |
anena balikarmeNa tasmAdrogAdvimucyate ||345||
vizAkhAyAM bhaved vyAdhi: striyA vA puruSasya vA |
guruko’sau bhaved vyAdhirahAnyekonaviMzati: ||346||
indrAgnI devatA tatra gandhamAlyairbaliM haret |
anena balikarmeNa tasmAdrogAdvimucyate ||347||
anurAdhotthito vyAdhi: striyA vA puruSasya vA |
ardhamAsaM bhaved vyAdhistatazcordhvaM vimucyate ||348||
@366
mitro hi devatA tatra ghRtapAtraM baliM haret |
anena balikarmeNa tasmAdrogAdvimucyate ||349||
jyeSThAyAmutthito vyAdhi: striyA vA puruSasya vA |
kleziko hi bhaved vyAdhirahorAtratrayodaza ||350||
indro hi devatA tatra gandhamAlyairbaliM haret |
anena balikarmeNa tasmAdrogAdvimucyate ||351||
mUle samutthito vyAdhi: striyA vA puruSasya vA |
mAsiko hi bhaved vyAdhistatazcordhvaM vimucyate ||352||
naiRtirdevatA tatra madyamAMsairbaliM haret |
anena balikarmeNa tasmAdrogAdvimucyate ||353||
pUrvASADhe bhaved vyAdhi: striyA vA puruSasya vA |
sAMkleziko bhaved vyAdhiraSTau mAsAnna saMzaya: ||354||
Apo hi devatAstatra kRsareNa baliM haret |
anena balikarmeNa tasmAdrogAdvimucyate ||355||
uttarAyAM bhaved vyAdhi: striyA vA puruSasya vA |
saptarAtraM bhavet vyAdhistatazcordhvaM vimucyate ||356||
vizvo hi devatA tatra pAyasena baliM haret |
anena balikarmeNa tasmAdrogAdvimucyate ||357||
abhijidutthito vyAdhi: striyA vA puruSasya vA |
SaNmAsAn saMbhaved vyAdhistatazcordhvaM vimucyate ||358||
viSNuzca devatA tatra dadhimaNDaM baliM haret |
anena balikarmeNa tasmAdrogAdvimucyate ||359||
zravaNenotthito vyAdhi: striyA vA puruSasya vA |
guruko hi bhaved vyAdhi: pUrNaM dvAdazamAsikam ||360||
viSNurhi devatA tatra gandhamAlyairbaliM haret |
anena balikarmeNa tasmAdrogAdvimucyate ||361||
dhaniSThAyAM bhaved vyAdhi: striyA vA puruSasya vA |
trayodazadivastatra tatazcordhvaM vimucyate ||362||
varuNo devatA tatra pAyasena baliM haret |
anena balikarmeNa tasmAdrogAdvimucyate ||363||
@367
pUrvabhadrotthito vyAdhi: striyA vA puruSasya vA |
na taM vaidyAzcikitsantu ahirbudhnyo’tra daivata: ||364||
uttarAbhAdrajo vyAdhi: striyA vA puruSasya vA |
saptarAtraM bhaved vyAdhistatazcordhvaM vimucyate ||365||
aryamA devatA tatra gandhamAlyairbaliM haret |
anena balikarmeNa tasmAdrogAdvimucyate ||366||
revatyAmutthito vyAdhi: striyA vA puruSasya vA |
mRduko hi bhaved vyAdhiraSTAviMzatirAtrika: ||367||
puSA hi devatA tatra gandhamAlyairbaliM haret |
anena balikarmeNa tasmAdrogAdvimucyate ||368||
azvinyAmutthito vyAdhi: striyA vA puruSasya vA |
sAMkleziko bhaved vyAdhi: paJcaviMzatirAtrika: ||369||
gandharvo devatA tatra yAvakena baliM haret |
anena balikarmeNa tasmAdrogAdvimucyate ||370||
bharaNyAmutthito vyAdhi: striyA vA puruSasya vA |
na taM vaidyAzcikitsantu yamastatra tu daivata: |
zIlaM rakSatu medhavI tata: svargaM gamiSyati ||371||
ayaM bho: puSkarasArin vyAdhisamutthAno nAmAdhyAya: ||
atha khalu bho: puSkarasArin bandhananirmokSaM nAmAdhyAyaM vyAkhyAsyAmi | tacchrUyatAm |
kathayatu bhagavAn-
kRttikAsu bho: puSkarasArin baddho vA ruddho vA trirAtreNa mokSyatIti vaktavya: | rohiNyAM
baddho vA ruddho vA trirAtreNa mokSyatIti | mRgazirasi baddho vA ruddho vA ekaviMzatirAtreNa
mokSyatIti | ArdrAyAM baddho vA ruddho vA ardhamAsena mokSyatIti | punarvasau ruddho vA baddho
vA saptarAtreNa | puSye trirAtreNa | AzleSAyAM triMzadrAtreNa | maghAsu SoDazarAtreNa | pUrvaphAlgu-
nISu dazarAtreNa | uttaraphAlgunISu saptarAtreNa | haste paJcarAtreNa | citrAyAM saptarAtreNa |
svAtyAM dazarAtreNa | vizAkhAyAM SaDviMzadrAtreNa | anurAdhAyAmekatriMzadrAtreNa | jyeSThAyA-
maSTAdazarAtreNa | mUle SaTtriMzadrAtreNa | pUrvASADhAyAM caturdazarAtreNa | uttarASADhAyAM caturdaza-
rAtreNa | abhijiti SaDrAtreNa | zravaNe dhaniSThAyAM zatabhiSAyAM pUrvabhAdrapade uttarabhAdrapade
revatyAM caturdazarAtreNa | azvinyAM trirAtreNa | bharaNyAM baddho vA ruddho vA pariklezamavApsyatIti 
vaktavya: ||
ayaM bho: puSkarasArin bandhananirmokSo nAmAdhyAya: ||
atha bho: puSkarasArin tilakAdhyAyaM vyAkhyAsyAmi | tacchrUyatAm | kathayatu bhagavAn-
@368
mUrdhni tu yasyAstilako’sti sUkSma: 
snigdho bhavet padmasamAnavarNa: |
rAjA tu tasyA bhavatIha bhartA 
stanopariSTAtpratibimbamAhu: ||372||
zIrSe tu yasyAstilakAlaka: syAt
sUkSmo bhavedaJjanacUrNavarNa: |
senApatistasyA bhaveddhi bhartA
stanAntare’syA: pratibimbakaM syAt ||373||
bhruvontare’syAstilakAlaka: syAd
duzcAriNIM tAM pramadAM vadanti |
paJcaiva tasyA: patayo bhavanti
bahvannapAnaM labhate ca nArI ||374||
gaNDasya nAsAdikamadhyadeze
bhavecca bimbaM tilakasya yasyA: |
tAM zokabhAjaM pramadAM vadanti 
romapradeze pratibimbamAhu: ||375||
karNe tu yasyAstilakAlaka: syAd 
bahuzrutAM tAM pramadAM vadanti |
bahuzrutAM tAM zrutidhAriNIM ca 
trike tu yasyA: pratibimbakaM syAt ||376||
yasyottaroSThe tilakAlaka: syA-
ttAM bhinnasatyAM pramadAM vadanti |
kRcchreNa sA vai labhate hi vRtti-
mUrau tu tasyAstilabimbamAhu: ||377||
yasyAdharoSThe tilakAlaka: syAd 
duzcAriNIM tAM pramadAM vadanti |
miSTAnnapAnaM bahu Rcchate sA 
tathA hi guhye pratibimbakaM syAt ||378||
cibuke tu yasyAstilakAlaka: syAd
duzcAriNIM tAM pramadAM vadanti |
miSTAnnapAnaM bahu sA labheta
guhye dvitIyaM pratibimbakaM syAt ||379||
ayaM bho puSkarasAriMstilakAdhyAyo nAmAdhyAya: ||
@369
atha khalu bho: puSkarasArin nakSatrajanmaguNaM nAmAdhyAyaM vyAkhyAsyAmi | tacchrUyatAm |
kathayatu bhavAn trizaGko-
kRttikAsu naro jAtastejasvI priyasAhasa: |
bhavecchUrastathA caNDa: priyavAdI ca mAnava: ||380||
rohiNyAM puruSo jAto dhanavAn dhArmikastathA |
vyavasAyI sthira: zUro dhruvaM cAsya sadA sukham ||381||
jAto mRgazire yastu mRdu: saumyastu mAnava: |
darzanIyo bhaveccAsau strIkAntastu vizeSata: ||382||
ArdrAjAtastu hiMsAtmA caNDa: paramajalpaka: |
raudrakarmA bhaveccAsAvIzvarazca zatairmahAn ||383||
jAta: punarvasau yastu hyalolo buddhimAnnara: |
dharmazIlo bhaveccAsau jAtakrodhazca mAnava: ||384||
puSyeNa puruSo jAtastejasvI brAhmaNo bhavet |
kSatriyazca bhavedrAjA vaizyazUdrau ca pUjitau ||385||
zvasana: krodhana: krUro hyAzleSAsaMbhavo nara: |
durmanuSyazca caNDazca iti sarvamihAdizet ||386||
bahuprajJa: zrAddhakaro bahubhAgyastathaiva ca |
dhanavAn dhAnyavAn bhogI maghAsu puruSo bhavet ||387||
pUrvaphAlgunIjAtastu ya: kazcitpuruSo bhavet |
adharmabuddhizIlazca gurudArAbhimardaka: ||388||
uttarAyAM tu phAlgunyAM jAto bhavati bhogavAn |
divyajJAnazca vijJAne puruSa: subhago bhavet ||389||
haste jAtazca zuddhAtmA vikrAnto mRdubhojana: |
senApatyaM ca kurute’steyakarmA bhavedasau ||390||
citrAsu jAtazcitrAkSastathA citrakathAkara: |
darzanIyo bahustrIkazcitrazIlo bhavennara: ||391||
svAtyAM ca puruSo jAto bandhuzlAghI vicakSaNa: |
mRduka: pAnazauNDazca mitrakArI vicAravAn ||392||
vizAkhAsu naro jAtastejasvI dravyavAn mahAn |
zUro vikramavAn dakSa: subhagazca bhavedasau ||393||
anurAdhodbhavo martyo mitravAn saMgrahI nara: |
zucizcaiva kRtajJazca dharmAtmA ca bhavecca sa: ||394||
@370
jyeSThAsu puruSo jAto mitravAnabhijAyate |
dhanurvedAbhirAmazca nArISu kurute mana: ||395||
mUleSu puruSo jAto’kRtajJa: syAdadhArmika: |
dRDho vIro bhaveccAsau kilviSI ca sa mAnava: ||396||
ASADhAsu ca pUrvAsu matsarI calitendriya: |
matsyamAMsapriyazcApi ghAtaka: syAtsa mAnava: ||397||
sAnukrozazca dAtA ca vidyAniSTha: suhRjjana: |
vizvadaive naro jAto bhavedapi ca nizcita: ||398||
AcArya: zAstrakartA ca vizvAsI ca kriyApara: |
zravaNe jAta AyuSmAn zrImAMzca puruSo bhavet ||399||
anavasthitacittazca citradravyazca mAnava: |
dhaniSThAsu bhavejjAta: puruSa: sarvazaGkita: ||400||
bAruNe yadi nakSatre jAto bhavati mAnava: |
paruSo dveSazIlazca parivAdI ca sarvaza: ||401||
jAto bhAdrapadAyAM tu pUrvasyAmiha mAnava: |
cAritraguNayuktazca kRtajJo mukharastathA ||402||
uttarasyAM naro jAto bhaviSyati vicakSaNa: |
medhAvI bahvapatyazca dharmazIlo mahAdhana: ||403||
revatyAM puruSo jAto dharmAtmA jJAtisevaka: |
daridro’lpadhano nityaM dAyako nAnasUyaka: ||404||
azvinyAM puruSo jAto bhavatyativicakSaNa: |
mahAjanapriyazcApi zUrazca subhagazca sa: ||405||
bharaNyAM puruSo jAta: pApAcAro’vicakSaNa: |
kandarpe dAtukAmazca paratazcopajIvaka: ||406||
ayaM bho: puSkarasArin nakSatrajanmaguNo nAmAdhyAya: ||
@371
paTha bhostrizaGko utpAtacakraM nAmAdhyAyam | kathayati ca-
utpA{1. ##Both Chinese and Tibetan translations omit chapters from##
utpAtacakranirdeza ##up to the end of##  tithikarmanirdeza.}tacakranirdeza: |
aSTAviMzatiparyantakRtsne nakSatramaNDale |
divyA vikArA dRzyante sUryacandragrahAdiSu ||407||
mAghasya prathame pakSe zailo vA pArthivo yadi |
dhUmavRSTirhi Aditye udayati pradRzyate |
vidyuto vAtha dRzyante tadA vidyAjjanakSayam ||408||
azvinyAmarkato dhUmo nirgacchannapi chAdayet |
anAvRSTiM tadA vidyAtpUrNavarSANi dvAdaza ||409||
bharaNyAM mAghamAse tu pItasUryo’tha dRzyate |
samantAdvadhyate rASTraM madhye durbhikSamAdizet ||410||
phAlgune kRttikAyAM tu Aditye parikho yadi |
nazyanti karvaTAstatra yadi devo na varSati ||411||
caitramAse yadA puSye sUrye kRSNaM pradRzyate |
acirodayakAle tu kSitipAlo’varudhyate ||412||
vaizAkhamAse cArdrAyAmAditya: pratisUryaka: |
saMgrAmaM tatra jAnIyAdubhau ghAtyete pArthivau ||413||
gRhyetAM candrasUryau vA jyaiSThe bharaNijyeSThayo: |
sAmAtyo vadhyate rAjA rASTre durbhikSamAdizet ||414||
ASADhe ca yadAditye pUrvabhAdrapade sthite |
sAyAhne dRzyate’tyarthaM lohito maNDale vraNa: ||415||
paracakreNa tadrASTraM SaNmAsAn pIDyate tadA |
kSitipAlazca sAmAtya: putradAreNa vadhyate ||416||
pUrvAyAM cottarASADhAyAmASADhe gRhyate zazI |
vidyAd durbhikSakalaharogAMzcAtra vinirdizat ||417||
mAse’tha zrAvaNe mUle candrasUryau na bhAsata: |
sphuliGgAzcAtra dRzyante vidyAdrogabhayaM mahat ||418||
mAse’zvayuji gRhyetAmekapakSendubhAskarau |
rAjaputrasahasrANAM tadA jAyeta saMkSaya: ||419||
alakSaNo ni:prakAza: pUrNamAsyAM tu kArtike |
candrasUryAvagnivarNau raktavarNe nabhastale ||420||
@372
ravivadbhAti tadrASTraM vinazyeta puna: puna: |
rAjJAM vidyAddhatAnAM vai bhUmi: pAsyati zoNitam ||421||
bharaNyAM mAghamAse tu kRSNo vAyu: samutthita: |
chAdayeccandrasUryau tu zIghraM rASTraM vinazyati ||422||
mAse tu phAlgune vAyu: pAMzuvarSaM savidyutam |
vadhyante pUrvarAjAna: pratiSThante tathApare ||423||
sahAdityena candre’tha yadA kazcid grahazcaret |
vAyurvA viSamo vAti vidyAdrAjavadhaM tadA ||424||
azanyulke tu vaizAkhe Adityena sahotthite |
SaNmAsAbhyantareNAtha rASTre vyasanamAdizet ||425||
jyeSThamAse yadAdityo grahato nirgato bhavet |
AdityasyopaghAtena grahA: sarve’tha pIDitA: ||426||
jyeSThe ca pAMzurvarSeta Aditya: pariviSyate |
kSitipAlasahasrANAmeka ekastu vadhyate ||427||
ASADhe vAyavo vAnti gacchanto bharaNIsthitA: |
udapAnAni zuSyante sarvazasyaM ca puSyati ||428||
zrAvaNe vAyava: pItA: sadA kRSNaM nabhastalam |
bhayaM tatra vijAnIyAtsamantAt samupasthitam ||429||
zrAvaNe varSate hyagni: pUrvabhAdrapade divA |
meghA: zabdamutkurvanti rogadurbhikSamAdizet ||430||
yadA bhAdrapade mAse nabha: syAcchannagarjitam |
paracakraM tadA rASTre harate dhanasaMcayam ||431||
azvayuji vAtavRSTi: syAdAgatyottarAM dizam |
pAtayeccaivamAghAtaM kRtsnaM rASTraM vinazyati ||432||
kArtike zuklatrayodazyAM yadA candre dhanurbhavet |
samantAnnazyate rASTraM madhye durbhikSamAdizet ||433||
ulkApAtA hyazanayo mAghamAse bhavanti vA |
azvinyAM viSaye tatra prajA zvAsena vadhyate ||434||
mAse tu phAlgune yatra agnivarSaM nabhastalAt |
bhavecchabdastadAkAze tadrASTraM nazyate laghu ||435||
svAtyAM caitre yadA varSaM niruddhaM vAtavarSitam |
dRzyatendradhanu: kSipraM nagaraM tadvinazyati ||436||
@373
bharaNyAM jyeSThamAse tu zabda uttarato bhavet |
pItavarNaM tadAkAzaM paracakrabhayaM bhavet ||437||
ASADhe mAsi puNye’tha dRzyante vyomni vidyuta: |
satRNodakavRSTibhistribhAgaM mucyate prajA ||438||
zrAvaNe tu yadA mUle bahu deva: pravarSati |
dRzyatendradhanustatra kStriyANAM mahadbhayam ||439||
mAse bhAdrapade yatra nirghAta: patati kSitau |
sukRcchrA vAyavo vAnti mahadrogabhayaM tadA ||440||
mAse bhAdrapade puSye vidigbhyo nizcared dhvani: |
kSatriya: kupyate kSipraM vipakSA tu tadA prajA ||441||
bharaNyAmazvayuje zabda upariSTAdbhavedyadi |
satRNaM cotsRjetpAMzu tApasAnAM mahadbhayam ||442||
kArtike tu yadArdrAyAM zabda: zrUyeta bhairava: |
catuSpada: kArSakANAM mRtyuM tatra vinirdizet ||443||
mArgazIrSe dhaniSThAyAM tUryazabdo’mbare bhavet |
vAtAturastadA rASTre vyAdhirbhavati dAruNa: ||444||
pauSamAse yadA svAtyAM zabdo bhavati bhairava: |
abhIkSNaM vidyudAkAze paNDitAnAM mahadbhayam ||445||
mAghe zukle tu nirghAto nityaM zAmyedvasuMdharAm |
jAnIyAttRtIye varSe sakalaM rASTravibhramam ||446||
jyeSThAyAM phAlgune mAse kRSNavAyu: samAkula: |
abhIkSNaM kampate bhUmirbrahmacAribhayaM tadA ||447||
pUrvabhAdrapadAyAM tu caitre kampetkSitirdivA |
tasmin varSe ca tadrASTre parasainyAnmahadbhayam ||448||
pUrvAyAM cedASADhAyAM rAtrau caitre ca nizcalet |
asibhirhanyate rAjA hanyate ca mahAjana: ||449||
vaizAkhe kampitA bhUmi: kRSNapakSe hyabhIkSNaza: |
anAvRSTyA tu durbhikSaM mAsAn SaT tatra nirdizet ||450||
jyeSThe mAse bharaNyAM tu divA kampedvasuMdharA |
vidyAdyodhasahasrANAM mahI pAsyati zoNitam ||451||
jyeSThe mAse yadA mUle rAtrau bhUmi: prakampate |
pratyanto vadhyate rAjA rASTre baliM samAdizet ||452||
@374
ASADhe kampate bhUmi: puSyanakSatrasaMsthite |
zasyaM vinazyate tatra kalikarma ca jAyate ||453||
prakampante yadA caityA ArdrAyAM vA maghAsu vA |
jvaleyu: prapateyurvA nazyedrASTraM tadA laghu ||454||
caityA yatra prakampante hasanti ca namanti ca |
sarASTra: kSitipastatra nacirAnnAzamarcchati ||455||
zrAvaNe kampate bhUmi: pUrvabhAdrapadAsthite |
sadA parAjito rAjA caurai rASTre ca vadhyate ||456||
kArtike kSitikampena yadA caityaM vizIryate |
dvAraM vA nagarasyAtha bhUyiSThaM nazyate prajA ||457||
vAme vA dakSiNe cendo: zRGge tiSThed bRhaspati: |
mahAbhogA vinazyeyu: prakAzA: pRthivIzvarA: ||458||
sUryAcandramaso: zRGge lohitAGgo yadAruhet |
krUrAkSamantrikAtpIDAM pratyantAnAM vinirdizet ||459||
zanaizcaro yadA zRGge somasyAbhiruhettadA |
jJeyaM rogabhayaM ghoraM durbhikSaM cAtra nirdizet ||460||
rAhuNA nigRhItastu colkayA hanyate zazI |
SaNmAsAbhyantarAttatra rAjJo vyasanamAdizet ||461||
yasya caivAtha nakSatre zazI sUryo vigRhyate |
rAhuNA kSitipo rAjyai: saha pIDAmavApnuyAt ||462||
rAjJo vai cAtha nakSatre candraM keturyadA vizet |
pratyantarAjabhi: sArdhaM zastramUrcchAM vinirdizet ||463||
candramadhyagata: zukra: phAlgunyAtha maghA yadA |
sarvadhAnyAni zuSyeyustadA rogaM vinirdizet ||464||
bRhaspatizca zukrazca lohitAGga: zanaizcara: |
likhyanti somazRGgasya tadA vidyAnmahadbhayam ||465||
dhUmaketurmahAbhAga: puSyamAruhya tiSThati |
caturdizaM tadA vidyAtparacakrai: parAbhavam ||466||
maghAyAM lohitAGgo vA zravaNe vA bRhaspati: |
tiSThetsaMvatsarastrINi bhayaM vidyAtsamAgatam ||467||
tiSThecchukro’tha rohiNyAM jyeSThe mAse kathaMcana |
vyAkuryAnniyatamatra kSatriyANAM mahadbhayam ||468||
@375
vizAkhAyAM samIpasthau bRhaspatizanaizcarau |
somo vA raviNA sArdhaM paracakrabhayaM tadA ||469||
kAkA: zyenAzca gRdhrAzca vaseyu: sahitA mudA |
maithunaM vAritaM veyu: parai: saha raNastadA ||470||
zyeno hastinivAse vA abhirohetpuna: puna: |
paracakreNa yuddhaM tu bhaveccApi puna: puna: ||471||
kanyA prasUyate yatra caturhastA catu:stanI |
strINAmeva bhavettatra maraNaM hyatidAruNam ||472||
garbhasthA dArakA yatra hasanti ca vadanti ca |
tasya dezasya jAnIyAdvinAzaM samupasthitam ||473||
ekapAdAMstripAdAMzca caturaGgAMstathaiva ca |
nAryo yatra prasUyante rAjJo vyasanamAdizet ||474||
sUyante vikRtAn garbhAn saMtAnAn bhayavyaJjanAn |
pramadA yatra deze tu rAjA tatra vinazyati ||475||
laghuhastazIrSamukhAn mAnuSaM kAyamAzritAn |
pramadA yatra sUyante rASTraM tatra vinazyati ||476||
kharAzca mahiSAzcApi pazavo’tha tathAvidhA: |
dvitrizIrSA: prasUyante deze yatra sa nazyati ||477||
zRgAlazvAnamakarahayarUpAzca mAnavA: |
jAyante yatra deze tu sa dezo laghu nazyati ||478||
pAdAvubhau yadA vaizyA gurviNI saMprasUyate |
dezasya vilayaM brUyAtparacakreNa dAruNam ||479||
pUrvArdha: pakSinarayorgarbho yatra prasUyate |
rAjA vA rAjAmAtyo vA saha dezena nazyati ||480||
kumbhANDo jAyate yatra dvimukho’tha caturmukha: |
trinetrastrimukho vApi vidyAttatra mahadbhayam ||481||
saukareNa tu vakreNa zarIraM mAnuSaM yadi |
sUtaM caturdizaM rASTraM hanyAttatra na saMzaya: ||482||
Adityasya tu rUpeNa mAnuSo yatra jAyate |
vibhramAtsakalaM rASTraM vinAzamupagacchati ||483||
@376
uttAnazAyI bAlastu deze yatra dvijottama: |
dRSTa: pravyAharan vedAn kSipraM dezo vinazyati ||484||
kukSiM bhittvA yadA bAlo garbhAnniSkramate svayam |
atrANAM mAtaraM kRtvA sa dezo nazyate laghu ||485||
garbhasthA: sUkarA uSTrA: sarpAzca zakunistathA |
strINAM garbhAtprasUyante deze tu bhayamAdizet ||486||
pauruSaM gArdabhaM cAtha saukaraM cArthavigraham |
gAvo yatra prasUyante nirdizedbhayamAgatam ||487||
nArI gRhNAti garbhaM vA adRSTastanarUpiNI |
vinAzaM tasya dezasya sanRpasya vinirdizet ||488||
jaTI dIrghanakho yatra sukRSNa: paruSacchavi: |
sa jano jAyate yatra rASTraM sAdhipatiM dahet ||489||
agrIvA dantasahitA jAyante yatra bAlakA: |
zuSyeta sakalaM zasyaM janazca vilayaM vrajet ||490||
ekabAhurazIrSo’tha garbho yatra prasUyate |
svayaM kSubhyeta tadrASTraM vinazyeta na saMzaya: ||491||
phale phalaM yadA pazyetpuSpe vA puSpamAzritam |
garbhA: sraveyurnArINAM yuvarAjazca vadhyate ||492||
akAle pAdapA yatra puSpyanti ca phalanti ca |
latA gulmo’tha vallI vA deze tatra bhayaM bhavet ||493||
vRkSopariSTAtpazyedvA sravantamAtmazoNitam |
kUjamAnaM pataGgaM vA tadA vidyAnmahadbhayam ||494||
vRkSANAM maNDapAnAM vA chAyA na parivartate |
caturvarNabhayaM tatra kalikarma ca jAyate ||495||
puSpyeyu: pAdapA yatra vividhA: puSpajAtaya: |
kalpavRkSaprakRtayastato vidyAnmahadbhayam ||496||
anAvartaM yadA puSpaM phalaM cApi pradRzyate |
vinAzaM tasya dezasya durbhikSaM kalahaM vadet ||497||
sthAnAsthAnaM gatA vRkSA dRzyeyuryatra kutracit |
pUrvapratiSThito rAjA nacireNa vicAlyate ||498||
@377
daivAsuraM ca saMgrAmaM pazyedadbhutadarzanam |
zastraM mUrcchayate tatra taskaraizcApi pUrvavat ||499||
kampate rudate zAstA gacchan vA yatra dRzyate |
paracakrAttadA vidyAdatyarthaM tatparAjayam ||500||
devatA yatra deze tu nRtyanti ca hasanti ca |
azrUNi pAtayeyurvA tadA vidyAnmahadbhayam ||501||
devatA yatra krIDanti jvalanti nimiSanti vA |
caleyurathavA yatra kSitipo’nyo bhavettadA ||502||
zivaliGgaM yadA kampedgagane vAtha dRzyate |
nimajjate dharaNyAM vA dhruvaM rAjavadho bhavet ||503||
pratimA: parivartante dhUmAyante rudanti ca |
prasvidyeyu: pradhAveyuranyo rAjA bhaviSyati ||504||
acalo vA caletsthAnAccalaM vApyacalaM bhavet |
amAtyo hanti rAjAnaM kalahaM cAtra nirdizet ||505||
vamanti rudhiraM kanyA namante vA dizo daza |
ayuktA vA pravartante kSatriyANAM mahadbhayam ||506||
varSate kusumaM yatra raktabindumathApi vA |
prANino vividhAn vApi vidyAccaurabhayaM tadA ||507||
yUpA: purANA nigamA devAgArANi cetiyA: |
nagarANyatha dhUmyante kSipraM rAjA vinazyati ||508||
indurvA dIpavRkSo vA dIpo yatra na dIpyate |
rAjyakAma: kumAro vA kSubhyedviTapako’pi vA ||509||
anta:pure yadA nIDaM kurvate madhumakSikA: |
astraM vApi gRhaM dadyAd rAjJo vyasanamAdizet ||510||
patedanta:pure vidyud vRkSo vApyAzrame tathA |
puri caityacchAyAyAM vA rAjArthe patitA hi sA ||511||
prAkAre vAyudhAgAre gopurAsthAnakeSu vA |
vAyasa: kurute nIDaM sAmAtyo dhvaMsate nRpa: ||512||
anAhatebhyastUryebhya: svayaM zabdo vinizcaret |
svacakrakSobhadoSeNa sarvaM rASTraM vilupyate ||513||
@378
mAMsazoNitavarSaM vA patrapuSpaphalAni vA |
yadAbhivarSettadvarSaM cakrai rASTraM vilupyate ||514||
madhuphANitapuSpANi gandhavarSANyathApi vA |
dizo dAhAzca dRzyeyurmAradurbhikSalakSaNam ||515||
megha: samantato gajadupavarSetsacAtakam |
zoNitaM sakarakaM syAttadA vidyAtparAdbhayam ||516||
vidyucca patate ghorA karakANAM ca varSaNam |
gandharvanagaraM cAtha dRSTvA vidyAnmahadbhayam ||517||
zazI zoNitasaMkAzo madhye kRSNo vivarNavAn |
sAmantakena pIDyate vidyAdrASTre mahadbhayam ||518||
pradIpitAgnisaMkAzo yadA dRzyeta candramA: |
gaganaM dahyate tatra lokapIDA jvareNa ca ||519||
yadA gairikasaMkAza: kSipramevopazAmyati |
varSaNasyAgamo vidyAdyadi vAyu: pravAyate ||520||
saMdhyAyAM dhUmravarNAyAM dRzyetenduzca bhAskara: |
vicchinno brahmarUpeNa varSaM tatra vinirdizet ||521||
nApsu majjati nApyagnau pUrvavacca na dRzyate |
agnirutpatsyate tatra koSThAgAraM daheta sa: ||522||
dhvajAgre vAyaso yatra lambapakSo vidhAvate |
udakaM saMharetkSipramagnita: sumahadbhayam ||523||
jalaM jAjvalyamAnaM tu matsyo nirdahati svayam |
anAvRSTiM tadA brUyAd durbhikSaM ca mahadbhayam ||524||
puradvAre yadAgacchetsvayamAraNyako mRga: |
cakradvaye’pi durbhikSaM rASTre rogaM ca nirdizet ||525||
trizIrSa: paJcazIrSo vA yadA sarpo’tha dRzyate |
anAvRSTayA tadA vidyAtsarvazasyaM vinazyati ||526||
kuzUlo yatra dRzyeta kampayaMstu vasuMdharAm |
koSThAgArANi nazyeyurye cAnye dhanasaMcayA: ||527||
sarpa udyatazIrSastu yudhyate puruSai: saha |
cakradvayAdrogatazca vidyAttatra mahadbhayam ||528||
@379
bila ekatra bahava: sarpA: supariveSTitA: |
zastramRtyuM tadA vidyAt kSatriyANAM mahadbhayam ||529||
nizcarantyavadhAnena khaDgA: prajvalitA yadA |
tatastaM nacirAtpazyetsaMgrAmaM pratyupasthitam ||530||
kAka: zyenazca gRdhro vA yasya nIyeta mUrdhani |
SaNmAsAbhyantare rAjA mriyate sapurohita: ||531||
prAsAdAzca prakampante zaraNAni gRhANi ca |
mahAbalaM ca vadhyeta rASTrasya rAjapAlaka: ||532||
vajroddhRtA diza: sarvA: kRSNapakSe caturdizam |
varSeyu: zoNitaM yatra kSitipAlo’tra vadhyate ||533||
sUryasyodayakAle tu maholkA nipatedyadA |
rAjaputrasahasrANAM bhUmi: pAsyati zoNitam ||534||
vRkSA: sarpA: prakampeyurmucyeyustvaco vA tathA |
sarvasminneva rASTre tu vidyAcchatrubhayaM mahat ||535||
dine hyulkAprayuktirvA jvalantI yadi dRzyate |
raktotpAdaM tadA vidyAtsaMgrAmaM bhImadarzanam ||536||
asiM prajvalitaM pazyettomaraM cakrameva ca |
vidyAtpazyanti zastrANi saMgrAmaM bhImadarzanam ||537||
dIrghamucchvasate vAzva: azrUNi ca nipAtayet |
pAdena karSate zIghraM yuddhe rAjavadho dhruvam ||538||
kAkazced gRhamAruhya hA putra iti vAzati |
sarva: praNazyate dezo nagaragrAmakarvaTa: ||539||
anagnau jAyate dhUma: sthale padmAni vA yadA |
vinAzaM tasya dezasya niyamAcchIghramAdizet ||540||
Aravanti yadA ghoraM meghA vRkamRgAstathA |
vinAzaM tasya dezasya vidyAcchIghramupasthitam ||541||
chinnasrotA bhavennadyazcirakAlavahA api |
gRhA: zUnyodakenApi zuSkAstatra bhayaM bhavet ||542||
pratisrotA yadA nadyo vahantyaprativAritA: |
nityodvignA janapadA nirdizecca janakSayam ||543||
@380
dhanUMSyAkRSyamANAni dhUmAyanti jvalanti ca |
anyadvApi praharaNaM parebhyo jAyate bhayam ||544||
mayUragrIvasaMkAza: parivezo nizAkare |
vidyAdrAjasahasrANAM mahI pAsyati zoNitam ||545||
narANAM pramadAnAM ca ratiharSo na jAyate |
sarvatra zokacintA vA mahattatra bhayaM bhavet ||546||
nirgranthA RSaya: santo dezAtprakrameyuryata: |
nadIM bhittvA nikuJjAn vA sa dezo nazyate’cirAt ||547||
yatrauSadhyazca virasA jalaM ca parihIyate |
vidyAddezaM tamutsRSTaM devatA-RSisAdhubhi: ||548||
matsyA: kUrmAzca sarpAzca mriyante yatra jAGgalA: |
dhanaskandha: striyAstatra sapatnairvipralopsyate ||549||
apUrvA: pakSiNo yatra sthale vAriNi eva vA |
dRzyeyu: paracakreNa dhanaskandho vilopsyate ||550||
mahApatho yadA kakSai: prasRtairapatho bhavet |
sagrAmakarvaTaM rASTraM putreNa saha nazyati ||551||
nAnotpAtacakranirdezo nAmAdhyAya: |
paTha bhostrizaGko puruSapinyAdhyAyam | atha kim | kathayatu bhagavAn-atha khalu
bho: puSkarasArin puruSapinyAdhyAyaM vyAkhyAmi | tacchrUyatAm | kathayatu bhagavAn-
aSTAviMzati: puSkarasArin nakSatrANi prakIrtitAni, yAni candrasUryani:sRtAnyanu-
vahanti | tatra sukugRSThyA aSTAGgulapramANayA dvAdazAkSagRSTaya: svazarIraM dairdhyeNa jJAtavyam |
ekAkSagRSTi: zIrSamUrdhni ekapAdatalaM bhavet |caturdazagRSTayo nakSatrANAM padaM yatra saMdRzyante,
tadanyathA na bhavati | nakSatre yatra yo jAtastatra tatra saMdRzyate ||
puruSapinya: |
kRttikAyAM hi jAtasya mukhe vai caturaGgula: |
pinyo dakSiNato yasya lomaza: kRSNalohita: ||552||
bhogavAn yazasA yukta: paNDito jvalati zriyA |
kRttikAsvatha jAtasya bhavatyetaddhi lakSaNam ||553||
dRzyate vraNa evAyaM yasya vai caturaGgula: |
rohiNyAM jAtaka: so’pi vidvAn dharmarata: sadA ||554||
maNDito bhogasaMpanno hrIyuktazcApi sarvata: |
zUro vijayasaMpanno nityaM zatrupramardaka: ||555||
@381
grIvAyAmardhagRSTyA tu dAho yasya pradRzyate |
mRgazIrSe hyasau jAta: zUro bhogasamarpita: ||556||
ardhadvitIyagRSTyA tu pinyo vAme hi yasya tu |
ArdrAyAM krodhano jAto mUrkho gopatikazca sa: ||557||
vAme kakSe vraNo yasya kRSNazcaiva punarvasau |
dhanadhAnyasamRddho hi jAyate svalpamedhasa: ||558||
tathaiva puSye jAto’sau dRzyate varalakSaNa: |
cakramadhye ca haste ca sUryazcandro virAjate ||559||
ardhapradakSiNAvartA: kezA: sarve hi saMsthitA: |
parimaNDalazca kAyena jitaklezo’pi nAyaka: ||560||
hRdaye yasya dAha: syAdAzleSAyAM kalipriya: |
du:zIlo du:khasaMvAso maithunAbhiratazca sa: ||561||
adha urasi pRSThe vA yasya vraNa: pradRzyate |
maghAyAM dhanavAn jAto mahAtmA dhArmiko nara: ||562||
nAbhyAM dakSiNavAmAbhyAM vraNo yasya pradRzyate |
pUrvaphAlgunIjAto’sau matsarI cAlpajIvita: ||563||
caturaGgulato nAbhyA yasya pinya: pradRzyate |
uttaraphAlgunIjAto bhogazIla: zrutodyata: ||564||
zroNyAmalohita: pinyo haste jAtasya dRzyate |
caura: zaThazca mAyAvI mandapuNyo’lpamedhasa: ||565||
vyaJjane yasya pinyastu dRzyate niyamena hi |
citrAjAta: sa cedrogI nRtyagItaratastathA ||566||
vyaJjane’pi ca Urdhve vA pIta: pinya: pradRzyate |
jAta: svAtyAmasau lubdho guNadviSTo hyapaNDita: ||567||
kugRSTyA yasya UrubhyAM pinyo lohita eva hi |
AkIrNo naranArIbhirvizAkhAyAM bhaTo’graNI: ||568||
vidvAn zUro jitAmitro nityaM saukhyaparAyaNa: |
zriyA dhRtyA ca saMpanno’cyuta: svarupapadyate ||569||
dvitIyagRSTyAmUrubhyAmaGge yasya pradRzyate |
zIlavAnanurAdhAyAM dharmabhogasamanvita: ||570||
@382
adho yasyeha corubhyAM pinyo jyeSThe sa jAyate |
alpAyurapriyo du:khI du:zIla: kRpaNastathA ||571||
jAnubhyAmUrdhvata: sUkSmo vraNo yasyeha dRzyate |
mUlena bhAgyavAn jAta: svagRhaM nAzayellaghu ||572||
pUrvASADhAsu jAtasya pinya: syAjjAnumaNDale |
dAyako dharma AsaGgyacyuta: svargaparAyaNa: ||573||
uttarAyAmASADhAyAM jAtasya tilakastrike |
yadi dRzyetsa medhAvI bhogavAnsyAjjanapriya: ||574||
dvitIya: pinyo dRzyeta dhanavAn bhogavAn sadA |
satyapriyastathArogo’cyuta: svargaM ca gacchati ||575||
dhaniSThAyAM ca jaGghAyAM yasya pinya: pradRzyate |
krodhano mandarAgazca prAjJo bhogavivarjita: ||576||
dvikugRSTyA ca jaGghAyAM kRSNa: pinya: pradRzyate |
mUrkha: zatabhiSAyAM tu mriyate hyudakena sa: ||577||
adho jaGghAM kugRSTyA tu pUrvabhAdrapade vraNa: |
paropatApako mUrkho daridrazcaura ityapi ||578||
kugRSTyA yasya pinya: syAjjAto bhAdrapadottare |
dAnazIla: smRtiprApto dayApanno vizArada: ||579||
ubhayo: pAdayo: sUkSma: pinyo yasya pradRzyate |
revatyAM jAyate nIco nApita: sa bhavatyapi ||580||
aGguSThavivare pinyo nIlo yasya pradRzyate |
arogo balavAnnityamazvinyAM jAta eva sa: ||581||
atha pANitale pinyo bharaNyAmakSaya: smRta: |
vadhyaghAtazca du:zIla: syAnnarakaparAyaNa: ||582||
nakSatrANAM padaM hyetadyena caryA prajAyate |
etaddhi lokaprajJAnaM loko yatra samAzrita: ||583||
iti pinyAdhyAya: ||
atha khalu bho: puSkarasArin piTakAdhyAyaM nAmAdhyAyaM vyAkhyAsyAmi | tacchrUyatAm |
kathayatu bhagavAn trizaGku:-
piTakAdhyAya: |
ata Urdhva pravakSyAmi sarvasthAnagataM puna: |
strINAM ca puruSANAM ca piTakaM sarvakarmakam ||584||
@383
lAbhAlAbhaM sukhaM du:khaM jIvitaM maraNaM tathA |
prAjJA yenAbhijAnanti taM ca sarvaM nibodhatAm ||585||
tatrAbhighAtadagdhA vA tilAstadrUpakA api |
visphoTavarNabhedAzca piTakAbhihitA: smRtA: ||586||
zvetavarNena piTako viprANAM pUjito bhavet |
kSatopama: kSatriyANAM vaizyAnAM pItaka: smRta: ||587||
zUdrANAmasita: zreSTho vivarNo mlecchajAtiSu |
yadA savarNapiTako murdhni rAjA mahAn smRta: ||588||
zIrSe tu dhanadhAnyAbhyAM kAntaye subhagAya ca |
upaghAtaM bhruvorvidyAtstrIlAbho bhruvasaMgame ||589||
akSisthAne tu piTaka: karoti priyadarzanam |
akSibhrUbhAge zokAya gaNDe putravadho dhruvam ||590||
azrupAto dhruvaM zoka: zravaNe goSu nAzaka: |
karNapIThe vibhUSAya nAsAvaMze tu jAtaye ||591||
nAsAgaNDe putralAbhaM vastralAbhaM dhruvaM vadet |
nAsAgre jAte nApnoti gandhabhogAnabhIpsitAn ||592||
uttaroSThe tathAdhare cAnnapAnaM zubhAzubham |
cibuke hanudeze ca dhanaM gAva: satAM zriya: ||593||
gale tu dAnamApnoti pAnamAbharaNAni ca |
zira:saMdhau ca grIvAyAM zirazchedanamAdizet ||594||
jAto’yaM ziraso mUle hanuni ca dhanakSaya: |
bhaikSacaryA bhavetsaMdhau hRdaye priyasaMgama: ||595||
pRSThe tu du:khazayyAyai annapAnakSayAya ca |
pArzve tu sukhazayyAyai stane tu sutajanyatA ||596||
jAtena zivamApnoti na cApriyasamAgama: |
bAhvo: zatruvinAzAya yuktaM strIlAbha eva ca ||597||
dadAtyAbharaNaM jAta: prabAhvo: kUrpare kSudhA |
maNibandhe niyamanamaMsAbhyAM harSa eva ca ||598||
saubhagaM dhanalAbhaM ca jAta: pANau dadAti ca |
puSpito hyekadeze tu dazaneSu nakheSu ca ||599||
@384
jAtena hRdi jAnIyAd bhrAtRputrasamAgamam |
jaThare somadAnAya nAbhyAM strIlAbhamAdizet ||600||
jaghane vyasanaM vidyAnnAryA dau:zIlyameva ca |
putrotpattistu vRSaNe liGge bhAryA tu zobhanA ||601||
pRSThAnte sukhabhAgitvaM sphici cApi dhanakSaya: |
UrujAtAzca piTakA dhanasaubhAgyadAyakA: ||602||
jAnau zatrubhayaM vidyAttathaiva ca dhanakSayam |
jAnusaMdhau vijAnIyAnmeDhrake hyatha jAtakai: |
vijayaM jJAnalAbhaM ca putrajanma vinirdizet ||603||
strIlAbhaM vakSasi caiva bhavedanyo nirarthaka: |
jaGghAyAM parasevA tu paradezAntu bhujyate ||604||
maNibandhe tu piTako bandhanaM nirdized dhruvam |
paribAdhaM sa labhate bandhanaM ca na saMzaya: ||605||
pArzve gulphe ca jAnIyAcchastreNa maraNaM dhruvam |
aGgulISu dhruvaM zoko vyAdhizcAGguliparvasu |
pravAsaM pravasennityaM tathaivottarapAdake ||606||
yasya pAdataleM jAtastathA hastatale’pi ca |
dhanaM dhAnyaM sutA gAva: striyo yAnAni cApnuyAt ||607||
snigdhaM snigdheSu vijJeyaM caleSu ca calaM phalam |
sthAnasthe vipulaM dadyAt phalaM nRNAM zubhodayam ||608||
vivarNo viparItazca phalaM sarvaM prayacchati |
puMsAM madhye ye snigdhAzca deze dakSiNatazca ye |
tathA cAbhyantare caiva sthAne tu pratipUjitA: ||609||
strINAM mRduSu dezeSu vaktrAnteSu ca parvata: |
tattvaM vijJAya pinyAnAM sthAnaM varNaM ca janma ca ||610||
sthAnAsthAnaM ca matimAn vikAraM gatimeva ca |
Adizettu nara: pazcAdyathaivaM samudAhRtam ||611||
vAmabhAge tu nArINAM vijJeyA: piTakA: zubhA: |
dakSiNe tu manuSyANAM bhavanti hyarthasAdhakA: ||612||
viparItAstu piThakA moghAstu bahava: smRtA: |
yathoktAnAM ca saMdhisthA: sarve viphaladA: smRtA: ||613||
@385
siddhA dhruvA vraNA bhidyAstathA sadya:kRtAzca ye |
dharmakIlasamAzcaiva sarve te piTakA: smRtA: ||614||
guNadoSAzca sarveSAM tathApyanye prakIrtitA: |
ityAha bhagavAMstrizaGku: ziSyebhyo nityadarzanam ||615||
na nakhena na zastreNa nAyasena kathaMcana |
kAJcanena suvarNena dahedviprAMzca bhojayet ||616||
ayaM bho: puSkarasArin piTakAdhyAyanAmAdhyAya: ||
atha khalu bho: puSkarasArin svapnAdhyAyaM vyAkhyAsyAmi | tacchrUyatAm | atha kim |
kathayatu bhagavAn-
svapnAdhyAya: |
zubhAzubhaM ca svapnAnAM yatphalaM samudAhRtam |
devatAbrAhmaNau gAvau vahniM prajvalitaM tathA |
yastu pazyati svapnAnte kuTumbaM tasya vardhate ||617||
yastu pazyati svapnAnte rAjAnaM kuJjaraM hayam |
suvarNaM vRSabhaM caiva kuTumbaM tasya vardhate ||618||
sArasAMzca zukAn haMsAn krauJcAn zvetAMzca pakSiNa: |
yastu pazyati svapne vai kuTumbaM tasya vardhate ||619||
samRddhAni ca zasyAni navAni surabhINi ca |
padminIM puSpitAM cApi pUrNakumbhAMstathaiva ca ||620||
prasannamudakaM caiva puSpANi vividhAni ca |
yastu pazyati svapnAnte kuTumbaM tasya vardhate ||621||
pANau pAde’tha vA jAnau zastreNa dhanuSApi vA |
prahArA yasya dIyante tasyAmbaro’bhivardhate ||622||
tArAcandramasau sUryaM nakSatrANi grahAMstathA |
yastu pazyati svapnAnte kuTumbaM tasya vardhate ||623||
azvapRSThaM gajaskandhaM yAnAni zayanAni ca |
yo’bhirohati svapnAnte mahadaizvaryamApnuyAt ||624||
patitazcAruhed bhUyastatrasthazca vibudhyate |
aizvaryadhanalAbhAya naSTalAbhAya nirdizet ||625||
goyutaM ca rathaM svapne hayaM vA yo’bhirohati |
tatrasthazca vibudhyeta aizvaryamadhigacchati ||626|| 
@386
prapAtaM parvataM caiva yo’bhirohati mAnava: |
tatrasthazca vibudhyeta aizvaryamadhigacchati ||627||
Asane zayane yAne zarIre’tha gRhe kSaya: |
yeSAmArohaNaM zastaM teSAmArohaNAtkSaya: |
yeSAmArohaNAddoSAsteSAmArohaNAd guNA: ||628||
trisAhasraM bhavetkaNThe daza zIrSasya chedane |
rAjyaM zatasahasraM vA labhate zIrSabhakSaNe ||629||
zuSkAM nadIM hradaM vApi zUnyAgArapravezanam |
zuSkodapAnaM tu labhate svapne dRSTvA dhruvaM bhayam ||630||
zRgAlaM mAnuSaM nagnaM godhAvRzcikasUkaram |
ajAM vA pazyata: svapne vyAdhiklezaM vinirdizet ||631||
kAkaM zyenamulUkaM vA gRdhraM vApyatha vartakam |
mayUraM pazyata: svapne tasya vyasanamAdizet ||632||
nagnaM pazyati hyAtmAnaM pAzunA dhvastameva vA |
kardamenopaliptaM vA vyAdhiklezamavApnuyAt ||633||
kuSThA: striyo’tha saMlokya caurAn dyUtakarAMstathA |
kuzIlAMzcAraNAn dhUrtAn svapne dRSTvA dhruvaM bhayam ||634||
vamimUtrapUrISANi virekaM vasAno jana: |
udvartanaM vA kurvANa: svapnAnte rogamarcchati ||635||
dhvajaM chatraM vitAnaM vA svapnAnte yasya dhAryate |
tatrastho’pi vibudhyeta mahadaizvaryamAdizet ||636||
antraistu yasya nagaraM samantAtparivAryate |
grasate candrasUryau tu mahadaizvaryamAdizet ||637||
manuSyaM bhUmibhAgaM vA svapnAnte grasate yadi |
hRdazca vA samudro’yaM mahadaizvaryamApnuyAt ||638||
dhanu: praharaNaM zastraM raktamAbharaNaM dhvajam |
kavacaM vA labhetsvapne dhanalAbhaM vinirdizet ||639||
prapAtaM parvataM tAlaM vRSabhaM kuJjaraM hayam |
toraNaM nagaraM dvAraM candrAdityau satArakau |
svapne prapatitau dRSTvA rAjJAM vyasanamAdizet ||640||
udayaM candrasUryANAM svapne dRSTaM prazasyate |
tayorastaM gataM dRSTvA rAjJo vyasanamAdizet ||641||
@387
zmazAnavRkSayUpaM vA naro yadyabhirohati |
valmIkaM bhasmarAziM vA svapne vyasanamAdizet ||642||
kRSNavastrA tu yA nArI kAlI kAmayate naram |
karavIrasrajA svapne tadantaM tasya jIvitam ||643||
tamasi pravizet svapne zambhorvA cAmaraM tathA |
vRkSAdvA prapatet svapne maraNaM tasya nirdizet ||644||
vRkSaM kASThaM tRNaM vApi virucaM yastu pazyati |
svapne zIrSaM zarIraM vA maraNaM tasya nirdizet ||645||
davo vA varSate yatra yatra caivAzani: patet |
bhUmirvA kampate yatra svapne vyasanamAdizet ||646||
candrAdityau yadi svapne khaNDau bhinnau ca pazyati |
patitau patamAnau vA cakSustasya vinazyati ||647||
kASAyaprAvRtAM muNDAM nArIM malinavAsasam |
nIlaraktAmbarAM dRSTvA AyAsamadhigacchati ||648||
trapusIse ayastAmraloharajatamaJjanam |
labdhvA tu puruSa: svapne dhananAzaM samarcchati ||649||
gAyantI vA hasantI vA nRtyantI vA vibudhyate |
vAditravAdyamAnairvA AyAsaM tatra nirdizet ||650||
kardame yadi vA paGke sikatAsvavasIdati |
tatrastho vA vibudhyeta vyAdhiM samadhigacchati ||651||
aSTApadairathAnyairvA krIDejjayaparAjaye |
krIDedakuzalAGkairvA svapne dRSTvA dhruvaM kali: ||652||
Asane zayane yAne vastre sAbharaNe gRhe |
naSTe bhraSTe vizIrNe vA AyAsamadhigacchati ||653||
surAmaireyapAnAni zArkaramAsavaM madhu |
pibate puruSa: svapne AyAsamadhigacchati ||654||
prasanne’mbhasi cAdarze chAyAM pazyati nAtmana: |
utpadyate dhruvaM tasya skandhanyAso na saMzaya: ||655||
abhIkSNaM varSate devo jalaM pAMzumathApi vA |
aGgAraM vApi varSeta maraNaM tatra nirdizet ||656||
janaghAtaM vijAnIyAttatra deze mahAbhayam |
rajjujAlena vA svapne paracakrAd vinirdizet ||657||
@388
udakena samantAdvai nagaraM parivAryate |
jAlenAnyena vA svapne paracakrodgamo bhavet ||658||
tailakardamaliptAGgo raktakaNThaguNo nara: |
gAyate hasate caiva prahAraM tasya nirdizet ||659||
yaM kRSNavasanA nArI ArdrA vA malinAtha vA |
pariSvajennaraM svapne bandhanaM tasya nirdizet ||660||
kRSNasarpo yadi svapne hyabhirohati yaM naram |
gAtrANi veSTayedvApi bandhanaM tasya nirdizet ||661||
latAbhi: sthANuvRndairvA yantrairvA parivAryate |
svapnAnte puruSo yastu bandhanaM tasya nirdizet ||662||
yantrANi yadi sarvANi vAgurAbandhanAni vA |
yasya chidyeran svapnAnte bandhanAtsa vimucyate ||663||
viSamANi ca nimnAni parvatAnnagarANi ca |
yastu pazyati svapnAnte kSipraM klezAdvimucyate ||664||
pUtanA vA pizAcA vA duzcalA malinAtha vA |
evaMrUpANi rUpANi dRSTvA svapne dhruvaM kali: ||665||
susnAtaM ca suvezaM ca sugandhaM zuklavAsasam |
puruSaM vAtha nArIM vA dRSTvA svapne mahatsukham ||666||
tRNaM vRkSamatho kASThaM virUDhaM yatra dRzyate |
gRhe vA yadi vA kSetre kSipraM dravyakSayo bhavet ||667||
bhadrAsane vAbhyAsIno zayane vA susaMskRte |
naro vA labhate nArIM nArI vA labhate naram ||668||
nara: zuklamatho vastraM zuklagandhAnulepitam |
svapnAnte yastu pazyeta strIlAbhaM tasya nirdizet ||669||
yastu hyannAni pazyeta bhUSaNaM nigaDaistathA |
narastu labhate bhAryAM nArI vA labhate patim ||670||
mekhalAM karNikAM mAlAM strINAmAbharaNAni ca |
labdhvA naro labhed bhAryAM nArI ca labhate patim ||671||
kuJjaraM vRSabhaM nAgaM candrAdityau satArakau |
abhivandeta yA nArI patiM sA labhate’cirAt ||672||
eSAmanyatama: kukSau pravizecca yadi striyA: |
sA kAle sarvapUrNAGgaM zrImatputraM prasUyate ||673||
@389
phalAni ca samagrANi vanAni haritAni ca |
svapnAnte labhate nArI zrImatputraM prasUyate ||674||
utpalaM kumudaM padmaM puNDarIkaM sakuDmalam |
labdhvA nArI tu svapnAnte zrImatputraM prasUyate ||675||
upAyanasUtrayoranta: sajjaM tatra tu piNDakam |
svapne yA labhate nArI sApi putraM prasUyate |
yamaM tu bhAjanaM cApi yamaM tu sA prasUyate ||676||
mlAyantImatha grISmAnte taruNImAtmikAmapi |
zuSkAM dRSTvA tathA svapne svapakSamaraNaM bhavet ||677||
bAhavo yasya vardhante cakSuraGgulayopi vA |
jJAtayastasya vardhante zatrUNAM maraNaM bhavet ||678||
badhyante bAhavo yasya cakSuzca vyAkulaM bhavet |
bAhurvA prapatedyasya svapakSamaraNaM bhavet ||679||
devo vA yadi vA preto nAryA vastraM phalAni vA |
svapne prayacchate yasyA: putrastasyA: prajAyate ||680||
apakRSTo rudan yo vA nagno’tha malina: kRza: |
krodhaM vA.........vinirdizet ||681||
carma yantraM gaNitaM vA kIlaM vAtha kilATakam |
svapne labdhvA ca prApnu[jAnI]yAd dhruvaM vastrAgamo bhavet ||682||
amAnuSo’tha rAjA vA deva: preto’tha brAhmaNa: |
svapne yathA te jalpanti sa tathArtho bhaviSyati ||683||
………pUrvavicintitam |
yaccAnusmarate dRSTvA yaccApi bahu pazyati ||684||
abhyutthito yathA mArge svapnAnte pratibudhyate |
viSamaM vA tathAdhvAnaM chidraM vA pratipadyate ||685||
agniM prajvalitaM taptaM zamitvA tu prazasyate |
gRhANAM karaNaM zastaM bhedanaM na prazasyate ||686||
nirmalaM gaganaM zastaM samedhaM na prazasyate |
prasannamudakaM zastaM kaluSaM na prazasyate ||687||
adhvAnaM gamanaM zastaM na kvacitsaMnivartanam |
suvarNadarzanaM zastaM dhAraNaM na prazasyate ||688||
@390
mAMsasya darzanaM sAdhu bhakSaNaM na prazasyate |
madyasya darzanaM zastaM pAnaM tu na prazasyate ||689||
pRthivI haritA zastA vivarNA na prazasyate |
yAnasyArohaNaM zastaM patanaM na prazasyate ||690||
svapneSu ruditaM zastaM hasitaM na prazasyate |
pracchannadarzanaM zastaM nagnaM naiva prazasyate ||691||
mAlyasya darzanaM zastaM dhAraNaM na prazasyate |
gAtraM vikartitaM sAdhu prokSitaM na prazasyate ||692||
mRdu: prazasyate vAto nAtivAta: prazasyate |
vyAdhito malina: zasto bhUSito na prazasyate |
parvatArohaNaM zastaM na tu tatrAvatAraNam ||693||
dhUmrA ghanA dundubhizaGkhazabdo
vAto’bhravRSTizca tathA samantAt |
sarvasthirANAM ca calazca ya: syA-
dye cAntare doSakRtA vikArA: ||694||
pUrveSu rUpeSu yathAvadiSTA 
rAjarSayo devagaNAzca sarve |
yad brAhmaNa gAtravikartanaM ca
etAni sarvANyapi zobhanAni ||695||
yatpUrvarUpeSu bhavetprazastaM
du:svapnametAni zamaM nayanti |
gAva: pradAnaM dvijapUjanaM ca
du:svapnametena parAjitaM syAt ||696||
devaM ca yaM bhaktigato manuSya-
staM tu parAMzcArcayituM yateta |
svapnaM tu dRSTvA prathame pradoSe
saMvatsarAnte’sya vipAkamAhu: ||697||
SaNmAsikaM yacca bhaved dvitIye
SaTpAkSikaM yattu bhavet tRtIye |
adhyardhamAsetarameva yatsyAt 
phaleccaturthe rajanIprabhAte ||698||
@391
dvijottame vA tilapAtradAnaM
zAntikriyA: svastyayanaprayogA: |
pUjA guruNAM parimiSTamannaM
du:svapnametAni vinAzayanti ||699||
ayaM bho: puSkarasArin svapnAdhyAyanAmAdhyAya: ||
atha khalu bho puSkarasArin aparamapi svapnAdhyAyaM vyAkhyAsyAmi | tacchrUyatAm |
atha kim | kathayatu bhagavAMstrizaGku:--
apara: svapnAdhyAya: |
zubhAzubhAnAM svapnAnAM yatphalaM samudAhRtam |
nimittaM yAdRzaM yasya zRNu vakSyAmi tattvata: ||700||
jAgrato yadi vA trasto divA svapnAni pazyati |
na tu bhayaM bhavettasya jAnIyAdeva buddhimAn ||701||
yasya tu yo bhavecchatruryasya vidheyamicchati |
svapne tu kalahaM dRSTvA kSipraM prItirbhaviSyati ||702||
rajanyAM purime yAme yo’drAkSItsukhadu:khadam |
adhvAnaM cirakAlena tathA hyeSa nivartate ||703||
madhyame bhavate naiva kSipraM bhavati pazcime |
vaimArgaM tvaritaM dRSTvA strIlAbhamabhinirdizet ||704||
dRSTvA jalacarAn matsyAnevaM jAnIta buddhimAn |
yatkiMcidArabhiSyAmi kSiprameva bhaviSyati ||705||
campAyAM vRSaNaM haste ghRSetsvapnAntareSu vA |
pratibuddho vijAnIyAd varNamevaM bhaviSyati ||706||
sarvANi khalu pAnAni madhurANi sukhAni ca |
yastu pibati svapnAnte sa ca lAbhai: prayujyate ||707||
zvazRgAlairbhakSyate’tra svapne saMparivAryate |
pratibuddhastu jAnIyAt zatrureva pramUrcchati ||708||
upari kAkA gRdhrAzca dhAvantyupari yAnti ca |
pratibuddho vijAnIyAcchatrurmA vadhayiSyati ||709||
yasya paragRhazvAno dvAre mUtraM prakurvate |
pratibuddho vijAnIyAdbhAryA me jAramicchati ||710||
ekazca dharaNau pAdo dvitIya: zirasi sthita: |
pratibuddho vijAnIyAdrAjyalAbho bhaviSyati ||711||
@392
samudraM yadi pazyedvA pAtumicchati tajjalam |
pratibuddho vijAnIyAdrAjyalAbho bhaviSyati ||712||
vRkSaM parvatamAruhya nAgaM ca turagaM tathA |
pratibuddho vijAnIyAdrAjyalAbho bhaviSyati ||713||
yastu svapnAntare pazyet pitR#n yAniha cAnyathA |
tathA mAtA pitA caiva tasya jIvanti te ciram ||714||
yastu svapnAntare pazyetkezazmazru vikartitam |
pratibuddho vijAnIyAdarthasiddhirbhaviSyati ||715||
AnanaM codake dRSTvA madhye’gnau ca vidhAvitam |
pratibuddho vijAnIyAt kulavRddhirbhaviSyati ||716||
dhAvanaM laGghanaM caiva grAmANAM parivartanam |
pratibuddho vijAnIyAdAtmAnaM zAtitamiti ||717||
caurANAmapi sAmagrIM svapnAnte yastu pazyati |
pratibuddho vijAnIyAdAtmAnaM zAtitamiti ||718||
kRSNasarpagRhItaM tu svapnAnte yastu pazyati |
pratibuddho vijAnIyAcchatrupIDA bhaviSyati ||719||
kaTakAn karNikAzcaiva haMsakeyUrakuNDalam |
yastu cAbharaNaM pazyed bandhuvargo bhaviSyati ||720||
kuDye ca gRhaprAkAre dhAvatIha parasparam |
nAvike dhanasaMyoge aGgate kSaNayaM(?) khaja: ||721||
yastu svapnAntare pazyeccAtmAnamagnitApitam |
pratibuddho vijAnIyAjjvaraM kSipraM bhaviSyati ||722|| 
rAjAnaM kupitaM dRSTvA AtmAnaM malinIkRtam |
pratibuddho vijAnIyAtkuTumbaM tasya nazyati ||723||
kASThabhAraM tRNaM caiva bahubhAramabhIkSNaza: |
Atmana: ziraso dRSTvA guruvyAdhirbhaviSyati ||724||
yastu vAnarayuktena gacchate purimAM dizam |
pratibuddho vijAnIyAdrAtrireSA hyapazcimA ||725||
candrasUryau ca saMgRhya pANinA parimArjati |
pratibuddho vijAnIyAdAyadharmAgamo hi sa: ||726||
sumanAM vArSikaM[kIM] caiva kumudAnyutpalAni ca |
yastu pazyati svapnAnte dakSiNIyasamAgama: ||727|| 
@393
brAhmaNaM zramaNaM dRSTvA kSapaNaM suranAyakam |
pratibuddho vijAnIyAdyakSA me hyanukampakA: ||728||
rudhireNa viluptasya snAtvA caivAtmalohitai: |
pratibuddho vijAnIyAdaizvaryAdhisamAgama: ||729||
mudgamASayavAMzcaiva dhAnyaM jvalanadarzanam |
yastu svapnAntare pazyetsubhikSaM tatra nirdizet ||730||
suvarNaM ca tathA rUpyaM muktAhAraM tathaiva ca |
yastu svapnAntare pazyennidhiM tatra vinirdizet ||731||
bandhanaM bahu dRSTvA tu chedanaM kuTTanaM tathA |
pratibuddho vijAnIyAdarthasiddhirbhaviSyati ||732||
ayaM bho: puSkarasArinnapara: svapnAdhyAya: ||
atha khalu bho: puSkarasArin mAsaparIkSAnAmAdhyAyaM vyAkhyAsyAmi | tacchrUyatAm |
kathayatu bhagavAMstrizaGku:-
mAsaparIkSA |
yadi phAlgune mAse nirghoSa upari bhavet, manuSyANAM maraNaM codayati | navacandro
lohitAbhAso dRzyate, sarvasasyAnutpattiM codayati | yadi devo garjati, prathamaM mahAsasyAni
bhavanti | pazcimasasyaM na bhavet | kalahaM codayati ||
yadi caitre mAse devo garjati, tadA sarvasasyamutpattiM codayati | yadi candragraho
bhavati, mahAn saMnipAto bhavati | zUnyAni grAmakSetrANi bhaviSyanti | yadi nIhAraM bhUmiM
chAdayati, subhikSaM codayati ||
yadi vaizAkhe mAse devo garjati, subhikSaM codayati | yadi pUrve pazcime zaGkhe candragraho
bhavati, kSemaM codayati | yadi colkApAto bhavati, yasmiMzca janapade nipatati, tatra deze
pradhAnapuruSasya vinAzo bhavati | yadi bhUmicAlo bhavati, subhikSaM codayati ||
yadi jyeSThe mAse devo garjati, rogaM codayati | yadi sUryagraho bhavati, manuSyANAM
vinAzaM codayati | pUrve pazcime vA zaGkhe yadi candrasya sUryasya kiMcinnimittaM lakSyate, tadA
kSemaM codayati | yadi madhyarAtrau candragraho bhavati, manuSyANAmanyonyaghAtaM codayati | yadi
copari nirghoSo bhavati, adhyakSapuruSasya pIDAM codayati, paracakrAgamaM ceti ||
ASADhe mAse yadi sUryagraho rucirAbhAso bhavati, subhikSaM codayati | yadi candragraho
bhavati, rogaM codayati | yadi vidyunnizcarati, kalyANaM codayati | yadi nIhAraM bhUmiM
chAdayati, subhikSaM codayati ||
zrAvaNamAse yadi sUryagraho bhavati, rAjyaM parivartate | yadi candragraho bhavati, prathame
mAse durbhikSaM codayati | zarabhai: zobhanazasyanAzo bhaviSyati | yadi tArakA yatra deze patanti,
@394
tatra yuddhaM codayati | yadi cAtizayaM bhUmicAlo bhavati, rogaM codayati | yadi nirghoSo
bhavati, tatra gRhe yo gRhasvAmI bhavati tasya vinAzaM codayati | atra ca mAse’bhinavaM
prAvaraNaM na prAvaritavyam | AvAho vivAho na kartavya: | paribhUto bhavati ||
yadyAzvayuje mAse devo garjati, manuSyANAM vinAzanaM codayati | yadi sUryoparAgo
bhavati, mahApuruSavinAzaM codayati | yadi pUrve yAme candrasya nimittaM dRzyate, subhikSaM
codayati | yadi bhUmicAlo bhavati, AkulaM codayati | pararAjA dezaM haniSyati | tatra ca
manuSyA anyonyaM vadhayiSyantIti codayati ||
yadi kArtike mAse devo varSati, mahadAkulaM codayati | prANakAzca dhAnyaM khAdi-
Syanti | yadyekAntarUpaM vAto vAti, tatra ca manuSyA jalena vibhramiSyanti | mahAtmana:
puruSasya vinAzaM codayati | yadi pUrve yAme utpAto bhavati, mahAvarSaM bhavati | mahApuruSasya
ca maraNaM bhavati | yadi nirghoSo bhavati rogaM codayati ||
yadi mArgazIrSe mAsi devo garjati, zasyavinAzo bhavati | anyazca tatra svAmI
bhavati | yadi cAkAze nirghoSo bhavati, yatpUrvabhAgIyA manuSyAsteSAmAmayaM codayati | yadi 
bhUmicAlo bhavati, yastatra janapade pradhAnapuruSa: sa vadhAnmokSyati ||
yadi pauSe mAse devo garjati, prathame yAme janapadanAzo bhavati | dvitIye mahAtmana:
puruSasya bandhanaM codayati | prathame yAme ca yadi candroparAgo bhavati lohitavarNazca dRzyate,
udakAgamaM codayati | mahAtmamanuSyaM codayati | yadi sUryagraho bhavati, zuddhapuruSANAM raNam |
yadi tArakA: patantyo vidRzyante, tatra janapade AkulaM codayati | yadyAkAze nirghoSo
bhavati, manuSyANAM maraNaM codayati | yadi dvitIye nirghoSo bhavati, manuSyAzcaurairhanyante |
yadyatraiva mAse tArakA utsRSTA na candro dRzyate, sasyaM saMcodayati | yadi bhUmicAlo bhavati,
mahAmanuSyasya maraNaM bhavati | atraiva mAse devasthAnaM kartavyam | vRkSA ropayitavyA: |
mUlavAstu pratiSThApayitavyam ||
ayaM bho: puSkarasArin mAsaparIkSAnAmAdhyAya: ||
atha khalu bho: puSkarasArin khaJjarITakajJAnaM nAmAdhyAyaM vyAkhyAsyAmi | tacchrUya-
tAm | atha kim | kathayatu bhagavAn trizaGku:-
khaJjarITakajJAnam |
khaJjarITakazAstraM vai parvate gandhamAdane |
kucarairdRzyate saumya kucarasya mahAbhayam ||733||
yAni tAni nimittAni darzayetkhaJjarITaka: |
pracarato bhaved dRSTvA paJcottarapado dvija: ||734||
@395
tatra sarve pravarteyuryatra yeSu bhavedbhavet |
zAdvale bahucelatvaM gomayeSu prabandhatA ||735||
kaJcAre bahucelatvaM kardame bahubhakSatA |
kRkare svalpacelatvaM purISe tu kRzaM zrava: ||736||
bhasme vivAdamaphalaM vAlukAyAM tu saMbhrama: |
devadvAre tu saMmAnaM padmeSu bahuvittatA |
phale’rthAnuguNaM proktaM puSpeSu priyasaMgama: ||737||
bhayaM prAkArazRGgeSu kaTakeSvaridarzanam |
pakSayA carate vyAdhi: patito mRtyumAdizet ||738||
sugandhatailabhUtAni maithune nidhidarzanam |
vRkSAgre vidyate pAnaM gRheSvatha……..lasa: ||739||
dezabhaGgapravAde ca bandhanaM vigrahIkRte |
amRtaM ca sthitaM dRSTvA odanaM nAtra saMzaya: ||740||
gavAM pRSThe dhruvaM siddhirazvapRSThe dhruvaM jaya: |
avikAnAmajAnAM ca pRSThe sarvatra zasyate ||741||
uSTrapRSThe dhruvaM kleza: zvAnapRSThe ca vidrava: |
pRSThe ca gardabhasyeha maraNaM nAtra saMzaya: ||742||
kIle tu maraNaM vidyAd yUpAgre ca na saMzaya: |
kumbhasthAne zmazAne vA mRto vA yatra dRzyate ||743||
antarIkSe praDInaM tu aphalaM tu vinirdizet |
dRSTvA samAgataM vAsaM prahRSTaM khaJjarITakam |
yathAsthAnaM yathAvarNaM manuSyANAM vinirdizet ||744||
viSame svalpakakSeSu prasakta: kalaho bhavet |
sameSu samake kSetre samAn varNAn vinirdizet |
nadyAM tu zailavAhinyAM pravAsamabhinirdizet ||745||
kASTheSu nAtikA cintA tathAsthiSu dhanakSaya: |
yAM dizaM samudAgacchat paJcottarapada: khaga: |
tAM dizaM gamanaM vidyAdyathA tasya tathA puna: ||746||
kITA vAtha pataGgA vA bhayaM yadiha dRzyate |
pracurApi yadAjJeyA narasyAsthIni nirdizet ||747||
@396
apAM samIpe gajamastake vA
sUryodaye brAhmaNasaMnidhau vA |
mukhyaprakAze’pyahimastake vA 
ya: pazyate khaJjanakaM sa dhanya: ||748||
mAtaGgarAjo matimAMstrizaGku:
provAca tattvaM khaJjanaM ca zAstram |
snigdhe sarUkSe viSame same ca 
Adezayed doSaguNairyathoktai: |
tamAdizettatra samIkSya vidvAn 
zubhAzubhaM tatphalamAdizecca ||749||
ayaM bho: puSkarasArin khaJjarITakajJAnaM nAmAdhyAya: ||
atha khalu bho: puSkarasArin zivArutaM nAmAdhyAyaM vyAkhyAsyAmi | tacchrUyatAm |
atha kim | kathayatu bhagavAn trizaGku:-
zivArutam |
nama: sarveSAmAryANAm | nama: sarveSAM satyavAdinAm | teSAM sarveSAM tapasA vIryeNa ca
imaM zivArutaM nAmAdhyAyaM vyAkhyAsyAmi | ityAha bhagavAMstrizaGku: | zANDilyamidambravIt |
yAdRzaM ca yathA vAzetteSAM sarveSAM vAzAn zRNotha me | pUrvasyAM dizi yadi vAzet, zivA
pUrvamukhaM sthitvA trIn vArAn vAzet, vRddhiM nivedayati | caturo vArAn yadi vAzet,
atra maGgalaM nivedayati | paJca vArAn vAzet, varSA nivedayati | SaDvArAn vAzet,
paracakrabhayaM nivedayati | saptavArAn vAzet, bandhanaM nivedayati | aSTa vArAn vAzet,
priyasamAgamaM nivedayati | abhIkSNaM vAzet, paracakrabhayaM nivedayati | ityAha bhagavAMstrizaGku: ||
dakSiNAyAM dakSiNamukhaM sthitvA trivArAn vAzet, ‘atR atR’ kurute maraNaM tatra niveda-
yati | caturo vArAn vAzati, dakSiNamukhaM sthitvA dakSiNAyA eva dizAyA: priyasamAgamaM
nivedayati | arthalAbhaM ca nivedayati | paJcavArAn vAzet, arthaM nivedayati | SaDvArAn vAzet,
siddhiM nivedayati | saptavArAn vAzet vivAdakalahaM nivedayati | aSTavArAn vAzet, bhayaM
nivedayati | abhIkSNaM vAzet, AkulaM nivedayati | ityAha bhagavAMstrizaGku: ||
pazcimAyAM pazcimAbhimukhaM sthitvA zivA trivArAn vAzati, maraNaM nivedayati |
caturvArAn vAzati, bandhanaM nivedayati | paJcavArAn vAzati, varSaM nivedayati | SaDvArAn vAzati,
annapAnaM nivedayati | saptavArAn vAzati, maithunaM nivedayati | aSTavArAn vAzati, arthasiddhiM
nivedayati | abhikSNaM vAzati, mahAmeghaM nivedayati | ityAha bhagavAMstrizaGku: ||
@397
uttarasyAM dizi uttarAbhimukhaM sthitvA trivArAn vAzati, puruSasya prasthitasya nirarthakaM
gamanaM bhavati | caturvArAn vAzati, rAjapratibhayaM nivedayati | paJcavArAn vAzati, vivAdaM
nivedayati | SaDvArAn vAzati, kuzalaM nivedayati | saptavArAn vAzati, varSAM nivedayati |
aSTavArAn vAzati, rAjakuladaNDaM nivedayati | abhIkSNaM vAzati, yakSarAkSasapizAcakumbhANDa-
bhayaM nivedayati | ityAha bhagavAMstrizaGku: ||
dizi vidizi caiva giriprAgbhAreSu zikhareSu nirdezaM taM ca zRNotha me | “amUM
tuSyet pipAsArtAM vidyAsiddhyai tathaiva ca” |
vidyAlambhaM dhanalambhaM nirdizecca vicakSaNa: |
tIrthAkAravRkSamUle vAzatI yadi dRzyate ||750||
sarvatra siddhiM nirdizet | na ca zRgAlabhaye zivA (vA)me sameti apramattena smRtimatA 
pUjayitavyA zivA nityam | gandhapuSpopahAreNa zuzrUSA kartavyA | evamarcyamAnA sarvasiddhiM
nivedayiSyati | evaM “sarve’rthAstasya sidhyanti trizaGkorvacanaM yathA” | krauSTriko yadi vAzati,
arthalambhaM nivedayati | adhomukho yadi vAzati, nidhAnaM tatra nivedayati | Urdhvamukho
yadi vAzati, varSAM tatra nivedayati | dvipathe yadi vAzati, pUrvamukhaM sthitvA arthalAbhaM nive-
dayati | dakSiNAbhimukho yadi vAzati, yathApriyasamAgamanaM nivedayati | dvipathe paJcimAbhi-
mukho yadi vAzati, kalahaM vivAdaM vigrahaM maraNaM ca nivedayati | kUpakaNThake yadi vAzati,
arthaM tatra nivedayati | zAdvale yadi vAzati, arthasiddhiM nivedayati | atimRdukaM yadi 
vAzati, vyAdhikaM tatra nivedayati | gItahAreNa yadi vAzati, arthamanarthaM ca nivedayati |
tribhirvArairathaM caturbhiranarthaM paJcabhi: priyasamAgamaM SaDbhirbhojanaM saptabhirbhayamaSTabhirvigrahaM vivAdaM
ca | ityAha bhagavAMstrizaGku: ||
“atha bhUya: pravakSyAmi anupUrvaM zRNotha me” | nAnAhAre yadi vAzati, mArge saMsthita-
syApi sarvaM vakSyAmi taM zRNotha me | saMprasthitasya puruSasya zivA vAzati vA, yA pUrvamukhaM
sthitvA kSipragamanamarthasiddhiM nivedayati | atha dakSiNamukhaM vAzati, yA arthasiddhiM nive-
dayati | pazcAnmukhaM vAzati, bhayaM nivedayati | athottaramukhaM vAzati, arthalAbhaM nivedayati |
atha saMprasthitasya vAzati, yA purata: sthitvA upaklezaM nivedayati | atha dakSiNe vAzati,
yadi dakSiNAmukhA eva diza: karmasiddhiM ca nivedayati | pazcimato yadi vAzati, caurato-
‘hitamasya du:khadaurmanasyaM nivedayati | atha mArge vrajato dakSiNato vAzati, mahAvyAdhimanarthaM
caurA muSanti tannivedayati | glAnasya yadi vAzati, dakSiNamukhaM, “na sa cikitsituM zakyo
mRtyudUtena codita:” | glAnasya yadi vAzati, uttaramukhaM sthitvA ArogyadhanalAbhaM ca nive-
dayati | atha mUrdhnA vAzati, yA upaklezaM nivedayati | atha pazcimamukhaM sthitvA yA anyonyaM
vyAharate, yamazAsanaM [nivedayati] | nAnAhAre yadi vAzati, yA saMkSobhaM nivedayati |
ityAha bhagavAMstrizaGku: ||
@398
zivA purata: puruSasya mArgaprayAtasya yadi vAzati, yA agrata: kSemamArgaM vijJApayati |
arthasiddhiM nivedayati | mArgaM vrajato’sya zivA vAmenAgatya gacchate, dakSiNamukhaM kSemamArgaM
vijAnIyAdarthasiddhiM ca nivedayati | mArge vrajata: puruSasya zivA vAmenAgatya purato vAzati,
yA tathA sabhayaM mArgaM vijJApayati | nivarteta vicakSaNa: | dakSiNAM dizaM vAmaM gatvA vAmata:
parivarteta “na tanmArgeNa gantavyaM trizaGkuvacanaM yathA” | purata: zivA gatvA agratazca niSI-
dati, sabhayaM mArgaM vijAnIyAt | nivarteta vicakSaNa: | zivA purata Agatya vAmena parivartate,
‘bhayametIha’ tenApi bhayaM jAnIyAdvicakSaNa: | senAyAmAvAhitAyAM zivA vAzati, pazcimaM
nivartanaM nivedayati | yadi gacchetparAjaya: | senA na gacchet | senAyAM vrajamAnAyAM zivA
Agacchedagrata: senAjayaM nivedayati | paracakraparAjayaM ca nivedayati | sArthasya vrajamAnasya
zivA gacchatyagrata: kSemamArgaM nivedayati | arthasiddhiM tathaiva ca | puruSasya pathi vrajato vAmato
vAzati, mArgaM nivedayati | “tanmArgeNa [hi] gantavyaM trizaGkuvacanaM yathA” ||
“grAmasya nagarasyApi caityasthAne tathaiva ca” | pUrveNottareNApi zivA vAzati, kSemaM
tatra nivedayati | dakSiNe pazcime yadi vAzati, yA bhayaM tatra nivedayati |
vAmato na prazaMsanti tathaiva vidizAsu ca |
atidIrghAtirUkSA vA kAle mAsAntike tathA |
adharAM tu bhayaM vakSye trizaGkuvacanaM yathA ||751||
madhusvarAM zivAM jJAtvA kAle vele upasthite |
kSemaM caivArthasiddhizca cintitavyaM vicakSaNai: ||752||
vyAdhirupadravAzca, “sarvaM tu prazamaM yAnti trizaGkuvacanaM yathA” | zivArutasyopacAro
digvidizAsu nimittA grahItavyA: | ya: zivAyA divaso bhavati, sa divaso jJAtavya: |
puSpagandhamAlyopahArastaddivase upapAdayitavya: | nityaM devatAgurukeNa bhavitavyam | devyA
gurukeNa bhavitavyam | devyai zuzrUSA kartavyA | sarvArthAn saMpAdayiSyati | sarvakAryANi
nivedayati ||
yatkiMcitkAryamArabhiSyati, tatsarvaM nivedayati | devyai sarjaraso guggulu ca dhUpayi-
tavyam | puSpabalizca yathAkAle dApayitavya: | ityAha bhagavAMstrizaGku: ||
zivArutakathane’tra vidyAM vakSyAmi yathAsatyaM bhaviSyati |
nama AraNyAyai | cIriNyai svAhA sarjarasadhUpam |
ayaM bho: puSkarasArin zivArutanAmAdhyAya: ||
@399
athAta: puSkarasArin pANilekhAnAmAdhyAyaM vyAkhyAsyAmi | tacchrUyatAm | atha
kim | kathayatu bhagavAMstrizaGku:-
pANilekhA |
athAta: saMpravakSyAmi narANAM karasaMsthitam |
lakSaNaM sukhadu:khAnAM jIvitaM maraNaM tathA ||753||
aGguSThamUlamAzritya UrdhvarekhA pravartate |
tatra jAtaM sukhataraM dvitIyA jJAnamantare ||754||
tRtIyA sA lekhA yatra pradezinyA pravartate |
tatroktA hetava: zAstre samAsena caturvidhA: ||755||
aparvasu ca parvANi nakSatrANAmupadrava: |
dvini:sRto vizuddhAtmA jIvedvarSazataM hi sa: ||756||
triMzat tribhAgena jAnIyAdardhe paJcAzadAyuSa: |
saptatistryaMzabhAgeSu atyantAnugate zatam ||757||
AyurlekhA pradRzyaivaM vyantarAya: prakAzyate |
nakSatrasaMjJayA jJeyA manujairarthazastathA ||758||
aGguSThodaramArge tu yAvatyo yasya rAjaya: |
tasyApatyAni jAnIyAt tAvanti nAtra saMzaya: ||759||
dIrghAyuSaM vijAnIyAd dIrghalekhA tu yA bhavet |
hrasvAyuSaM vijAnIyAddhrasvalekhA tu yA bhavet ||760||
aGguSThamUle yavako rAtrau janmAbhinirdizet |
divA tu janma nirdiSTamaGguSThayavake dhruvam ||761||
avyakto yavako yatra tatra lagnaM vinirdizet |
lagnaM puMsaMjJako jJeyo’horAtraM vinirdizet ||762||
divasaM janma nirdized rAtrau strIsaMjJako bhavet |
rAtri: saMdhyA samAkhyAtA bhAgairanyairna saMzaya: |
puMsaMjJAdudayaM teSAmahorAtrAntikaM vadet ||763||
aGguSThamUle yavake zale saukhyaM vidhIyate |
azvAd bhadraM vijAnIyAdaGguSThayavakeSviha ||764||
yavamAlA ca matsya: syAdaGguSThayavako ratau |
bAlayauvanamadhyAnte sukhaM tasyAbhinirdizet ||765||
yasya syAd yavakazcApi cApo vA svastikastathA |
taleSu yeSu dRzyante dhanyAste puruSA hyamI ||766||
@400
matsyo dhAnyaM bhaved bhogAyAmiSAdau yave dhanam |
bhogasaubhAgyaM jAnIyAnmInAdau nAtra saMzaya: ||767||
patAkAbhirdhvajairvApi zaktibhistomaraistathA |
talasthairaGkuzaizcApi vijJeya: pRthivIpati: |
rAjavaMzaprasUtaM ca rAjamAtraM vinirdizet ||768||
prekSyante zAkhayA paJca haste catvAra eva ca |
kSatriyo vA bhaved bhogI rAjabhizcApi satkRta: ||769||
vaizyo’tha kSatriyo vAgmI dhanadhAnyaM na saMzaya: |
zUdro vipulabhAgI syAt parvazIlo’tha naiSThika: ||770||
satatamabhipUjya: syAt sarveSAM ca priyaMvada: |
vizIla: zIlakuJco vA bahubhirna bahustathA ||771||
zyAmavarNAtha bhinnA vA sA lekhA du:khabhAginI |
trilekhA yasya dRzyante yasya pUrNA: karasthitA: |
mahAbhogo mahAvidvAn jIvedvarSazataM ca sa: ||772||
ajapadaM rAjacchatraM zaGkhacakrapuraskRtam |
taleSu yasya dRzyante taM vidyAt pRthivIpatim ||773||
bhagastu bhAgyAya dhvajai: patAkai-
rhastyazvamAlAGkuzatazca rAjA |
matsyo nu pAnAya yavo dhanAya
vedistu yajJAya gavAM ca goSTha: ||774||
anAmikAparva atikramed yadi 
kaniSThikA varSazataM sa jIvati |
same tvazItirvarSANi saptabhi-
ryathA nadInAM bharitAya nirdized ||775||
zarIravarNaprabhavAM tu lekhAM
savaizikhAM varNavihInakAM ca |
samIkSya nIcottamamadhyamAnAM
dAridryamadhye caratAM vijAnatAm ||776||
abhyaJjanodvartanasatkarI[Sai]-
radhyakSacUrNaizca vimRjya pANim |
prakSAlya caikAntaraghRSTalekhA-
mekAgracittastu karaM parIkSet ||777||
@401
valayasamanarAdhipaM bhajantya:
samanugatA maNibandhane tu tisra: |
dvirapi ca [sa] bhavAntare mahAtmA
vipuladhanazriya Aha vastralAbha: ||778||
dadati satatamunnatastu pANi-
rbhavati cirAya tu dIrghapInapANi: |
paripatati zirAviruddhapANi-
rdhanamadhigacchati mAMsagUDhapANi: ||779||
sudRza [karatalaizca] sAdhavaste
kuTilakRtairvinimIlitaizca dhUrtA: |
bhavati rudhirasaMnibha: surakta-
zciramiha piNDitapANirIzvara: syAt ||780||
dhRtaruciramanA: zilAravindai-
rjvalanakaSAyasuvarNapANirA[ji:] |
bhavati bahudhano nigUDhapANi-
zciramiha jIvati pAnabhogabhogI ||781||
subhaga iha tathoSNadIrghapANi-
rdhruvamiha zItalapANikastu SaNDha: |
iha hi bahudhano balena yukta:
sutanususaMcitapANirekhako ya: ||782||
dhanamupanayatIha pANilekhA
kRtajanitA jalavacca yA sudIrghA |
jalavadanugatA suvarNavarNA
dhanamadhigacchati nimnazonnatA yA ||783||
dhanamupalabhate suraktapANi-
rvipulamatho ca nirantarAGguli: syAt |
balipuruSamapi tyajeddhi vittaM
ditavivazA (?) ca vizIrNavarNalekhA ||784||
apagataghRtavarNapANilekho
bhavati naro dhanavAn balena yukta: |
asubhRtisadRzA bhavettathA
bhUSaNavRta [rUpavatI zubhA] ekabhAryA ||785||
@402
bhavati bahudhano dhanairvihIna:
zrutamadhigamya vizAlapANilekha: |
[su]RjubhirahinIlanirmalA[bhi:]
karatalarAji [bhirIzvara: sa dhanya:] ||786||
ayaM bho: puSkarasArin karatalalekhAnAmAdhyAya: ||
atha khalu bho: puSkarasArin vAyasarutaM nAmAdhyAyaM vyAkhyAsyAmi | tacchrUyatAm |
atha kim | kathayatu bhagavAMstrizaGku: | namo’rhatAm | teSAM namaskRtvA--
vAyasarutam |
idaM zAstraM pravakSyAmi vAyasAnAM zubhAzubham |
jayaM parAjayaM caiva lAbhAlAbhaM tathaiva ca ||787||
sukhadu:khaM priyApriyaM jIvitaM maraNaM tathA |
vAyasAnAM vaca:siddhiM pravakSyAmi yathAvidhi ||788||
devA: pravadanti zreSThA vAyasAnAM namo nama: |
AgatA mAnuSaM lokaM vAyasA balibhojanA: ||789||
prasthitasya yadAdhvAnamagrato vAyaso bhavet |
vyAharan kSIrivRkSastho nirdizedarthasiddhitAm ||790||
svareNa parituSTena phalavRkSasamAzrita: |
punarAgamanaM caiva siddhamarthaniveditam ||791||
vivRddhavRkSapatrANi madhuraM cAnuvAsati |
asUpaM nirdized bhojyaM guDamizraM tu gorasam ||792||
dRSTastu tuNDapAdena Atmana: parimArjati |
pAyasaM sarpiSA mizraM tatra vidyAnna saMzaya: ||793||
rUkSaM nirgharSate tuNDaM zirazca parimArjati |
saphalaM vRkSamAsthAya dhruvaM mAMsena bhojanam ||794||
locayati vyAharati phalavRkSasamAzrita: |
vyAdhena ca hataM mAMsaM nivedayati bhojanam ||795||
ghoraM vyAharate kAryaM vAyaso vRkSamAzrita: |
kalahaM saMgrAmabhayaM tatra vidyAnna saMzaya: ||796||
zuSkavRkSe niSIditvA kSAmaM dInaM ca vyAharet |
kalahaM sumahat kRtvA na cArthaM tatra sidhyati ||797||
kSIrivRkSe niSIditvA kSAmaM dInaM ca vyAharet |
krameNa yugamAtreNa na cArthaM tatra sidhyati ||798||
@403
zuSkavRkSe niSIditvA ‘kAmukAkaM’ pravAzati |
tatkSaNaM saMnivedeti tatra caurabhayaM bhavet ||799||
zuSkavRkSe niSIditvA ‘kAmukAkaM' pravAzati |
pRSThena darzayedbhAraM kSudhApIDAM ca nirdizet ||800||
pakSaM vidhUyamAno ya: pazyan pathasya vAzati |
na tatra gamanaM kuryAccaurai: pathamupadrutam ||801||
rajjuM vA phalakaM vApi yadi karSati vAyasa: |
na tatra gamanaM zreyazcaurai: pathamupadrutam ||802||
gomaye zuSkakASThe vA yadi vAzati vAyasa: |
kalaha: kuvaco vyAdhirna cArthaM tatra sidhyati ||803||
tRNaM vA yadi vA kASThaM darzayecca sadA khaga: |
purata: zuSkapANistu tatra caurabhayaM bhavet ||804||
sArthopari niSIditvA kSAmaM dInaM ca vyAharet |
nipatet sArthamadhye’smin caurasainyaM na saMzaya: ||805||
yadA pradakSiNaM trastaM vAzanti vividhaM khagA: |
zuSkavRkSe niSIditvA tatra vidyAnmahAbhayam ||806||
bhItastrasta: parItazca yastu vyAharate khaga: |
paribAdhan diza: sarvAstatra bhayamupasthitam ||807||
gacchantaM samanugacchetpura: sthitvA tu vyAharet |
na tatra gamanaM kuryAnmArgamatra prazAtanam ||808||
vAstumadhye pratisthAne kSAmaM dInaM ca vyAharet |
vyAdhiM tatra vijAnIyAd vAse vA gRhasvAminAm ||809||
zakaTasya yathA zabdaM vizrabdhaM vAzati vAyasa: |
dUrAdabhyAgataM jJAtvA prasiddhiM cAbhinirdizet ||810||
gargare ghaTake caiva sthAlikapiThareSu vA |
niSaNNo vAzate kAka: prasiddhaM gamanaM dhruvam ||811||
Asane zayane vApi sthito vAzati vAyasa: |
prasiddhaM gamanaM brUyAtproSitena samAgama: ||812||
brahmasthAne niSIditvA dhruvaM vAzati vAyasa: |
arthalAbhaM vijAnIyAddhanalAbhaM ca Akaret ||813||
brahmasthAne niSIditvA kSAmaM dInaM ca vAzati |
saMdhisthAne hareccaurastatra vai nAsti saMzaya: ||814||
@404
devatAdevatAnAM ca devasyopavanAni ca |
yasya vAcaM vadettasya arthalAbhaM vinirdizet ||815||
lAkSAharidrAmaJjiSThAharitAlamana:zilA: |
yasyAharetpurastasya svarNalAbhaM vinirdizet ||816||
pAtraM ca pAtrakaM caiva mRttikAvarabhAjanam |
yasya yasya harettasya dravyalAbhaM vinirdizet ||817||
saMghIbhUtvA yugamAtraM zubhaM tiSThati vAyasa: |
kASThaM vA vAyasA yatra gRhamAropayanti ca |
nigadantyatra vijAnIyAd yAcakAttu mahAbhayam ||818||
nIlaM pItaM lohitaM ca pratisaMharaNAni ca |
nigRhNanti yatra kAkA vyAdhiM tatra vinirdizet ||819||
grAmAnte bhayamAkhyAti kAko vA vAzati dhruvam |
pratyekato vA vAzanti vidyAttatra mahAbhayam ||820||
vAyaso’sthi gRhItvA vai pragacchedanudakSiNam |
niSIdan saphale vRkSe sa vadenmAMsabhojanam ||821||
yasya zIrSe niSIditvA karNaM karSati vAyasa: |
abhyantare saptarAtrAnmaraNaM tasya nirdizet ||822||
karake codake caiva snigdhadezeSu vAzati |
UrdhvamukhaM nirIkSaMstu jagad vRSTiM vinirdizet ||823||
svareNa parituSTena tIrthavRkSeSu vAzati |
UrdhvamukhaM tathA vakti vAtavRSTiM vinirdizet ||824||
kAyaM kilakilAyaMstu snigdhadezeSu vAzati |
vakSo vidhunvan vAyasa: sadyo vRSTiM vinirdizet ||825||
svareNa parituSTena snigdhaM madhuraM vAzati |
sakSarasadravaM bhAgaM vAzati bhojanaM bhavet ||826||
prAkAre toraNAgre vA yadi vAzati vAyasa: |
abhIkSNaM gharSate tuNDaM saMgrAmaM tatra nirdizet ||827||
maNDalAni vAvartAni bahirvA nagarasya ca |
vairaM ca vigrahaM ghoraM tatra caiva vinirdizet ||828||
grAme vA nagare vApi kurvate yatra maNDalam |
UrdhvamukhaM vAzanto vai viSaNNatvaM samutthitam ||829||
@405
pUrveNa caiva grAmasya yadA sUyati vAyasI |
alpodakenotplavanti vanAni nagarANi ca ||830||
purastAddakSiNe pArzve yadi sUyati vAyasI |
varSati prathame mAse pazcAddevo na varSati |
kRSTadhAnyAni vardhante mASadhAnyaM vinazyati ||831||
dakSiNe vRkSazikhare yadA sUyati vAyasI |
maNDUkakITakamakSA caurazca bahulIbhavet ||832||
pazcimottarapAzva tu yadA sUyati vAyasI |
azanirnipatettatra bhayaM ca mRgapakSiNAm ||833||
uttare vRkSazikhare yadA sUyati vAyasI |
pUrvamuptaM vijAnIyAcchasyaM samupajAyate ||834||
upari vRkSazikhare yadA sUyati vAyasI |
alpodakaM vijAnIyAtsthale bIjAni ropayet ||835||
yadA tu madhye vRkSasya nilayaM karoti vAyasI |
madhyamaM varSate varSaM madhyazasyaM prajAyate ||836||
skandhamUle tu vRkSasya yadA sUyati vAyasI |
anAvRSTirbhaved ghorA durbhikSaM tatra nirdizet ||837||
catura: paJca vA potAn yadA sUyati vAyasI |
subhikSaM ca bhavettatra phalAnAmuditaM bhavet ||838||
ayaM bho: puSkarasArin vAyasarutaM nAmAdhyAya: ||
atha khalu bho: puSkarasArin dvAralakSaNaM nAmAdhyAyaM vyAkhyAsyAmi | tacchrUyatAm |
atha kim | kathayatu bhagavAn trizaGku:-
dvAralakSaNam |
mAhendramatha divyaM ca mAGgalyaM pUrvata: smRtam |
dakSiNe tu dizo bhAge pUSA ca pitryameva ca ||839||
sugrIvaM puSpadantaM ca pazcimenAtra nirdizet |
bhallAtakaM rAjayakSmaM vidyAduttarata: zubham ||840||
janmasaMpadvipatkSetrakSemapratyarisAdhanam |
atha vai dhanamitraM ca paramaM maitrameva ca ||841||
uvAca vidhivatprAjJo vizvakarmA mahAmati: |
vAstUnAM guNadoSau ca pravakSyAmyanupUrvaza: ||842||
@406 
samaM syAccaturasraM ca vistIrNA caiva mRttikA |
kSIrivRkSAkulaM dhanyaM brAhmaNasya prazasyate ||843||
pUrvAyatanatayA vAstu rathacakrAkRti ca yat |
raktapAMzurbhavedyatra rAjJAM tattu prazasyate ||844||
trikoNaM kuzasaMstIrNamuttAnaM madhuraM ca yat |
vyAyamato jalaM caiva vAstu tasya dhanauSadhI ||845||
aGgArAkArasaMsthAnaM gomukhaM zakaTAkRti |
anAvAsyaM ca tat proktaM yacca putrakSayAvaham ||846||
yattu kaJjarakakSaistat tyaktaM varSodakena ca |
apasavyodakaM caiva dUrata: parivarjayet ||847||
viprasya caturasraM tu kSAtriyaM parimaNDalam |
dazadvAdazakaM vaizye zUdrasya tatra lekhanam ||848||
vAstupUrvottare deze gokulaM tatra kArayet |
tathaiva cAgnizAlAM tu pUrvadakSiNato dizi ||849||
varSavRSyAyudhAgArAn dakSiNena nivezayet |
pazcimottaratazcAtra vaNigbhANDaM nivezayet ||850||
uttarAyAM tu kartavyaM varca:sthAnamanuttaram |
aizAnyAmeva sarvANi prAsAdazca puromukha: ||851||
avidhiparivartena tatra vairaM vadho bhavet |
racitasarvadvArANAmAyAmo dviguNo mata: ||852||
kuryAtsurabhavanAnAM yatheSTaM dvArakANyapi |
taddvArabAhuparyante striyo dRSTA doSAvahA: ||853||
vidviSasya salokasya dvAre syAnnu karagraha: |
mahendre pure vA rAjyaM sUrye sUraprabhAvatA ||854||
satye mRdurmRge zUro’ntarIkSe dhanakSaya: |
vAyavye tu bahuvyAdhirbhage bhAgyaviparyaya: ||855||
puSpe tu subhago nityaM vitathe’pyazubho bhavet |
zoke bhUtavikAra: syAt zoSe tasya viSaNNatA ||856||
bhallAtake gRhe vAso rAjayakSme samAvRti: |
hrade reNuparizrAva Aditye tu kalirdhruvam ||857||
nAgarAje nAgabhayaM mahazced dIrghamAyuSam |
bhavedasya ca yad dvAraM tatrAgnibhayamAdizet ||858||
@407
kSayaM vidyAttasya tasya dhanasya ca kulasya ca |
yame mRtyuM vijAnIyAtkule zreSThottamasya ca |
bhRGgirAje tu matimAn gandharve gandhamAlyatA ||859||
bhRGge krodha: kalizcaiva pitari bhogasaMpada: |
dauvArike svalpadhanaM sugrIve rAjapUjita: ||860||
puSpadante dhanAvAptirvaruNe jalacitratA |
asure maraNaM ghoraM roge tu bahudoSatA ||861||
balIMzca upahArAMzca pravakSyAmi yathAgRham |
vicitrairvidizairgandhai: paripUjya baliM haret ||862||
kalatre hetubIjAni madhyame’rjitameva tu |
mahendre muktapuSpANi pAvake ca payo dadhi ||863||
Aditye parideyaM tu bhaktaM caiva priyaGgava: |
antarIkSe jalaM divyaM puSpANi jalajAni ca ||864||
nandA pratipadA jJeyA SaSThI trayodazI jayA |
tAsu tAsu dhruvaM kuryAtprAjJo hyevaM vicakSaNa: ||865||
ayaM bho: puSkarasArin dvAralakSaNaM nAmAdhyAya: ||
atha khalu bho: puSkarasArin dvAdazarAzikaM nAmAdhyAyaM vyAkhyAsyAmi | tacchrUyatAm |
atha kim | kathayatu bhagavAn trizaGku:-
dvAdazarAzika: |
ata: paraM pravakSyAmi cittavijJAnakANDakam |
yathAdRSTAntenaivenaM narANAM samudAhRtam ||866||
tadahaM saMpravakSyAmi cittavijJAnamuttamam |
dvAdazaiva tu cittAste ye loke pracaranti vai ||867||
tAnahaM saMpravakSyAmi zRNu tattvena me tata: |
dvAdazaiva tu kuryAcca maNDalAni vicakSaNa: ||868||
prathamaM meSo nAma syAd dvitIyaM tu vRSa: smRta: |
tRtIyaM mithunaM nAma caturthaM cApi karkaTa: ||869||
paJcamaM cApi siMhastu SaSThaM kanyA iti smRtam |
tulA tu saptamaM jJeyA vRzcikastu tathASTamam ||870||
dhanvI tu navamaM jJeyA dazamaM makara: smRta: |
kumbhazcaikAdazaM jJeyo dvAdazaM mIna ucyate ||871||
@408
horA zarIraM jAtasya dvitIye cintitaM dhanam |
tRtIye bhrAtarazcaiva caturthe svajanastathA ||872||
cintyate paJcame putra: SaSThe maNDale zatrutA |
saptame dArasaMyogo hyaSTame naidhanaM smRtam ||873||
navame cintyate dharmo dazame karmajaM phalam |
ekAd*aze cArthalAbho dvAdaze vyarthasaMbhava: ||874||
ete dvAdaza cittAstu yathA dRSTA maharSibhi: |
sarvabhUtAtmabhUtAzca yathAjJeyAsta dehinAm ||875||
Agatya pRcchate kazcit prathamaM maNDalaM spRzet |
zirastu spRzate yazca zabdazca upalakSyate ||876||
vyAdhitaM caiva hyAtmAnamAgneyAzca vinaSTaya: |
yadi brUyAttadA tasya AtmArthaM cintitaM bhavet ||877||
kAJcanaM rajataM tAmraM lohaM caiva bhRzaM bhavet |
sa ca sarvagatazcaiva agniraznAti nizcitam ||878||
etAdRzaM dRSTvotpAtamAgneyaM tasya nirdizet |
yAdRzazca bhavecchabdastAdRzaM tena cintitam ||879||
puruSa: kazcidAgatya dvitIyaM maNDalaM spRzet |
grIvAM vA parimArjayed galaM ca cibukaM puna: ||880||
yadi zabdazca zrUyeta dRSTvA gAvastathaiva ca |
IdRzaM ca dRSTvotpAtaM gozabdaM tatra nirdizet |
atha vA yAddaza: zabdastAdRzaM tena cintitam ||881||
puruSa: kazcidAgatya tRtIyaM maNDalaM spRzet |
mArjayenmukhadezaM tu strIcittaM tasya nirdizet ||882||
atha zabdo bhavettatra zrUyantAM tAdRzAstu te |
jAtaM prajAtamupajAtaM tathA jAto bhaviSyati ||883||
etAdRzaM dRSTvotpAtaM garbhaM tasya vinirdizet |
atha vA yAdRza: zabdastAdRzaM tena cintitam ||884||
puruSa: kazcidAgatya caturthaM maNDalaM spRzet |
kacchapaM spRzate yastu kalahaM tatra nirdizet |
svajanavyavahArastu sati kalaha na saMzaya: ||885||
AkaTTA kaTTeti zabdA bhavanti ca nirantaram |
etAdRzaM dRSTvotpAtaM kalahaM tatra nirdizet ||886||
@409
puruSa: kazcidAgatya paJcamaM maNDalaM spRzet |
hRdayaM spRzate yastu apatyaM tatra cintitam ||887||
pravAsakazca vijJeya: paragrAmagato mRta: |
zastradravyaM ca yattasya brAhmaNAnAM kule sthitam ||888||
atha zabdo bhavettatra yaM dRSTvA tu maharSibhi: |
putraputreti yacchabdo yadgataM gatameva ca |
etAdRzaM dRSTvotpAtaM maraNaM tatra nirdizet ||889||
puruSa: kazcidAgatya SaSThaM tu maNDalaM spRzet |
spRzate cApi pArzvAni gAtracintA tu cintitA ||890||
vigrahastu mahAghora: zatruzcApi pravadhyate |
atha vA tatra ye zabdA: zrotavyAste na saMzaya: ||891||
ayaM tu prakSarazcaivaM hatazca vihatastathA |
etAdRzaM dRSTvotpAtamarivigrahamAdizet |
atha vA yAdRza: zabdastAdRzaM tena cintitam ||892||
puruSa: kazcidAgatya saptamaM maNDalaM spRzet |
hastena mardayed hastaM tathA nADIM ca mardayet ||893||
nivezacintA vijJeyA anyagrAmagatA bhavet |
tatreme bhavanti zabdA: zrotavyA bhUmimicchatA ||894||
sthitaM niviSTaM vartaM ca kRtaM hastagataM tathA |
etAdRzaM dRSTvotpAtaM nivezaM tasya nirdizet |
yAdRzo vA zruta: zabdastAdRzaM tena cintitam ||895||
puruSa: kazcidAgatya aSTamaM maNDalaM spRzet |
udaraM caiva phicakaM dve ime parimArjayet ||896||
nidhanaM dRzyate tasya maraNaM cApi dRzyate |
yadi bhaved bhavenmRtyuryazcAnyapriyasaMgama: ||897||
tatreme zabdA: zrotavyA mRta eva bhaviSyati |
etAdRzaM dRSTvotpAtaM vyApattiM tasya nirdizet ||898||
puruSa: kazcidAgatya navamaM maNDalaM spRzet |
UruM ca spRzate bhUyo dharmacintA ca cintitA ||899||
tatra zabdAzca zrotavyA bhavanti hi na saMzaya: |
yajan hi yAjakazcaiva yajamAnastathaiva ca |
zabdAnevaMvidhAn zrutvA yajJacintAM tu nirdizet ||900||
@410
puruSa: kazcidAgatya dazamaM maNDalaM spRzet |
karmacintA vicintyeti gRhakarma na saMzaya: ||901||
spRzate jAnunI caiva karmacintAM tu nirdizet |
tatra zabdA bhavantIme zrotavyAzca na saMzaya: ||902||
bhUmikarma ca kSetraM ca kSetrakarma tathaiva ca |
etAdRzaM dRSTvotpAtaM karmacintAM vinirdizet ||903||
puruSa: kazcidAgatya ekAdazaM tu saMspRzet |
jaGghe tu spRzate bhUyo hyarthalAbhaM vinirdizet ||904||
tatreme zabdA: zrotavyA bhavantIha na saMzaya: |
paNasuvarNacelAni dhAnyaM samaNikuNDalam ||905||
etAdRzaM ravaM zrutvA hiraNyaM tasya nirdizet |
atha vA yAdRza: zabdastAdRzaM phalamAdizet ||906||
puruSa: kazcidAgatya dvAdazaM maNDalaM spRzet |
pAdau ca spRzate pRcchan cittaM cApyanarthikam ||907||
yastu taccintito hyartha AzA AgantukA ca yA |
atha vA zabdA: zrotavyA nimittajJAnapAragai: ||908||
nirAzazcaiva ghoSazca nirAzaM tasya nirdizet |
atha vA yAdRza: zabdastAdRzaM tena cintitam ||909||
aya bho: puSkarasArin dvAdazarAziko nAmAdhyAya: ||
atha khalu bho: puSkarasArin kanyAlakSaNaM nAmAdhyAyaM vyAkhyAsyAmi | tacchrUyatAm |
atha kim | kathayatu bhagavAMstrizaGku:-
kanyAlakSaNam |
tattvaM vijJAyate yena yena zubhamupasthitam |
ninditaM ca prazastaM ca strINAM vakSyAmi lakSaNam ||910||
pitaraM mAtaraM caiva mAtulaM bhrAtaraM tathA |
vimbAdvimbaM parIkSyeta trizaGkuvacanaM yathA ||911||
muhUrte tithisaMpanne nakSatre cApi pUjite |
tadvijJai: saha saMgamya kanyAM pazyet zAstravit ||912||
hastau pAdau nirIkSata nakhAni hyaGgulIstathA |
pANilekhAzca jaGghe ca kaTi nAbhyUrumeva ca ||913||
@411
oSThau jihvAM ca dantAMzca kapolau nAsikAM tathA |
akSibhruvau lalATaM ca karNau kezAMstathaiva ca ||914||
romarAjIM svaraM varNaM mantritaM gItameva ca |
matiM sattvaM samIkSeta kanyAnAM zAstrakovida: |
tatra pUrvaM parIkSeta svayameva vicakSaNa: ||915||
haMsasvarA meghavarNA nArI madhuralocanA |
aSTau putrAn prasUyeta dAsIdAsai: samAvRtA ||916||
vyAvartAzcatvAro yasyA: sarve caiva pradakSiNA: |
samagAtravibhaktAGgI putrAnaSTau prasUyate ||917||
maNDUkakukSiryA nArI saizvaryamadhigacchati |
dhanyAn sA janayetputrAMsteSAM prItiM ca bhuJjate ||918||
yasyA: pANitale vyakta: kacchapa: svastiko dhvaja: |
aGkuzaM kuNDalaM mAlA dRzyante supratiSThitA: |
ekaM sA janayetputraM taM ca rAjAnamAdizet ||919||
yasyA: pANau pradRzyeta koSThAgAraM satoraNam |
api dAsakule jAtA rAjapatnI bhaviSyati ||920||
dvAtriMzaddazanA yasyA: sarve gokSIrapANDarA: |
samazikharisnigdhAbhA rAjAnaM sA prasUyate ||921||
snigdhA kAraNDavaprekSA hariNAkSI tanutvacA |
raktoSThajihvA sumukhI rAjAnamupatiSThati ||922||
sUkSmA ca tuGganAsA ca muktamAraktimodarI |
subhrU: suvarakezAntA sA tu kanyA bahuprajA ||923||
aGgulya: saMhitA: kAntA nakhA: kamalasaMnibhA: |
suRjuraktacaraNA sA kanyA sukhamedhate ||924||
yasyAvartau samau snigdhau ubhau pArzvau susaMsthitau |
…..rAjapatnI tu sA bhavet ||925||
pradakSiNaM prakrameta prekSate ca pradakSiNam |
pradakSiNasamAcArAM kanyAM bhAryArthamAvahet ||926||
UrU jaGghe ca pArzve ca tathA vikrama: saMsthita: |
raktAnte vipule netre sA kanyA sukhamedhate ||927||
mRgAkSI mRgajaGghA ca mRgagrIvA mRgodarI |
yuktanAmA tu yA nArI rAjAnamupatiSThate ||928||
@412
yasyAgralalitA: kezA: mukhaM ca parimaNDalam |
nAbhi: pradakSiNAvartA sA kanyA kulavardhinI ||929||
nAtidIrghA nAtihrasvA supratiSThatanutvacA |
sukhasaMsparzakezAgrA saubhAgyaM nAtivartate ||930||
kAntajihvA tu yA nArI raktoSThI priyabhASiNI |
tAdRzIM varayetprAjJo gRhArthaM sukhamedhinIm ||931||
nIlotpalasuvarNAbhA dIrghAGgulitalA tu yA |
sahasrANAM bahUnAM tu svAminI sA bhaviSyati ||932||
dhanadhAnyai: samAyuktAmAyuSA yazasA zriyA |
kanyAM lakSaNasaMpannAM prApya vardhati mAnava: ||933||
kIrtitAstu mayA dhanyA maGgalyalakSaNA: striya: |
aprazastaM pravakSyAmi yathoddezena lakSaNam ||934||
UrdhvaprekSI adha:prekSI yA ca tiryak ca prekSiNI |
udbhrAntA vipulAkSI ca varjanIyA vicakSaNai: ||935||
bhinnAgrazatikA rUkSA: kezA yasyA: pralambikA: |
citrAvalI citragAtrA bhavati kAmacAriNI ||936||
kAmukA piGgalA caiva gaurI caivAtikAlikA |
atidIrghA atihrasvA varjanIyA vicakSaNai: ||937||
yasyAstrINi pralambanti lalATamudaraM sphicau |
trIMzca sA puruSAn hanti devaraM zvazuraM patim ||938||
pArzvato romarAjI tu vinatA ca kaTirbhavet |
dIrghamAyuravApnoti dIrghakAlaM ca du:khitA ||939||
kAkajaGghA ca yA nArI raktAkSI ghargharasvarA |
ni:sukhA ca nirAzA ca varjitA naSTabAndhavA ||940||
atisthUlodaraM yasyA: pralambo nimnasaMnibha: |
atyantamavazA nArI bahuputrA sudu:khitA ||941||
yA tu sarvasamAcArA mRdvaGgI samatAM gatA |
sarvai: samairguNairyuktA vijJeyA kAmacAriNI ||942||
yasyA romacite jaGghe mukhaM ca parimaNDalam |
putraM vA bhrAtaraM vApi jAramicchati tAdRzI ||943||
yasyA bAhuprakoSThau dvau romarAjIsamAvRtau |
uttaroSThe ca romANi sA tu bhakSayate patim ||944||
@413
yasyA hastau ca pAdau ca chidrau dantAntarANi ca |
patinopArjitaM dravyaM na tasyA ramate gRhe ||945||
yasyAstu vrajamAnAyA: sphuTante parvasaMdhaya: |
sA jJeyA du:khabahulA sukhaM naivAdhigacchati ||946||
yasyA: kaniSThikA pAde bhUmiM na spRzate’Gguli: |
kaumAraM sA patiM tyaktvA Atmana: kurute priyam ||947||
anAmAGguli: pAdasya mahIM na spRzate’Gguli: |
na sA ramati kaumAraM bandhakItvena jIvati ||948||
yasyA: pradezinI pAde’GguSThaM samatikramet |
kumArI kurute jAraM yauvanasthA vizeSata: ||949||
Avarta: pRSThato yasyA nAbhI sA cAnubandhati |
na sA ramati kaumAraM dvitIyaM labhate patim ||950||
vikRtA sthirajAlA ca rUkSagaNDaziroruhA |
api rAjakule jAtA dAsItvamadhigacchati ||951||
yasyAstu hasamAnAyA gaNDe jAyati kUpakam |
agnikArye’pi sA gatvA kSipraM doSaM kariSyati ||952||
samAsamagatA subhrUrgaNDAvartA ca yA bhavet |
pralamboSThI tu yA nArI naikatra ramate ciram ||953||
lambodarI sthUlazirA raktAkSI piGgalAnanA |
aSTau bhakSayate vIrAnnavame tiSThate ciram ||954||
na devikA na nadikA na ca daivatanAmikA |
vRkSagulmasanAmA ca varjanIyA vicakSaNai: ||955||
nakSatranAmA yA nArI yA ca gotrasanAmikA |
suguptA rakSitA vApi manasA pApamAcaret ||956||
dArAn vivarjayedetAn yA mayA parikIrtitA: |
prazastA yAstu pUrvoktAstAdRzIyAnnara: (?) sadA ||957||
padmAGkuzasvastikavardhamAnai-
zcakradhvajAbhyAM kalazena pANau |
zaGkhAtapatrottamalakSaNaizca 
saMpattaye sAdhu bhavanti kanyA: ||958||
ayaM bho: puSkarasArin kanyAlakSaNaM nAmAdhyAya: ||
@414
atha khalu bho: puSkarasArin vastrAdhyAyaM vyAkhyAsyAmi | tacchrUyatAm | atha kim |
kathayatu bhagavAn trizaGku:-
vastrAdhyAya: |
kRttikAsu dahatyagnirarthalAbhAya rohiNI |
mRgazirA mUSIdaMzA ArdrA prANavinAzinI ||959||
punarvasuzca dhanyA syAtpuSye vai vastravAn bhavet |
AzleSAsu bhavenmoSa: zmazAnaM maghayA vrajet ||960||
phAlgunISu bhaved vidyA uttarAsu ca vastravAn |
hastAsu hastakarmANi citrAyAM gamanaM dhruvam ||961||
svAtyAM ca zobhanaM vastraM vizAkhA priyadarzanam |
bahuvastrA cAnurAdhA jyeSThA vastravinAzinI ||962||
mUlena kledayedvAsa ASADhA rogasaMbhavA |
uttarA mRSTabhojI syAcchravaNe cakSuSo rujam ||963||
dhaniSThA dhAnyabahulA vidyAcchatabhiSe bhayam |
pUrvabhAdrapade toyaM putralAbhAya cottarA ||964||
revatI dhanalAbhAya azvinI vastralAbhadA |
bharaNI ca bhayAkIrNA cauragamyA ca sA bhavet ||965||
ayaM bho: puSkarasArin vastrAdhyAya: ||
atha khalu bho: puSkarasArin luGgAdhyAyaM pravakSyAmi | tacchrUyatAm | atha kim |
kathayatu bhagavAn trizaGku:-
luGgAdhyAya: |
kutrotpannA ime bIjA: (?) zasyAnAM ca yavAdaya: |
yairidaM dhriyate vizvaM kRtsnaM sthAvarajaGgamam ||966|| 
vApayet tu kathaM bIjaM lAGgalaM yojayetkatham |
keSu nakSatrayogeSu tithiyogeSu keSu ca ||967||
zAradaM vAtha graiSmaM tu kasmin mAse tu vApayet |
nimittaM kati zasyante kAni vA parivarjayet |
kasya vA dApayed dhUpaM kena mantreNa dApayet ||968||
pradakSiNasamAvRttA yadi luGgA prajAyate |
tadA nAgamukhI luGgA dahati citramukhyapi ||969||
@415
darbhasUcImukhI vApi kAraNaM tatra ko bhavet |
kati saubhikSikA luGgA: kati daurbhikSikA: smRtA: |
kativarNA: samAkhyAtA: kativarNA nidarzitA: ||970||
naSTApanaSTabIjasya varSati yadi vAsava: |
nirghAto vA bhavettIvro’thavApi medinI calet ||971||
zasyaM phalasya kiM tatra nimittamupalakSayet |
sarvametatsamAsena zrotumicchAmi tattvata: ||972||
puSkarasAriNo brAhmaNasya vacanaM zrutvA trizaGkurmAtaGgAdhipatiridaM vacanamabravIt-
purA devAsurairnAgairyakSarAkSasakinnarai: |
sAgarAdamRtaM dRSTaM manthite tu samudbhavam ||973||
amRte bhakSyamANe tu bhAgaM prArthitavAn dvija: |
tato dattA: surairbhAgA amRtAddazabindava: ||974||
tata utpannA ime bIjA bhuvi lokasukhAvahA: |
yavavrIhitilAzcaiva godhUmA mudgamASakA: ||975||
zyAmakaM saptamaM vidyAdikSuzcASTamaka: smRta: |
zeSAstu saMgatA jAtA bahava: zasyajAtaya: ||976||
haritakeSu sarveSu ye cAnye sattvajAtaya: |
parito navamo bindu: sarvadehe’mRto’bhavat |
mUleSu caiva sarveSu bindureka: prapAtita: ||977||
ASADhe zuklapakSe’sya vrIhidhAnyAni vApayet |
zAradAdIni sarvANi mAse bhAdrapade tathA ||978||
kArtike mArgazIrSe vA grISmadhAnyAni vApayet |
paJcamyAM zuklasaptamyAM SaSThyAmekAdazISu ca ||979||
trayodazyAM dvitIyAyAM tathA hi navamISu ca |
vizeSatastu nimneSu sarvabIjAni hyutsRjet ||980||
bharaNIpuSyamUleSu hastAzvinImaghAsu ca |
kRttikAsu vizAkhAsu vizeSeNa tu zAradam ||981||
saumye maitre’nurAdhe ca dhaniSThAzravaNAsu ca |
utsarga: sarvabIjAnAmuttareSu prazasyate |
varjayejjanmanakSatraM saMgrahaM ca vivarjayet ||982||
grAmakSetre ca yad bIjaM gRhe ca gRhadevatA |
nimittamupalakSeta maGgalAni zubhAni ca ||983||
@416
brAhmaNaM kSatriyaM kanyAmarciSmantaM ca pAvakam |
vAraNendraM vRSaM caiva hayaM vA svabhyalaMkRtam ||984||
pUrNakumbhaM dhvajaM chatramAmamAMsaM surAM tathA |
uddhRtAM dhAraNIM caiva baddhamekapazuM dadhi ||985||
cakrArUDhaM ca zakaTaM kAkArUDhAM ca sUkarIm |
parasyAropaNaM dRSTvA sasyasaMpattimAdizet ||986||
sarve dakSiNato dhanyA: purazca mRgapakSiNa: |
darzanaM zuklapuSpANAM phalAnAM caiva zasyate ||987||
ajo vA vAmata: zasyo jambukazca prazasyate |
vikRtaM kubjakuSThiM ca mukhaM zmazrudharaM tathA ||988||
naraM nirbhartsitaM dInaM zokArtaM vyAdhipIDitam |
varAhavRndaM sarpaM ca gardabhaM bhArahInakam |
dRSTvA nivartayed bIjaM punargrAmaM pravezayet ||989||
tilasya bahupUrNasya bhANDe syAdvapanaM tathA |
zrutvA hyetAni vrajatAM sasyasaMpattimAdizet ||990||
rAzisthaM grathitaM dhautaM svasthamaGkuritaM tathA |
zrutvA saMmArjitaM caiva ityAzukRtinaM vidu: ||991||
zrutvA mlAnaM ca zuSkaM ca mandavRSTiM ca nirdizet |
zrutvA nivartayed bIjaM punargrAmaM pravezayet ||992||
nIyamAnaM ca yad bIjaM varSate yadi vAsava: |
svayameva tu tacchasyaM kAmaM kAlena bhujyate ||993||
nIyamAnaM ca yad bIjaM kampate yadi medinI |
bhramyate karSaka: sthAnAnna tacchakyaM tu vApitum ||994||
nIyamAnasya bIjasya nirghAto dAruNo bhavet |
svAmino maraNaM kSipraM zasyapAlasya nirdizet ||995||
atha vA vyAkulaM kuryAdrAjadaNDaM nikRntati |
dRSTvA nivartayed bIjaM punargrAmaM nivezayet ||996||
brAhmaNebhyo yathAzakti datvA tu saMprayojayet |
kRtvA suvipulAM vedIM darbhAnAstIrya sarvata: ||997||
samidbhiragniM prajvAlya juhuyAd ghRtasarSapam |
vedazAntiM japetpUrvaM zasyazAntimata: param ||998||
@417
japetpArAzaraM pUrvaM priyatAM vAcayed dvijai: |
prathamaM prAGmukhaM bIjaM prakSipeduttare’tha vA ||999||
pipIlikA yadA kSetre bIjaM kurvanti saMcayam |
suvRSTiM ca subhikSaM ca sarvasasyeSu saMpadA ||1000||
haranti cet tRNAd bIjaM tRNe zasyApahA api |
parasparaM ca hiMsanti dhAnyaM ca nidhanaM vrajet ||1001||
sthaleSu saMcayaM dRSTvA mahAvRSTiM vinirdizet |
dRSTvA tu saMcayaM nimne’nAvRSTiM ca nirdizet ||1002||
yadA tu proSitaM bIjaM saptarAtreNa jAyate |
suvRSTiM ca subhikSaM ca sarvazasyeSu saMpadA ||1003||
yadA tu proSitaM bIjamardhamAsena jAyate |
alpaM niSpadyate zasyaM durbhikSaM cAtra jAyate ||1004||
trirAtrAccatUrAtrAdvA yadi luGga: prajAyate |
ativRSTirbhavettatra paracakrabhayaM vidu: ||1005||
luGgasya tu ye pAdA: paJca sapta nava tathA |
suvRSTiM ca subhikSaM ca sarvasasyeSu saMpadA ||1006||
syAlluGgasya tu ye pAdAzcatvAro’STapadAtha vA |
alpaM niSpadyate zasyaM durbhikSaM cAtra nirdizet ||1007||
luGgasya yadi pAdAstu dRzyante dvAdaza kvacit |
kvacinniSpadyate zasyaM durbhikSaM kvacidAdizet |
vAmAvartA: pradRzyante durbhikSaM tatra nirdizet ||1008||
yadA pUrvamukhI luGgA kSemaM vRSTiM ca nirdizet |
yadA pazcAnmukhI luGgA ativRSTiM ca nirdizet ||1009||
kSemaM subhikSaM caivAtra yadA luGgottarAmukhI |
haritAlasuvarNAbhA bhadrazocirivotthitA ||1010||
darbhasUcImukhI cApi dRzyate yatra kutracit |
kvacinniSpadyate zasyaM durbhikSaM tatra nirdizet ||1011||
yadA nAgamukhI luGgA dRzyate yatra vA kvacit |
kvacinniSpadyate zasyaM durbhikSaM cAtra nirdizet |
tatrAzanibhayaM cApi bhayaM meghAnna saMzaya: ||1012||
kRSimUlamidaM sarvaM trailokyaM sacarAcaram |
nAsti kRSisamAvRtti: svayamuktaM svayaMbhuvA ||1013||
@418
nAkRSerdharmamApnoti nAkRSe: sukhamApnuyAt |
dharmamarthaM tathA kAmaM sarvaM prApnoti karSaka: ||1014||
iti luGgAdhyAya: ||
punarapi puSkarasArI brAhmaNastrizaGkuM mAtaGgAdhipatimetadavocat-
kathaM pRthivyAM nAgAzca kena vA vinivAritA: |
kuto mUlasamutthAnaM nirghAta: kutra jAyate ||1015||
kutazcAbhrANi jAyante nAnAvarNA dizo daza |
kasyaiSa mahata: zabda: zrUyate dundubhisvara: ||1016||
ko hi sRjati durbhikSaM subhikSaM caiva prANinAm |
kastatra sa munizreSTho nAma gotraM bravIhi me ||1017||
daivatAni ca me brUhi vidhAnAni svayaMbhuva: |
yajJaM ca yajJabhAgaM ca hotavyazca yathA bali: ||1018||
pRthivyAM daivataM brUhi Azrame daivataM brUhi |
deve tu daivataM brUhi kena devI sA kalpitA ||1019||
pAtrasya daivataM brUhi pUrNakumbhasya daivatam |
karake daivataM brUhi tathA sthAlyAM ca daivatam ||1020||
zasyasya daivataM brUhi zasyapAlasya daivatam |
vAyuskandhaizca katibhi: zukro vegaM pramuJcati ||1021||
atha trizaGkurmAtaGgAdhipatirbrAhmaNaM puSkarasAriNametadavocat- 
pRthvI vA vAyurAkAzamApo jyotizca paJcamam |
tatra saMvartate piNDaM tato megha: pravartate ||1022||
eSa vyApnoti cAkAzaM vAyunA janyate ghana: |
Adityarazmayo vAri samudrasya nabhastale ||1023||
tajjalaM nAgasaMkSiptaM tato varuNasaMkSaya: |
vAyurnabho garjayate agnirvidyotate diza: ||1024||
marutA kSipyate piNDaM saMnipAtazca garjate |
virodhanaM tu vAyozca agnezca anilasya ca ||1025||
AkAze vartate piNDaM pazcAtpatati medinIm |
yad grahANAmadhipatirnakSatrajyotiSAmapi |
tato mArutasaMsargAtparjanyamapi varSati ||1026||
varSate zailazikhare yatra saMprasthito jana: |
yatra satyaM ca dharmazca havirmeghazca vartate ||1027||
@419
tatra bIjAni rohanti annapAnaM samRdhyati |
evaM piNDAzanirAdyA tato vAtAzanI smRtA |
dantAzanI tRtIyA tu azanistu caturthikA ||1028||
paJcamI krimaya: proktA: SaSThI tu zalabhAstathA |
saptamI syAdanAvRSTirativRSTistastathASTamI ||1029||
navamI saMbara: proktA ityAha bhagavAMstrizaGku: |
etAstvazanyo vyAkhyAtAstAsAM vai devatA: zRNu |
piNDAzanI brahmasRSTA eSA jyeSThAdyadevatA ||1030||
dantAzanI tu sainyAnAM grahA vAtAzanI smRtA |
adeza…...............devatA: ||1031||
zalabhA: ketudaivatyA AdityA ditidevatA: |
zaMsakAmativarSasya anAvRSTestu jyoti[Sa:] ||1032||
[samba] rasya tu parjanyamAkhyAtA: nava devatA: | azanyA devatA: proktA AkAza-
gamanArthaM bodhata |
pUrvamadhIndradaivatyaM dakSiNe yamadaivatam |
varuNaM pazcime vidyAduttare dhanada: smRta: |
…tyA daivataM viSNurAzramaM vizvadaivatam ||1033||
samidhAdaivatA devAstebhyo devI prakalpitA |
samidhAdaivatA................tognihutAzanam ||1034||
vedyAM tu daivataM ….............kArAdityadaivatam |
pAtrasya devatA dharma: pUrNakumbhe janArdana: ||1035||
caruM ceti…...dhUpasthAnasya jyotiSa: |
zasya….zasyapAlo mahAmati: |
vAyuskandhaizcaturbhistu zukro vegaM pramuJcati ||1036||
atra madhye pRthivyApa Azramo vizvadaivata: |
tasmin deze….yasmin prIto vRSadhvaja: ||1037||
ityAha bhagavAMstrizaGku: | punarapi puSkarasArI brAhmaNastrizaGkumevamAha-
kimarthamAzrame nityaM hUyate havyavAhana: |
tRNakASThAni saMhRtya meghaM dRSTvA samutthitam ||1038||
ati….nyate agniM sudAruNam |
sarvalokahitArthAya dhyAtvA divyena cakSuSA |
prazamecca samAsena tadbhavArthaM tu….||1039||
@420
evamukte trizaGkurmAtaGgAdhipatirbrAhmaNaM puSkarasAriNametadavocat-
dhUmikAdhyAya: |
purA hi khANDavadvIpamarjunena mahAtmanA |
…......jvalitaM jAtavedasA ||1040||
…......prasannamAnAnnidhigatam |
tatra dagdhA anekA hi nAgA: koTisahasraza: ||1041||
purA mahoragagaNA yakSarAkSasapannagA: |
pAdahInA: kRtA: kecid bAhuhInA: kRtApare ||1042||
vaikalyaM karNanAsAbhyAM kRtaM caivAkSipAtanam |
tadAprabhRti bhUtAnAM dRSTaM vai trAsitaM mana: ||1043||
anginA tApitA: kecidbANairanye ca sUditA: |
vAcATakenApi purA kAdraveyA: prapAtitA: ||1044||
arciSA havigandhena muhyamAnA nabhontare |
tadvihInA: patantyanye guhyakA dharaNItale ||1045||
sahAMpatistu nAmnA sa zasyakAle tadAzrame |
zasyapAlaistu satataM hotavyo havyavAhana: ||1046||
gRhamedhI jvAlayedagniM nirmale’pi nabhontare |
digbhAgeSu ca bhUtAnAM teSAmarthaM dine dine ||1047||
jAgrataM satataM vahnimAzramastho’pi dhArayet |
meghaM dRSTvA vizeSeNa jvAlitavyo hutAzana: ||1048||
sadhUmaM jvalitaM dRSTvA dIpyamAnaM tu pAvakam |
bhayamApatate teSAM nAgasainyaM vimuhyate ||1049||
agniM paricarato’sya zasyapAlasya cAzrame |
anginA hUyamAnena sidhyate sarvakarma ca ||1050||
ayaM bho: puSkarasArin dhUmikAdhyAya: ||
atha khalu bho: puSkarasArin tithikarmanirdezaM nAmAdhyAyaM vyAkhyAsyAmi | tacchrUya-
tAm | atha kim | kathayatu bhagavAMstrizaGku:-- 
tithikarmanirdeza: |
nandAM pratipadAmAhu: prazastAM sarvakarmasu |
vijJAnasya samArambhe pravAse ca vigarhitA ||1051||
dvitIyA kathitA bhadrA zastA bhUSaNakarmasu |
jayA tRtIyA vyAkhyAtA prazastA jayakarmasu ||1052||
@421
caturthI kathitA riktA grAmasainyavadhe hitA |
cauryAbhicArakUTAgnidAhagorasasAdhane ||1053||
pUrNA tu paJcamI jJeyA cikitsAgamanAdhvasu |
dAnAdhyayanazilpeSu vyAyAme ca prazasyate ||1054||
jayeti saMjJitA SaSThI garhitAdhvasu zasyate |
gRhe kSetre vivAhe vA AvAhakarmasu mitreti ||1055||
bhadrA ca saptamI khyAtA zreSThA sA saukRte’dhvani |
nRpANAM zAsane chatre zayyAnAM karaNeSu ca ||1056||
mahAbalASTamI sA ca prayojyA parirakSaNe |
bhayamandarabaddheSu yogeSu haraNeSu ca ||1057||
ugrasenA tu navamI tasyAM kuryAdripukSayam |
tathA viSaghnAvaskandavidyAbandhavadhakriyA: ||1058||
sudharmA dazamI zastA zAstrArambhe dhanodyate |
zAntisvastyayanArambhe dAnayajJodyateSu ca ||1059||
ekAdazI punarmAnyA strISu ca mAMsamadyayo: |
kArayennagaraM guptaM vivAhaM zAstrakarma ca ||1060||
yazeti dvAdazImAhurvaire’dhvani ca garhitA |
vivAhe ca girau kSetre gRhakarmasu pUjitA ||1061||
jayA trayodazI sAdhvI maNDaleSu ca yoSitAm |
kanyAvaraNavANijyavivAhAdiSu ceSyate ||1062||
ugrA caturdazI tu syAtkArayedabhicArikam |
vadhabandhaprayogAMzca pUrvaM ca praharedapi ||1063||
siddhA paJcadazI sAdhvI devatAgnividhau hitA |
gosaMgrahavRSotsargabalijapyavrateSu ca ||1064||
nandAdInAM kriyA pUrve SaSThyAdInAM tu madhyame |
sunandAyAzca saMdhyAbhirdinarAtryo: prasidhyati ||1065||
ayaM bho: puSkarasArin tithikarmanirdezo nAmAdhyAya: ||
api ca mahAbrAhmaNa idaM pUrvanivAsAnusmRtijJAnasAkSAtkriyAyAM vidyAyAM cittamabhi-
nirNayAmi nivartayAmi, anekavidhapUrvanivAsaM samanusmarAmi ||
syAtte brAhmaNa kAGkSA vA vimatirvA anya: sa tena kAlena tena samayena brahmA devAnAM
pravaro’bhUt | nahyevaM draSTavyam | ahameva sa tena kAlena tena samayena brahmA devAnAM pravaro-
‘bhUvam | so’haM tatazcyuta: samAna indra: kauziko’bhUvam | tatazcyuta: samAno’raNemirgautamo-
@422
'bhUvam | tatazcyuta: samAna: zvetaketurnAma maharSirabhUvam | tatazcyuta: samAna: zukapaNDito-
‘bhUvam | mayA te tadA brAhmaNa catvAro vedA vibhaktA: | tadyathA puSyo bahvRcAnAM paGkti-
zchandogAnAm | ekaviMzaticaraNA adhvaryava: | kraturatharvaNikAnAm ||
syAttava brAhmaNa kAGkSA vA vimatirvA anya: sa tena kAlena tena samayena
vasurnAma maharSirabhUt | na hyevaM draSTavyam | ahameva sa tena kAlena tena samayena vasurnAma 
maharSirabhUvam | mayA sA takSakavadhUkAyA: kapilA nAma mANavikA duhitA AsAditA
bhAryArthAya | so’haM tatra saMraktacitta RddhyA bhraSTo dhyAnebhyo vaJcita: parihIna: | so’ha-
mAtmAnaM jugupsamAnastasyAM velAyAmimAM gAthAM babhASe—oM^ bhUrbhuva: sva: | tatsavituvareNyaM
bhargo devasya dhImahi | dhiyo yo na: pracodayAt ||
so’haM brAhmaNa tvAM bravImi-sAmAnyasaMjJAmAtrakamidaM lokasya brAhmaNa iti vA kSatriya
iti vA vaizya iti vA zUdra iti vA | ekamevedaM sarvaM sarvamidamekam | putrAya me zArdUla-
karNAya prakRtiM duhitaramanuprayaccha bhAryArthAya | yAvatakaM kulazulkaM manyase tAvatakamanupradA-
syAmi | idaM ca vacanaM puna: zrutvA trizaGkormAtaGgarAjasya brAhmaNa: puSkarasArI idamavocat- 
bhagavAn zrotriya: zreSThastvatto bhUyAnna vidyate |
sadevakeSu lokeSu mahAbrahmasamo bhavAn ||1066||
putrAya te bho: prakRtiM dadAmi 
zIlena rUpeNa guNairupeta: |
zArdUlakarNa: prakRtistu bhadrA
ubhau rametAM rucitaM mamedam ||1067||
tatra tAni paJcamAtrANi mANavakazatAni uccai:zabdAni procurmahAzabdAni-mA tvaM
bho upAdhyAya vidyamAneSu brAhmaNeSu cANDAlena sArdhaM saMbandhaM rocaya | nArhasi bho upAdhyAya
vidyamAneSu brAhmaNeSu cANDAlena sArdhaM saMbandhaM kartum ||
atha brAhmaNa: puSkarasArI teSAM nidAnaM nidAya zabdaM saMsthApya nipatya zlokenaitA-
narthAnabhASata-
evametadyathA hyeSa trizaGkurbhASate giram |
tattvaM hyavitathaM bhUtaM satyaM nityaM tathA dhruvam ||1068||
atha brAhmaNa: puSkarasArI teSAM mANavakAnAM taM mahAntaM zabdaM saMsthApya trizaGkuM
mAtaGgarAjamidamavocat-ayaM bhostrizaGko brahmaNA sahApatinA cAturmahAbhautiko mahApuruSa: 
prajJapta: | yasya 
zira: satAraM gaganamAkAzamudaraM tathA |
parvatAzcApyubhAvUrU pAdau ca dharaNItalam ||1069||
@423
sUryAcandramasau netre roma tRNavanaspatI |
sAgarAzcApyamedhyaM vai nadyo mUtrasravo’sya tu ||1070||
azrUNi varSaNaM cAsya eSa brahmA sahApati: |
bhavAMstu paramajJo’si tanme brUhi yathA tathA ||1071||
iha bhostrizaGko kimAha svalakSaNaM brahmaNa: pratyavekSasva | pitrA ca mAtrA ca kRtAni
karmANi bhavanti | azvastanAstena vaJcitA: |
gacchanti sattvA bahugarbhayoniM
na caiva kazcinmanujo hyayoni: |
samastajAtau pracaranti sattvA
na mArutAjjAyate kazcideva ||1072||
svabhAvabhAvyaM hyavagaccha loke 
ke brAhmaNakSatriyavaizyazUdrA: |
sarvatra kANA: kuNinazca khaJjA: 
kuSThI kilAsI hyapasmAriNo’pi ||1073||
kRSNAzca gaurAzca tathaiva zyAmA:
sattvA: prajA hyanyatame viziSTA: |
sahAsthicarmA: sanakhA: samAMsA
du:khI sukhI mUtrapurISayuktA: |
na cendriyANAM praviviktirasti
tasmAnna varNAzcaturo bhavanti ||1074||
mantrairhi yadi labhyeta svargaM tu gamanaM dvija: |
kRSNazuklAni karmANi bhaveyurniSphalAni hi ||1075||
yasmAtkRSNAni zuklAni karmANi saphalAni hi |
pacyamAnAni dRzyante gatiSvetAni paJcasu ||1076||
mANavakazateSu sa tatra vinihato mahAyazasA trizaGkunA puSkarasArI brAhmaNo’bravIt-
brAhmaNo’sau mAtaGgarAjo hi trizaGkurnAma | bhavAn hi brahmA indrazca kauzika: | tvamaraNemizca
gautama: | tvaM zvetaketuzca zukapaNDita: | veda: samAkhyAtastvayA caturdhA | bhagavAnvasU rAjarSi-
rmahAyazA bhagavAn |
jJAnena hi tvaM parameNa yukta:
sarveSu zAstreSu bhavAn kRtArtha: |
@424
zreSTho viziSTo paramo’si loke
bhavAn hi vidyAcaraNena yukta: ||1077||
dadAmi te’haM prakRtiM mamAmalAM
zIlena rUpeNa guNairupeta: |
zArdUlakarNa: prakRtizca bhadrA
ubhau rametAM rucitaM mamedam ||1078||
pragRhya bhRGgAramudakaprapUrNa-
mAvarjito brAhmaNo hRSTacitta: |
anupradAsIdudakena kanyakAM
zArdUlakarNasya iyamastu bhAryA ||1079||
udagracitta AsInmAtaGgarAja: |
kRtvA nivezaM sa tadAtmajasya
gatvAzrame’sau nagaraM yazasvI |
dharmeNa vai kArayati svarAjyam 
kSemaM subhikSaM ca sadotsavADhyam ||1080|| iti |
syAd bhikSavo yuSmAkaM kAGkSA vA vimatirvA vicikitsA vA-anya: sa tena
kAlena tena samayena trizaGkurnAma mAtaGgarAjo’bhUt ? naivaM draSTavyam | ahameva sa tena kAlena
tena samayena trizaGkurnAma mAtaGgarAjo’bhUvam | syAdevaM ca bhikSavo yuSmAkam-anya: sa tena
kAlena tena samayena zAdUlakarNo nAma mAtaGgarAjakumAro'bhUt | naivaM draSTavyam | eSa sa
Anando bhikSu: sa tena kAlena tena samayena zArdUlakarNo nAma mAtaGgarAjakumAro’bhUt |
syAdevaM yuSmAkam—anya: sa tena kAlena tena samayena puSkarasArI nAma brAhmaNo’bhUt | naivaM
draSTavyam | eSa zAradvatIputro bhikSu: sa tena kAlena tena samayena puSkarasArI nAma brAhmaNo’-
bhUt | nAnyA sA tena kAlena tena samayena puSkarasAriNo brAhmaNasya prakRtirnAma mANavikA
duhitAbhUt | naivaM draSTavyam | eSA sA prakRtirbhikSuNI tena kAlena tena samayena puSkara-
sAriNo brAhmaNasya prakRtirnAma mANavikA duhitAbhUt | sA etarhi tenaiva snehena tenaiva
premNA AnandaM bhikSuM gacchantamanugacchati tiSThantamanutiSThati | yadyadeva kulaM piNDAya pravizati,
tatra tatraiva dvAre tUSNIMbhUtA asthAt ||
atha khalu bhagavAnetasminnidAne etasmin prakaraNe tasyAM velAyAmimAM gAthAmabhASata-
pUrvakeNa nivAsena pratyutpannena tena ca |
etena jAyate prema candrasya kumude yathA ||1081||
@425
tasmAttarhi bhikSavo’nabhisamitAnAM caturNAmAryasatyAnAmabhisamayAya, adhimAtraM vIryaM 
tIvracchando vIryaM zabdApayAmi | utsAha unnatiraprativANi: | smRtyA saMprajanyena apramAdato
yoga: karaNIya: | drutameSAM caturNA du:khasyAryasatyasya du:khasamudayasya nirodhasya
nirodhagAminyA: pratipada Aryasatyasya amISAM caturNAmAryasatyAnAmanabhisamitAnAmabhi-
samayAya adhimAtraM tIvracchando vIryaM vyAyAma utsAha unnatiraprativANi: smRtyA saMprajanyenA-
pramAdato yoga: karaNIya: ||
asmiMzca khalu punardharmaparyAye bhASyamANe bhikSUNAM SaSTimAtrANAmanupAdAya Asravebhya-
zcittAni vimuktAni | saMbahulAnAM zrAvakANAM brahmaNAM gRhapatInAM ca virajaskaM vigatamalaM
dharmacakSurudapAdi vizuddham ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne zArdUlakarNAvadAnam ||
@426
34 dAnAdhikaraNamahAyAnasUtram |
e{1. ##Before## evaM, ##Mss. read## namo ratnatrayAya.}vaM mayA zrutam | ekasmin samaye bhagavAJchrAvastyAM viharati jetavane’nAtha-
piNDadasyArAme mahatA bhikSusaMghena sArdham | tatra [bhagavAn] bhikSUnAmantrayate sma—sapta-
triMzatA bhikSava AkArai: paNDito dAnaM dadAti | kAle dAnaM dadAti tathAgatAnujJAtam |
kalpitaM dAnaM dadAti trivastuparizuddham | satkRtya dAnaM dadAti sarvadoSavikSepavigamArtham |
svahastena dAnaM dadAtyasArAtkAyAtsArasaMgrahArtham | skandhaM dAnaM dadAti mahAtyAgabhogavipAka-
pratilAbhasaMvartanIyam | varNasaMpannaM dAnaM dadAti prAsAdikavipAkapratisaMvartanIyam | gandhasaMpannaM
dAnaM dadAti gandhavipAkapratilAbhasaMvartanIyam | rasasaMpannaM dAnaM dadAti rasarasAgravyaJjana-
vipAkapratilAbhasaMvartanIyam | praNItaM dAnaM dadAti praNItabhogavipAkapratilAbhasaMvartanIyam |
vipulaM dAnaM dadAti vipulabhogavipAkapratilAbhasaMvartanIyam | annadAnaM dadAti kSuttarSa-
vicchedavipAkapratilAbhasaMvartanIyam | pAnadAnaM dadAti sarvatra jAtiSu tRDvicchedavipAkaprati-
lAbhasaMvartanIyam | vastradAnaM dadAti praNItavastrabhogavipAkapratilAbhasaMvartanIyam | pratizrayaM
dAnaM dadAti harmyakUTAgAraprAsAdabhavanavimAnodyAnArAmavizeSavipAkapratilAbhasaMvartanIyam |
zayyAdAnaM dadAtyuccakulabhogavipAkapratilAbhasaMvartanIyam | yAnaM dAnaM dadAti RddhipAda-
vipAkapratilAbhasaMvartanIyam | bhaiSajyadAnaM dadAti ajarAmaraNavizokasaMkliSTanirodhanivANa-
vipAkapratilAbhasaMvartanIyam | dharmadAnaM dadAti jAtismarapratilAbhasaMvartanIyam | puSpadAnaM
dadAti bodhyaGgapuSpavipAkapratilAbhasaMvartanIyam | mAlyadAnaM dadAti rAgadveSamohavizuddhavipAka-
pratilAbhasaMvartanIyam | gandhadAnaM dadAti divyagandhasukhopapattivipAkapratilAbhasaMvartanIyam |
dhUpadAnaM dadAti saMklezadaurgandhaprahANavipAkapratilAbhasaMvartanIyam | chatradAnaM dadAti dharmaizvaryA-
dhipatyavipAkapratilAbhasaMvartanIyam | ghaNTAdAnaM dadAti manojJasvaravipAkapratilAbhasaMvartanIyam |
vAdyadAnaM dadAti brahmasvaranirghoSavipAkapratilAbhasaMvartanIyam | paTTadAnaM dadAti devamanuSyA-
bhiSekapaTTabandhavipAkapratilAbhasaMvartanIyam | tathAgatacaityeSu tathAgatabimbeSu ca sugandhodakasnAnaM
dAnaM dadAti dvAtriMzanmahApuruSalakSaNAzItyanuvyaJjanavipAkapratilAbhasaMvartanIyam | sUtradAnaM
dadAti sarvatra jAtiSUtpasyatA grAhyakuleSUpapadya samantaprAsAdikavipAkapratilAbhasaMvartanIyam |
paJcasAradAnaM dadAti sarvatra jAtiSu mahAbalavipAkapratilAbhasaMvartanIyam | maitryAtmakadAnaM
dadAti vyApAdaprahANavipAkapratilAbhasaMvartanIyam | karuNAzritadAnaM dadAti mahAsukhavipAka-
pratilAbhasaMvartanIyam | muditAzritadAnaM dadAti sarvathA muditAnandavipAkapratilAbhasaMvartanIyam |
upekSAzritaM dAnaM dadAti aratiprahANavipAkapratilAbhasaMvartanIyam | vicitropacitraM dAnaM dadAti
nAnAbahuvidhavicitropabhogavipAkapratilAbhasaMvartanIyam | sarvArthaparityAgaM dAnaM dadAti anuttara-
samyaksaMbodhivipAkapratilAbhasaMvartanIyam | ebhirbhikSava: saptatriMzatprakArai: paNDito dAnaM dadAti ||
idamavocadbhagavAn | Attamanasaste bhikSavo bhagavato bhASitamabhyanandan ||
iti zrIdivyAvadAne dAnAdhikaraNamahAyAnasUtraM samAptam ||
@427
35 cUDApakSAvadAnam |
buddho bhagavAn zrAvastyAM viharati sma jetavane’nAthapiNDadasyArAme | zrAvastyAmanya-
tamo brAhmaNa: prativasati | tena sadRzAt kulAt kalatramAnItam | sa tayA sArdhaM krIDati
ramate paricArayati | tasyApatyaM jAtaM jAtaM kAlaM karoti | athApareNa samayena tasya patnI
ApannasattvA saMvRttA | sa kare kapolaM datvA cintAparo vyavasthita: | tasya nAtidUre vRddhayuvati:
prativasati | tayA dRSTa: | sA kathayati-kasmAttvaM brAhmaNa kare kapolaM datvA cintAparo
vyavasthita: ? sa kathayati-mamApatyaM jAtaM jAtaM kAlaM karoti | mama cedAnIM patnI ApannasattvA
saMvRttA | yadapyanyadapatyaM janayiSyati, tadapi kAlaM kariSyati | sA kathayati-yadA tava
patnyA: prasavakAla: syAt, tadA mAM zabdApayethA iti | athApareNa samayena tasya patnyA:
prasavakAlo jAta: | tena sA vRddhayuvati: zabdApitA | tayA sA prasavApitA | putro
jAta: | tayA sa dAraka: snApayitvA zuklena vastreNa veSTayitvA navanItenAsyaM pUrayitvA
dArikAyA haste’nupradatta: | sA dArikoktA-imaM dArakaM caturmahApathe dhAraya | yaM kaMcit
pazyasi brAhmaNaM vA zramaNaM vA, sa vaktavya:-ayaM dAraka: pAdAbhivandanaM karotIti | astaM
gate Aditye yadi jIvati, gRhItvA Agaccha | atha kAlaM karoti, tatraivAropayitavya: | sA
tamAdAya caturmahApathe gatvA sthitA | AcaritaM tIrthyAnAM kalyamevotthAya tIrthopasparzanAya
gacchanti | sA dArikA sagauravA sapratIzA pAdAbhivandanaM kRtvA kathayati-ayaM
dAraka AryANAM pAdAbhivandanaM karoti | te kathayanti-ciraM jIva, dIrghamAyu: pAlayatu,
mAtApitrormanorathaM pUrayatu | sthavirasthavirA bhikSava: pUrvAhNakAlasamaye nivAsya pAtracIvara-
mAdAya zrAvastyAM piNDAya pravizanti | sA dArikA sagauravA sapratIzA pAdAbhivandanaM kRtvA
kathayati-ayaM dAraka AryANAM pAdAbhivandanaM karotIti | sthavirA: kathayanti-suciraM
jIvatu, dIrghamAyu: pAlayatu, mAtApitrormanorathaM pUrayatu | bhagavAn pUrvAhNe nivAsya pAtracIvara-
mAdAya zrAvastIM piNDAya pravizati sma | sA dArikA sagauravA sapratIzA pAdAbhivandanaM
kRtvA kathayati-bhagavan, ayaM dArako bhagavata: pAdAbhivandanaM karotIti | bhagavAnAha-
ciraM jIvatu, dIrghamAyu: pAlayatu, mAtApitrormanorathaM pUrayatu | vikAlIbhUte pazyati-yAva-
jjIvati | sA taM gRhItvA gRhamAgatA | sA tai: pRSTA-jIvati dAraka: ? sA kathayati-jIvati |
te kathayanti-kutra dhArita: ? asmin mahApathe | te kathayanti-kiM bhavatu dArakasya nAma ?
ayaM dArako mahApathe dhArita: | bhavatu dArakasya mahApanthaka iti nAma | mahApanthako dAraka
unnIto vardhito mahAn saMvRtta: | sa yadA mahAn saMvRttastadA lipyAmupanyasta:, saMkhyAyAM
gaNanAyAM mudrAyAM brAhmaNikAyAmIryAyAM zauce samudAcAre bhasmagrahe autkare bhoskAre Rgvede
yajurvede sAmavede’tharvavede yajane yAjane’dhyayane’dhyApane dAne pratigrahe | SaTkarmanirato
brAhmaNa: saMvRtta: | sa paJcazatagaNaM brAhmaNakarma oM^ vAcayitumArabdha: | tasya bhUya: krIDato 
ramata: paricArayata: patnI ApannasattvA saMvRttA | tasyA: prasavakAlo jAta: | tena sA vRddha-
@428
yuvati: zabdApitA | tayA prasavitA | tasyA: putro jAta: | tayA sa dAraka: snApayitvA
zuklena vastreNa veSTayitvA navanItenAsyaM pUrayitvA dArikAyA haste datta: | sA dArikoktA-imaM
tvaM dArakaM caturmahApathe dhAraya | yadi kaMcitpazyasi zramaNaM brAhmaNaM vA, sa vaktavya:-ayaM
dAraka Aryasya pAdAbhivandanaM karoti | astaM gata Aditye yadi jIvati, gRhItvA Agaccha |
atha kAlaM karoti, tatraivAropayitvA Agaccha | sA dArikA alasajAtIyA taM dArakamAdAya
panthalikAyAM sthitA | AcaritaM tIrthyAnAM kalyamevotthAya tIrthopasparzakA gacchanti | sA
dArikA sagauravA sapratIzA pAdAbhivandanaM kRtvA kathayati-Arya, ayaM dAraka AryANAM
pAdAbhivandanaM karoti | te kathayanti-ciraM jIvatu, dIrghamAyu: pAlayatu, mAtApitrormanorathaM
pUrayatu | sA taM vikAlIbhUte pazyati-yAvajjIvati | sA taM gRhItvA gRhamAgatA | sA tai:
pRSTA-jIvati dAraka: ? sA kathayati-jIvatIti | te kathayanti-kutra tvayaiSa dhArita: ?
sA kathayati-amuSyAM panthalikAyAm | te kathayanti-kiM bhavatu dArakasya nAma ? ayaM
dAraka: panthalikAyAM dhArita: | bhavatu dArakasya nAmadheyaM panthaka iti | panthako
dAraka unnIto vardhito mahAn saMvRtta: | sa yadA mahAn saMvRttastadA lipyAmupanyasta: | tasya
sItyukte dhamiti vismarati | atha tasyAcArya: kathayati-brAhmaNa, mayA prabhUtadArakA: pAThayi-
tavyA: | na zakSyAmyahaM panthakaM pAThayitum | mahApanthakasyAlpamucyate prabhUtaM gRhNAti, asya
tu panthakasya sItyukte dhamiti vismarati | brAhmaNa: saMlakSayati-sarve brAhmaNA lipyakSarakuzalA
bhavanti, vedabrAhmaNa eSa bhaviSyati | sa tenAdhyApakasya vedaM pAThayituM samarpita: | tasya
omityukte bhUriti vismarati, bhUrityukta omiti vismarati | adhyApaka: kathayati-prabhUtA
mANavakA: pAThayitavyA mayA | na zakyAmyahaM panthakaM pAThayitum | asya omityukte bhUriti
vismarati, bhUrityukta omiti vismarati | brAhmaNa: saMlakSayati-na sarve brAhmaNA vedapAragA
bhavanti | jAtibrAhmaNa evAyaM bhaviSyatIti | sa yatra kvacinnimantritako gacchati, tameva
panthakamAdAya gacchati | atha tena samayena sa brAhmaNo glAnIbhUta: | sa mUlagaNDapatraphala-
bhaiSajyairupasthIyamAno hIyata eva | sa tena mahApanthaka ukta:-putra, tvaM mamAtyayAdazocyo’si |
api tu tvayA panthakasya yogodvahanaM kartavyamiti | ityuktvA-
sarve kSayAntA nicayA: patanAntA: samucchrayA: |
saMyogA viprayogAntA maraNAntaM ca jIvitam ||1||
iti sa kAladharmeNa saMyukta: | te taM nIlapItalohitAvadAtairvastrai: zibikAmalaMkRtya
mahatA satkAreNa zmazAne dhmApayitvA zokavinodaM kRtvA avasthitA: ||
AyuSmantau zAriputramaudgalyAyanau paJcazataparivArau kosaleSu jAnapadeSu cArikAM
carantau zrAvastImanuprAptau | zrAvastyAM janakAyena zrutam-AyuSmantau zAriputramaudgalyAyanau
paJcazataparivArau kosaleSu janapadeSu cArikAM carantau zrAvastImanuprAptau | zrutvA ca puna: sa
janakAyo bahirnirgantumArabdha: | mahApanthako’pi bahi: zrAvastyAmanyatamasmin vRkSamUle
@429
paJcamAtrANi mANavakazatAni brAhmaNakAn mantrAn vAcayati | tena sa janakAya: zrAvastyA
nirgacchan dRSTa: | sa tAn mANavakAn pRcchati-bhavanta:, ka eSa mahAjanakAyo nirgacchati ?
te tasya kathayanti-upAdhyAya, bhadantau zAriputramaudgalyAyanau paJcazataparivArau kosaleSu
janapadeSu cArikAM caritvA iha zrAvastImanuprAptau, taddarzanAyopasaMkrAnta: | kiM nu tau draSTavyau ?
yatredAnIM tadagraM varNamapahAya dvitIyavarNasya zramaNasya gautamasyAntike pravrajitau | ekastatra
mANavaka: zrAddha: | sa kathayati-upAdhyAya, maivaM voca: | mahAnubhAvau tau | yadyupAdhyAyasteSAM
dharmaM zRNuyAt, sthAnametadvidyate yadupAdhyAyasyApi rocate | AcaritaM teSAM mANavakAnAM
yadA apAThA bhavanti, te kadAcinnagarAvalokanayA gacchanti | kadAcittIrthopasparzakA
gacchanti | kadAcitsamidhAhArakA gacchanti | apareNa samayena te sarve apAThA: saMvRttA: | te
samidhAhArakA: saMprasthitA: | so’pi mahApanthako’nyatamavRkSamUle caMkramya sthita: | tatraikaM
bhikSumadrAkSIt | sa tamupasaMkramyaivamAha-bho bhikSo, ucyatAM tAvatkiMcidbuddhavacanam | tena
tasya daza kuzalA: karmapathA vistareNa saMprakAzitA: | so’bhiprasanna: kathayati-bho bhikSo,
punarapyAkhyAhi vistaram | ityuktvA prakrAnta: | apareNa samayena bhUyaste apAThA: saMvRttA: |
te samidhAhArakA: saMprasthitA: | mahApanthako’pi bhikSusakAzamupasaMkrAnta: | tena tasya
dvAdazAGga: pratItyasamutpAdo’nulomapratilomo vistareNa prakAzita: | so’bhiprasanna: kathayati-
bho bhikSo, labheyAhaM svAkhyAte dharmavinaye pravrajyAmupasaMpadaM bhikSubhAvam | careyamahaM zramaNasya
gautamasyAntike brahmacaryam | sa bhikSu: saMlakSayati-pravrAjayAmi zAsane, dhuramunnAmaya-
tIti | sa tenokta:-brAhmaNa, evaM kuruSva | mahApanthaka: kathayati-bhikSo, vayaM prajJAtA
brAhmaNA: | na zakSyAma ihaiva pravrajitum | janapadaM gatvA pravrajAma: | sa tena janapadaM nItvA
pravrajita: upasaMpAdita:, uktazca | dve bhikSukarmaNI dhyAnamadhyayanaM ca | kiM kariSyasi ? ubhayaM
kariSyAmi | tena divA uddizatA yonizo bhAvayatA trINi piTakAni, rAtrau cintayatA
tulayatA upaparIkSamANena sarvaklezaprahANAdarhatvaM sAkSAtkRtam | arhan saMvRttastraidhAtukavIta-
rAga: samaloSTakAJcana AkAzapANitalasamacitto vAsIcandanakalpo vidyAvidAritANDakozo
vidyAbhijJApratisaMvitprApto bhavalAbhalobhasatkAraparAGmukha: | sendropendrANAM devAnAM mAnya:
pUjyo’bhivAdyazca saMvRtta: ||
yadA panthakasya bhogAstanutvaM parikSayaM paryAdAnaM gatA:, sa kRcchreNa jIvikAM kalpa-
yitumArabdha: | atha panthakasyaitadabhavat-yattAvanme zrutena prAptavyaM tanmayA... | yannvahaM
zrAvastIM gatvA bhagavantaM paryupAsyAmi | athAyuSmAn mahApanthaka: paJcazataparivAro yena
zrAvastI tena cArikAM prakrAnta: | anupUrveNa cArikAM caran zrAvastImanuprApta: | zrAvastyAM
janakAyena zrutam-Aryo mahApanthaka: paJcazataparivAra: kosaleSu janapadeSu cArikAM caran
zrAvastImanuprApta: | zrutvA ca punarnirgantumArabdha: | panthakena dRSTa: | sa pRcchati-bhavanta:,
kutraiSa mahAjanakAyo gacchati ? te kathayanti-Aryo mahApanthaka: paJcazataparivAra: kosaleSu
@430
janapadeSu cArikAM caran zrAvastImanuprApta: | tameSa mahAjanakAyo darzanAyopasaMkrAmati |
panthaka: saMlakSayati-eSAmasau na bhrAtA na jJAti: | mamAsau bhrAtA bhavati | ahaM kasmAttaM na
darzanAyopasaMkramAmi ? so’pi taddarzanAyopasaMkrAnta: | sa tena dRSTa: pRSTazca-panthaka, kathaM
yApayasi ? kRcchreNa yApayAmi ? kiM na pravrajasi ? sa kathayati-ahaM cUDa: paramacUDo
dhanva: paramadhanva: | ko mAM pravrAjayiSyatIti ? AyuSmAn mahApanthaka: saMlakSayati-santyasya
kAnicitkuzalamUlAni ? santi | kenAyaM na yogya: ? Agaccha, ahaM tvAM pravrAjayiSyAmi |
tena pravrAjita upasaMpAdita: | tena tasyoddezo datta:-
pApaM na kuryAnmanasA na vAcA
kAyena vA kiMcana sarvaloke |
rikta: kAmai: smRtimAn saMprajAnan
du:khaM na sa vidyAdanarthopasaMhitam ||1||
tasyaiSA gAthA traimAsyenApi na vRttA jAtA | anyeSAM gopAlakAnAM pazupAlakAnAM
zrutvA pravRttA jAtA | sagaurava: sapratIza upasaMkramya praSTuM pravRtta: | te upasaMharanti | dharmatA
khalu yathA buddhAnAM bhagavatAM dvau zrAvakANAM saMnipAtau bhavata:, ASADhyAM varSopanAyikAyAM
kArtikapUrNamAsyAm | evaM mahAzrAvakANAmapi | tatra ye ASADhIvarSopanAyikAyAmupasaMkrAmanti,
te tAMstAn manasikAravizeSAnAdAya tAsu tAsu grAmanigamarASTrarAjadhAnISu varSA upagacchanti |
ye kArtikyAM ca pUrNamAsyAmupasaMkrAmanti, te svAdhyAyanikAM paripRcchanikAM ca yAcanti,
yathAdhigataM cArocayanti | AyuSmato mahApanthakasya sArdhaMvihAryantevAsikA bhikSavo janapade
varSoSitA:, te’pyeva kArtikyAM pUrNamAsyAM yenAyuSmAn mahApanthakastenopasaMkrAntA: | tatra
kecitsvAdhyAyinikAM yAcanti, kecitparipRcchanti, kecidyathAdhigatamArocayanti | tatra ye
cUDA bhavanti paramacUDA dhanvA: paramadhanvA:, te SaDvargIyAn sevante bhajante paryupAsante |
AyuSmAn panthaka: SaDvargIyAn sevate bhajate paryupAsate | sa SaDvargIyairucyate-AyuSman 
pathaka, tava samAnopAdhyAyA upAdhyAyasyAntikAtsvAdhyAyinikAM paripRcchinikAM yAcanti |
gaccha, tvamapi tvadupAdhyAyasyAntikAtsvAdhyAyinikAM paripRcchinikAM yAcasva | sa katha-
yati-mayA na kiMcitpaThitaM traimAsye, na tvekA gAthA mama vRttA jAtA, kimahaM svAdhyA-
yinikAM yAceyamiti ? te kathayanti-nanUktaM bhagavatA-asvAdhyAyamAnA mattA iti | kiM
tavAsvAdhyAyamAnasya gAthA anupravRttA bhaviSyati ? gaccha, yAcAhi | sa gatvA kathayati-upA-
dhyAya, svAdhyAyinikAM tAvanme dehi | AyuSmAn mahApanthaka: saMlakSayati-kimasyedaM svaM
pratibhAnamAhosvit kenacitprayukta: ? sa pazyati-yAvatprayukta: | AyuSmAn mahApanthaka:
saMlakSayati-kiM nvayamutsahanAvineya AhosvidavasAdanAvineya: ? sa pazyati-yAvadavasAdanA-
vineya: | sa tena grIvAyAM gRhItvA bahirvihArasya niSkAsita: | tvaM tAvaccUDa: paramacUDo
dhanva: paramadhanva: | kiM tvamasmin zAsane kariSyasi ? sa roditumArabdha: | idAnImahaM na
@431
gRhI na pravrajita: | adrAkSIdbhagavAnAyuSmantaM panthakaM bahirvihArasya bhramantam | dRSTvA ca
punarAgacchantamidamavocat-kasmAttvaM panthaka vahirvihArasya rodiSyasi, azrUNi vartayasi ?
ahamasmi bhadanta upAdhyAyena niSkAsita: | idAnImahaM na gRhI na pravrajita: |
bhagavAnAha-nedaM vatsa maunIndraM vacanaM tavopAdhyAyena tribhi: kalpAsaMkhyeyairanaikairduSkarazata-
sahasrai: SaT pAramitA: paripUrya samudAnItam, api tu mayedaM maunIndraM pravacanaM tribhi:
kalpAsaMkhyeyairanaikairduSkarazatasahasrai: SaT pAramitA: paripUrya samudAnItam | na zakyasi tvaM
tathAgatasyAntikAtpaThitum ? ahamasmi bhadanta cUDa: paramacUDo dhanva: paramadhanva: | atha
bhagavAnasyAmutpattau gAthAM bhASate-
yo bAlo bAlabhAvena paNDitastatra tena sa: |
bAla: paNDitamAnI tu sa vai bAla ihocyate ||2||
asthAnamanavakAzo yadbuddhA bhagavanta: padazo dharmaM vAcayiSyanti nedaM sthAnaM vidyate |
tatra bhagavAnAyuSmantamAnandamAmantrayate sma-imaM pAThaya tvamAnanda panthakam | AyuSmAnAnandastaM 
pAThayitumArabdha: | sa na zaknoti pAThayitum | AyuSmAnAnando bhagavantamidamavocat-mayA
tAvadbhadanta zAsturupasthAnaM karaNIyam, zrutamudgrahItavyam, gaNo vAcayitavya: | AgatA-
gatAnAM brAhmaNagRhapatInAM dharmo dezayitavya: | nAhaM zakSyAmi panthakaM pAThayitum | bhagavatA
tasya dve pade datte-rajo harAmi, malaM harAmIti | tasyaitatpadadvayaM na lebhe | bhagavAn
saMlakSayati | karmApanayo’sya kartavyamiti | tatra bhagavAnAyuSmantamAnandamAmantrayate-zakSyasi
tvaM panthaka bhikSUNAmupAnahAnmUlAcca proJchitum | paraM bhadanta zakSyAmi | gaccha proJchasva |
sa bhikSUNAmupAnahAnmUlAcca proJchitumArabdha: | tasya te bhikSavo nAnuprayacchanti | bhagavA-
nAha-anuprayacchata, karmApanayo’sya kartavya iti | padadvayasya dAsye svAdhyAyanikAm, anu-
prayacchata | sa bhikSUNAmupAnahAnmUlaM kramatazca proJchate | tasya te bhikSava: padadvayasya
svAdhyAyanikAmanuprayacchanti | tasyaitatpadadvayaM svAdhyAyata: kAlAntareNa pravRttaM jAtam |
athAyuSmata: panthakasya rAtryA: pratyUSasamaye etadabhavat-bhagavAnevamAha-rajo harAmi, malaM
harAmIti | kiM nu bhagavAnAdhyAtmikaM raja: saMdhAyAha AhosvidbAhyam ? tasyaivaM cintayata-
stasyAM velAyAmazrutapUrvAstisro gAthA AmukhIpravRttA jAtA:-
rajo’tra rAgo na hi reNureSa
rajo rAgasyAdhivacanaM na reNo: |
etadraja: prativinudanti paNDitA
na ye pramattA: sugatasya zAsane ||3||
rajo’tra dveSo na hi reNureSa 
rajo dveSasyAdhivacanaM na reNo: |
@432
etadraja: prativinudanti paNDitA
na ye pramattA: sugatasya zAsane ||4||
rajo’tra moho na hi reNureSa
rajo mohasyAdhivacanaM na reNo: |
etadraja: prativinudanti paNDitA
na ye pramattA: sugatasya zAsane ||5||
tenodyacchamAnena ghaTamAnena vyAyacchamAnena sarvaklezaprahANAdarhatvaM sAkSAtkRtam |
arhan saMvRtta: traidhAtukavItarAga: samaloSTakAJcana AkAzapANitalasamacitto vAsIcandana-
kalpo vidyAvidAritANDakozo vidyAbhijJApratisaMvitprApto bhavalAbhalobhasatkAraparAGmukha: |
sendropendrANAM devAnAM mAnyazca pUjyazcAbhivAdyazca saMvRtta: | dhyAne niSaNNa AyuSmatA mahA-
panthakena dRSTa: | asamanvAhRtyArhatAM jJAnadarzanaM na pravartate | sa tena bAhau gRhItvokta:-
Agaccha svAdhyAyinikAM tAvatkuru, tata: pazcAddhyAyiSyasIti | athAyuSmatA panthakena sarva-
klezaprahANAdarhatvaM sAkSAtkRtam, gajabhujasadRzo bAhurutsRSTa: | AyuSmatA mahApanthakena
pRSThato mukhaM vyavalokayatA dRSTa: | sa kathayati-AyuSman panthaka, evaM te tvayA guNagaNA
adhigatA: ? adhigatA: ||
yadA AyuSmatA panthakena sarvaklezaprahANAdarhatvaM sAkSAtkRtam, anyatIrthikA ava-
dhyAyanti dhriyanti vivAcayanti | zramaNo gautama evamAha-gambhIro me dharmo gambhIrAvabhAso
durdRzo duranubodho’tarko'tarkAvacara:, sUkSmo nipuNapaNDitavijJavedanIya: | atredAnIM kiM
gambhIro’sya, yasyedAnIM panthakaprabhRtayazcUDA: paramacUDA dhanvA: paramadhanvA: pravrajanti |
bhagavAn saMlakSayati-sumeruprakhye mahAzrAvake mahAjanakAya: kSAntiM gRhNAti | guNo-
dbhAvanA asya kartavyA | tatra bhagavAnAyuSmantamAnandamAmantrayate-gaccha Ananda, panthakasya
kathaya-bhikSuNyaste avavaditavyA iti | evaM bhadantetyAyuSmAnAnando bhagavata: pratizrutya
yenAyuSmAn panthakastenopasaMkrAnta: | upasaMkramyAyuSmantaM panthakamidamavocat-zAstA
tvAmAyuSman panthaka evamAha-bhikSuNyaste avavaditavyA iti | AyuSmAn panthaka: kathayati-
kimarthaM sthavirasthavirAn bhikSUnapahAya mAM bhagavAn bhikSuNyavavAdakamAjJApayati ? mamaiva
guNodbhAvanA kartavyeti zAsturmanorathaM paripUrayiSyAmIti | bhikSuNyazchandahAnisa: (?) jeta-
vanamAgatA: | tA bhikSUn pRcchanti-bhagavatA ko’smAkamavavAdaka AjJapta: ? te kathayanti-
AyuSmAn panthaka: | tA: kathayanti-bhaginya:, pazyata kathaM mAtRgrAma: paribhUta: | yena
tribhirmAsairekA gAthA paThitA, sApi na pravRttA | bhikSuNyastripiTA dhArmakathikA yukta-
muktapratibhAnA: | sa kila bhikSuNIravavadiSyatIti | tA: parSadamAgatA bhikSuNIbhi: pRSTA:-
bhaginya:, ko'smAkamavavaditumAgamiSyati ? tA: kathayanti-Aryapanthaka: | kimAryo mahA-
panthaka: ? na hyayam, sa tvanyazcUDApanthaka: | dvAdazavargIyAbhi: zrutam | tAvadavadhyAyanti |
@433
bhaginya: pazyata, kathaM mAtRgrAma: paribhUta: ? yena tribhirmAsairekA gAthA paThitA, sApi na
pravRttA | imA bhikSuNyastripiTA dhArmakathikA yuktamuktapratibhAnA:, sa kila kimAsAmava-
vadiSyatIti ? tA: kathayanti-bhaginya:, SaDjanyo dvAdazahastikAbhirlatAbhi: siMhAsanaM
prajJapayantu | SaDjanya: zrAvastIM pravizya rathyAvIthicatvarazRGgATakeSvArocayantu-so’smAkaM
tAdRzo’vavAdaka AgamiSyati, yo’smAkaM tanusatyAni na drakSyati | tena saMsAre ciraM vastavyaM
bhaviSyatIti | yena na kazcit putramoTikAputro’lpazruta utsahate bhikSuNIravavaditum |
tAsAM SaDbhi: janIbhi: dvAdazahastikAbhi: latAbhi: siMhAsanaM prajJaptam, SaDbhikSuNIbhi:
zrAvastIM pravizya rathyAvithicatvarazRGgATakeSvArocitam-so’smAkaM tAdRzo’vavAdaka Agami-
Syati, yo’smAkaM tanusatyAni na drakSyati | tena saMsAre ciraM vastavyaM bhaviSyatIti |
AyuSmAn panthaka: pUrvAhNe nivAsya pAtracIvaramAdAya zrAvastIM piNDAya prAvikSat |
kRtabhaktakRtya: pazcAdbhaktapiNDapAtrapratikrAnta: pAtracIvaraM pratisamayya pAdau prakSAlya vihAraM
praviSTa: pratisaMlayanAya | athAyuSmAn panthaka: sAyAhne pratisaMlayanAd vyutthAya saMghATI-
mAdAya anyatamena bhikSuNA pazcAcchramaNena saMprasthita: | anekAni prANizatasahasrANi-kAni
ca kutUhalajAtAni, kAnicit pUrvakai: kuzalamUlai: saMcodyamAnAni | adrAkSIt sA pariSat
AyuSmantaM panthakaM dUrAdeva | dRSTvA ca puna: parasparaM pRcchati-kataro’tra bhikSuNyavavAdaka: ?
kiM pura:zramaNa:, Ahosvit pazcAchramaNa: ? tatraike kathayanti-pura:zramaNa: | te’vadhyAyitu-
mArabdhA:-pazyata bhadanta, saMcintya vayaM bhikSuNIbhirviheThitA: | yena tribhirmAsairekA gAthA
paThitA, sApi na pravRttA, sa kiM bhikSuNIravavadiSyati, dharmaM vA vAcayiSyati ? gacchAma: |
apare kathayanti-tiSThAmo yadi dharmaM dezayiSyati, zroSyAma: | atha na, gacchAma: | iti sA
parSat samavasthitA | AyuSmatA panthakena siMhAsanaM dRSTaM prajJaptakam | dRSTvA saMlakSayati-kiM
tAvat prasAdajAtAbhi: prajJaptamAhosvit viheThanAbhiprAyAbhi: ? pazyati-yAvat viheThanAbhi-
prAyAbhi: | AyuSmatA panthakena gajabhujasadRzaM bAhumabhiprasArya taM siMhAsanaM yathAsthAne
sthApitam | AyuSmAn panthakastatra niSaNNa: | sa niSIdan kaizcit dRSTa:, kaizcit na dRSTa: |
athAtrastha AyuSmAn panthakastadrUpaM samAdhiM samApanno yathA samAhite citte sve Asane’ntarhita:,
pUrvasyAM dizI uparivihAyasamabhyudgamya pUrvavat yAvat RddhiprAtihAryANi vidarzya tAn
RdhyabhisaMskArAn pratiprasrabhya prajJapta evAsane niSaNNa: | niSadya AyuSmAn panthakastA
bhikSuNIrAmantrayate-mayA bhaginyastribhirmAsairekA gAthA paThitA | utsahetavyAni(?) zrotumeka-
gAthAyA: saptarAtriMdivasAnyanyai: padairvyaJjanairarthaM vibhaktum ?
pApaM na kuryAnmanasA na vAcA
kAyena vA kiMcana sarvaloke |
rikta: kAmai: smRtimAn saMprajAnan
du:khaM na sa vidyAdanarthopasaMhitam ||6|| iti |
@434
sarvapApasya bhagavAn kAraNamAha-yAvadgAthArthasyArthamadhItaM yAti, tAvad dvAdazabhi:
prANisahasrai: satyAni dRSTAni | kaizcicchrotApattiphalaM sAkSAtkRtam, kaizcit sakRdAgAmi-
phalam, kaizcidanAgAmiphalam, kaizcit pravrajya sarvaklezaprahANAdarhatvaM sAkSAtkRtam, kaizci-
cchrAvakabodhau cittAnyutpAditAni, kaizcit pratyekAyAM bodhau, kaizcidanuttarAyAM samyaksaMbodhau
cittAnyutpAditAni | yadbhUyasA sA pariSad buddhanimnA dharmapravaNA saMghaprAgbhArA vyavasthitA |
athAyuSmAn panthakastAM pariSadaM dharmyayA kathayA saMdarzya samAdApya samuttejya saMpraharSyotthAyA-
sanAt prakrAnta: | sa bhikSubhirAgacchan dRSTa: | te saMlakSayanti-adyAyuSmatA panthakena mahA-
janakAya: prasAdito bhaviSyati | ten a zaknuvantyAyuSmantaM panthakaM saMmukhamapriyaM praSTum | tai:
pazcAcchramaNa: pRSTa: | AyuSman, adya AyuSmatA panthakena kiM mahAjanakAyo na prasAdito
vA prasAdita: ? AyuSmatA na kazcit aprasAdita: | bhagavatA vArANasyAM RSivadane mRgadAve
triparivartaM dvAdazAkAraM dharmyaM cakraM pravartitam, tadadyAyuSmatA panthakenAnupravartitam | yAva-
dgAthArthaM na vibhajati, tAvad dvAdazabhi: prANisahasrai: satyAni dRSTAni ||
tatra bhagavAn bhikSUnAmantrayate sma-eSo’gro me bhikSavo bhikSUNAM mama zrAvakANAM
cetovivartakuzalAnAM yaduta panthako bhikSu: | bhikSavo buddhaM bhagavantaM pRcchanti-pazya bhadanta
dvAdazavargIyAbhirAyuSmata: panthakasyAnarthaM kariSyAma ityartha eva kRta: | bhagavAnAha-na bhikSava
etarhi yathA atIte’pyadhvani AbhiranarthaM kariSyAma ityartha eva kRta: | tacchrUyatAm ||
bhUtapUrvamevaM bhikSavo’nyatamasmin karvaTake brAhmaNa: prativasati | tena sadRzAtkulAtkalatra-
mAnItam | sa tayA sArdhaM krIDati ramate paricArayati | tasya krIDato ramamANasya paricArayato
bhUya: krIDati ramate paricArayati yAvat dvAdaza putrA jAtA: | tena teSAM niveza: kRta: |
apareNa samayena tasya patnI kAlagatA | so’pi brAhmaNo vRddhAvasthAyAM jAta: | andhIbhUtasya
snaSA duzcAriNya: | yadA tAsAM svAmino bahirnirgatA bhavanti, tadA tA: parapuruSai: sArdhaM
paricArayanti | sa brAhmaNa: zabde kRtAvI | sa jAnAti-ayaM mama putrasya zabda:, ayaM
parapuruSasyeti | sa puruSANAM padazabdAn zrutvA tA: snuSA garjayati | tA: saMlakSayanti-
ayaM brAhmaNo'smAkamanarthAya pratipanna: | tAstasya cakaTyodanaM kAJjikacchiTiM cAnuprayacchanti |
sa brAhmaNa: putrANAM kathayati-mamaitA: snuSAzcakaTyodanaM kAJjikacchiTiM cAnuprayacchanti |
taistA uktA:-kiM kAraNaM yUyaM tAtasya cakaTyodanaM kAJjikacchiTiM cAnuprayacchata ? tA:
kathayanti-tasya puNyAni parikSINAni, asyArthe piparIkAyAM taNDulA: prakSiptA bhavanti,
cakaTyodanaM parivartate, dadhi prakSiptaM kAJjikaM parivartate | te kathayanti-kimetadevaM bhaviSyati ?
tA: kathayanti-vayaM yuSmAkaM pratyakSIkariSyAma: | tA: kathayanti-asmAbhi: pratijJAtamidAnIM
nirvoDhavyam | tAbhi: kumbhakAra ukta:-zakSyasi tvaM bhadramukha ekamukhike dve sthAlyau
kartum ? sa kathayati-zakSyAmi | tenaikamukhike dve sthAlyau kRte | tAbhirekasyAM sthAlyAM
cakaTitaNDulA: prakSiptA:, dvitIyAyAM kAJjikam | tAbhi: svAminAM purastAdekasya
@435
sthAlyAM taNDulA: prakSiptA ekasyAM dadhi | tAbhi: sAdhitam | kathayanti-Aryaputrasya 
kiM tAvattAtastatprathamata: paribhuktAmAhosvit yUyam | te kathayanti-tAtastAvatparibhuktAm |
tAbhisteSAM purastAttasyaikasyA: sthAlyA uddhRtya cakaTyodanaM dattaM dvitIyAyA: kAJjikam |
tata evaM tAbhisteSAmekasyA: sthAlyA uddhRtya zAlyodanaM dattaM dvitIyAyA dadhi uddhRtam | te
tasya kathayanti-tAta, tava puNyAni parikSINAni | yata ekasyAM sthAlyAM zAlitaNDulA:
prakSiptA:, dvitIyasyAM dadhi, taccakaTyodanaM kAJjikaM ca parivRttam | brAhmaNa: saMlakSayati-
mayA hastocchrayazatairbhogA: samudAnItA: | kiM kAraNaM mama puNyAni parikSINAni ? tena
tAsAmapratyakSaM mahAnasaM pravizya paryeSamANena hastasaMsparzenaikamukhe dve sthAlyau labdhe | tena
gopAyite | tena teSAM putrANAmAgatAnAM te pradarzite-pazyata, mama puNyAni parikSINAni |
gatvA pazyadhvamasmAkaM gRha eva ekamukhI sthAlI | putraka, anyeSu geheSu na sthAlIdvayaM
tvekamukhamasmAkaM mandabhAgyAnAm | taistA: patnya: sutADitA: | tA: saMlakSayanti-ayaM
brAhmaNo’smAkamanarthAya pratipannaka: | praghAtayAma iti | tena ca pradezenAhituNDika
Agata: | tA: pRcchanti-asti sarpa iti ? sa kathayati-kIdRzaM sarpaM mRgayatha jIvantamAho-
svit mRtakamiti ? tA: kathayanti-mRtakam | sa saMlakSayati-kimetA mRtakena sarpeNa
kariSyanti ? nUnametA etaM vRddhaM mArayitukAmA bhaviSyanti | dharmatA khalu sarpasya ruSitasya
dvayo: sthAnayorviSaM saMkrAmati-zirasi pucche ca | tena roSitvA zira: pucchaM svayaM chittvA
tAsAM madhye sarpo datta: | tAbhirjomAM sAdhayitvA sa brAhmaNa ukta:-tAta, hilimAM joma
pAsyasi ? sa brAhmaNa: saMlakSayati-kimetA me hilimAM jomAM dAsyanti ? nUnaM kiMcit
abhaiSajyaM dattaM bhaviSyati | sa saMlakSayati-pibAmi, yathA ca tathA marAmi | tAbhistasya
hilimA jomA dattA | tena pItA | tasya bASpeNa paTale sphuTite | sa draSTumArabdha: | sa
nipatyAvasthita: | kathayati ca-marAmi marAmIti | tA: kathayanti-zIghraM mA pAtu | tA:
kathayanti-tAta, bhUya: pAsyasi ? sa kathayati-pAsyAmIti | tAbhistasya bhUya: hilimA
jomA dattA | tena bhUya: pItA | tasya tena bASpeNa bhUyasyA mAtrayA paTale sphuTite | sa
spaSTataraM draSTumArabdha: | tA: pUrvaM yathA tasyAndhasya tato vizvastA vihRtavantyastathaiva vihartu-
mArabdhA: | sa daNDaM gRhItvA utthita: | kathayati ca-kiM yUyaM jAnItha idAnImapyahaM na
pazyAmi ? pazyAmyahamidAnImiti | tA: salajjA: niSpalAyitA: ||
kiM manyadhve bhikSava: | yo’sau brAhmaNa:, eSa evAsau panthakastena kAlena tena
samayena | yAstAstasya dvAdaza snuSA:, etA eva tA dvAdazavargIyA: | tadApyAbhirasyAnarthaM
kariSyAma ityartha eva kRta: | etarhyapi AbhirasyAnarthaM kariSyAma ityartha eva kRta: ||
bhikSavo buddhaM bhagavantaM pRcchanti-pazya bhadanta bhagavatA AyuSmAn panthaka: parIttenA-
vavAdenAcodya saMsArakAntArAduttArya atyantaniSThe anuttare yogakSeme nirvANe pratiSThApita: |
bhagavAnAha-na bhikSava etarhi yathA atIte’pyadhvanyeSa mayA parIttenAvavAdenAcodya mahatyai-
zvaryAdhipatye pratiSThApita: | tacchrUyatAm ||
@436
bhUtabhUtaM bhikSavo’nyatamasmin karvaTake gRhapati: prativasati ADhyo mahAdhano mahA-
bhoga: | tena sadRzAtkulAtkalatramAnItam | sa tayA sArdhaM krIDati ramate paricArayati | tasya 
putro jAta: | sa patnImAmantrayate-bhadre, jAto’smAkaM RNahara: | gacchAmi, ahaM paNyamAdAya
mahAsamudramavatarAmi | sA Aha-evaM kuruSva | sa gRhapati: saMlakSayati-yadyahamasyai prabhUtAn
kArSApaNAn dAsyAmi, parapuruSai: sArdhaM vihariSyati | tena tasyA: kArSApaNA na dattA: |
tasmin karpaTake zreSThI prativasati tasya gRhapatervayasya: | tasya haste prabhUtA: kArSApaNA:
sthApitA:-yadi mama patnyA bhaktAcchAdena yogodvahanaM kuryA: | sa paNyamAdAya mahAsamudramava-
tIrNa: | tatraivAnayena vyasanamApanna: | tayA sad Arako jJAtibalena svahastabalena vA A-
yApitA (payitvA) pAlito vardhita: | sa mAtaraM pRcchati—amba, kimasmAkaM pitA pitAmahAzca
karmAkArSu: ? sA saMlakSayati-yadyasya vakSyAmi mahAsamudre potasaMvyavahAriNa Asan iti,
sthAnametadvidyate yadeSo’pi mahAsamudramavatariSyatIti, tatraiva anayena vyasanamApatsyate | zruta-
mAhitastava pitA ca pitAmahAzca ihaiva vANijyamakArSu: | sa kathayati-kArSApaNAn
mamAnuprayaccha, yairihaiva vANijyaM kariSyAmi | mAtA kathayati-kuto mama kArSApaNA: ? tvaM
mayA kathaMcit jJAtibalena svahastabalena AyApita: poSita: saMvardhita: | kuto me kArSApaNAnAM
vibhava: ? api tvayaM zreSThI tava pitRvayasyo bhavati | asya sakAzAt kArSApaNAn
gRhItvA karma kuru | sa tasya gRhaM gata: | tasyAnyatamena puruSeNa yAvat dvirapi vinAzita: |
sa tamavasAdayati | tasya ca gRhAt preSyadArikAyA: saMkAratalasyopari mRtamUSikAM dRSTvA
prayacchati chorayitum | sa zreSThI tasya puruSasya kathayati-ya: puruSa: syAt, zakyate anayA
mRtamUSikayA AtmAnamuddhartum | tena dArakeNa zrutam | sa saMlakSayati-mahAtmaiSa: | na
zakyamanena yadvA tadvA vaktum | nUnaM zakyamanayA mRtamUSikayA AtmAnamuddhartum | sa tasyA 
dArikAyA: pRSThato nirgata: | tayA dArikayA saMkAre choritA | sa tAM mRtamUSikA-
mAdAya vIthIM gata: | tatra vANijako biDAlena krIDitvA sthita: | tena tasya biDAlasya
mRtamUSikA darzitA | sa tAM dRSTvA utpatitumArabdha: | tena vANijakena dAraka ucyate-
anuprayaccha asya biDAlasya mRtamUSikAm | sa kathayati-kimayaM kalikayA dIyate ? mUlya-
manuprayaccha | tena tasya kalAyAnAmaJjalipUro datta: | sa saMlakSayati-yadyetAn bhakSayiSyAmi,
mUlameva bhakSitaM bhaviSyati | sa tAn bhrASTre bharjayitvA zItalasya pAnIyasya vardhanIyasya pUrNaM
kRtvA tadgRhya tasmAtsthAnakAnniSkramya yasmin pradeze kASThahArakA vizrAmyanti, tasmin
pradeze gatvAvasthita: | kASThahArakA AgatA: | tenoktA:-mAtulA:, arpayata kASThabhArakA:, muhUrtaM
vizrAmyatAm | tai: kASThabhArA: sthApitA: | tena teSAM kalAyAnAM stokaM dattaM zItalaM ca
pAnIyaM pAtam | te kathayanti-bhAgineya, kva yAsyasi ? kASThAnAm | bhAgineya, vayaM tAvat
kalyamevotthAya gatvA idAnImAgacchAma: | tvamidAnIM gacchan kiyatA AgamiSyasi ? taistasyaikaikaM
kASThamanupradattam | tasya kASThamUlikA saMpannA | sa tAM gRhItvA pratinivRtta: | sa tAM vikrIya
@437 
kalAyAnAM gRhItvA bharjayitvA udakasya kumbhaM pUrayitvA tasminneva pradeze gatvAvasthita: |
te kASThahArakAstathaiva tena kalAyai: saMvibhaktA:, zItalena pAnIyena saMtarpitA: | te tasya
kathayanti-bhAgineya, divase divase tvaM kalAyAn pAnIyaM ca gRhItvA Agamya atraiva
tiSTha | vayaM tavopari kASThamUlikAmAnayiSyAma: | sa divase divase tathaiva kartumArabdha: | sa
teSAM kathayati-mAtula, mA yUyaM kASThabhArAn vIthIM nayatha | mama gRhe sthApayata | yuSmAka-
mevaM piNDitamUlyaM dAsyAmi | taistasya gRhe kASThabhArakA: sthApitA: | apareNa samayena
saptAhavardalikA jAtA: | tena tAni kASThabhArakANi vikrItAni | tasya prabhUto lAbha:
saMpanna: | sa saMlak%sayati-etatpratikruSTataraM vANijyAnAM yaduta kASThavANijyam | sa saMlakSa-
yati-api candanakASThena kASThavANijyameva | yannvahamukkarikApaNaM prasArayeyam | tena ukkari-
kApaNa: prasArita: | sa dharmeNa vyavaharati | tasya tatprabhUto lAbha: saMpanna: | sa saMlakSa-
yati-etat pratikruSTataraM vANijyAnAM yaduta ukkarikApaNa: | yannvahaM gAndhikApaNaM prasArayeyam |
tena gAndhikApaNa: prasArita: | tasya prabhUto lAbha: saMpanna: | sa saMlakSayati-etadapi prati-
kruSTataraM ca tadvANijyAnAM pUrvavat | tena sarve hairaNyikA abhibhUtA: | tasya mUSikAhairaNyako
mUSikAhairaNyika iti saMjJA saMvRttA | te hairaNyikA: kathayanti-bhavanta:, sarve vayamanena
mUSikAhairaNyikenAbhibhUtA: | vayamenaM mAnaM grAhayAma:, yathA mahAsamudramavataret, tatraivAnayena
vyasanamApatsyate tathA kariSyAma iti | te tasya nAtidUre sthitvA svai: kathAsaMlApena
tiSThanti-yathApi nAma bhavanta: puruSo hastigrIvAyAM gatvA azvapRSThena gacchet, azvapRSThena
gatvA zibikAyAM gacchet, zibikAyAM  gatvA padbhyAM gacchet, evamevAsya mUSikAhairaNyikasya
pitA ca pitAmahAzca samudre potasaMvyavahAriNa Asan | eSa idAnIM kRcchreNa jIvikAM kalpayati
hairaNyikApaNaM vAhayatIti | zrutvA sa kathayati-kiM kathayata ? te kathayanti-tava pitA ca
pitAmahAzca potasaMvyavahAriNa Asan | sa tvamidAnIM kRcchreNa jIvikAM kalpayasi, hairaNyi-
kApaNaM vAhayasi ? sa gRhaM gatvA mAtaraM pRcchati-amba, satyamasmAkaM pitA ca pitAmahAzca
mahAsamudre potasaMvyavahAriNa Asan ? sA saMlakSayati-nUnamanena kiMcitkutazcit zrutaM
syAt | tadapratirUpaM syAt, yadahaM mRSAvAdena vaJcayeyam | satyaM putra | sa kathayati-anu-
jAnISva, ahamapi mahAsamudramavatariSyAmi | sA kathayati-putra, ihaiva tiSTha | sa bhUyo bhUya:
kathayati-gacchAmi | tasya nirbandhaM jJAtvA anujJAta: | tena ghaNTAvaghoSaNaM kRtam-yo yuSmAka-
mutsahate mUSikAhairaNyena sArdhamazulkenAgulmenAtarapaNyena mahAsamudramavataritum, sa mahAsamudra-
gamanIyaM paNyaM samudAnayatu | paJcamAtrairvaNikzatairmahAsamudragamanIyaM paNyaM samudAnItam | atha
mUSikAhairaNyika: kRtamaGgalakautUhalasvastyayana: zakaTairbhArairmUTai: piTakairuSTrairgobhirdabhai: paNya-
mAropya mahAsamudraM saMprasthita: | so’nupUrveNa mahAsamudramavatarannanuprApta: | te vaNijo mahAsamudraM
dRSTvA bhItA: | notsahante vahanamabhiroDhum | sArthavAha: karNadhArasya kathayati-kathaya kathaya
bho: puruSa yathAbhUtaM mahAsamudrasya varNam | tata: karNadhAra udghoSayitumArabdha:-santyetasmin
@438
mahAsamudre imAnyevaMrUpANi ratnAni tadyathA-maNayo muktA vaiDUryazaGkhazilApravAla rajatajAta-
rUpamazmagarbho musAragalvo lohitakA dakSiNAvarta: | yo yuSmAkamutsahate evaMrUpai
ratnairAtmAnaM samyaksukhena prINayitum, mAtApitarau putradArAn dAsIdAsakarmakarapauruSeyaM
mitrAmAtyajJAtisAlohitaM kAlena kAlaM zramaNabrAhmaNebhyo dakSiNAM pratiSThApayitum, mUrdha-
gAminIM saubhAsikIM sukhavipAkAmAyatyAM svargasaMvartanIm, sa mahAsamudramavataratu | saMpattikAmo
loka: | mahAjanakAyo’bhirUDho yatastadvahanamasahyaM jAtam | sArthavAha: saMlakSayati-
kimidAnIM vakSyAmi avatarateti ? sa karNadhArasya kathayati-ghoSaya bho: puruSa mahAsamudrasya
yathAbhUtaM varNam | tata: karNadhAra udghoSitumArabdha:-zRNvantu bhavanto jambudvIpakA vaNija: |
santyasmin mahAsamudre imAnyevaMrUpANi mahAnti mahAbhayAni, tadyathA timibhayaM timiMgilabhayaM
timitimiMgilabhayamAvartabhayaM kumbhIrabhayaM zizumArabhayamantarjalagatAnAM parvatAnAmAghAtabhayam |
caurA apyatrAgacchanti nIlai: sitairvanacAriNa:, asmAkaM sarveNa sarvaM jIvitAdvyavaropayiSyanti |
yena yuSmAkaM priyamAtmAnaM parityaktvA mAtApitarau putradAraM dAsIdAsakarmakarapauruSeyaM
mitrAmAtyajJAtisAlohitaM mahAsamudramavataratu | alpA: zUrA bahava: kAtarA: | mahAjana-
kAyo’vatIrNa:, yatastadvahanaM sahyaM saMvRttam | tata: karNadhArastrirudghoSaNAvaghoSaNaM kRtvA tata:
pazcAdekAM vastrAM muJcati, dvitrivastrAM muJcati, yatastadvahanaM mahAkarNadhArasaMdhAnabalavadvAyusaMpreritaM
mahAmegha iva saMprasthito’nuguNena vAyunA yAvad ratnadvIpamanuprAptam | tata: karNadhAra
udghoSayitumArabdha:-zRNvantu bhavanto jambudvIpakA vaNija:, santyasmin ratnadvIpe kAcamaNayo
ratnasadRzA: | te bhavadbhirupaparIkSyopaparIkSya grahItavyA: | mA va: pazcAjjambudvIpaprAptAnAM
pazcAttApo bhaviSyati | asminneva ca ratnadvIpe kroJcakumArikA nAma rAkSasya: prativasanti |
tA: puruSaM tathA tathA upalAlayanti yathA tatraivAnayena vyasanamApadyante | asminneva ratnadvIpe
madanIyAni phalAni santi | tAni ya: paribhuGkte, sa saptarAtraM mUrcchitastiSThati | tAni
bhavadbhirna paribhoktavyAni | asminneva ca ratnadvIpe’manuSyA: prativasanti | tem anuSyANAM saptAhaM
marSayanti | saptAhasyAtyayAt tAdRzaM vAyumutsRjanti yena vahanamapahriyate yathApi tadakRta-
kAryANAm | yaM zrutvA te vaNijo’vahitA apramattA avasthitA: | taistadvahanaM ratnAnAmupa-
parIkSyopaparIkSya pUritaM tadyathA tilataNDulakolakulatthAnAm | te anuguNena vAyunA
jambudvIpamanuprAptA: | evaM yAvat saptakRtva: saMsiddhayAnapAtra Agata: | sa mAtrA’bhihita:-
putra, atra niveza: kriyatAmiti | sa kathayati-agradhanikaM tAvacchinadmi, tata: pazcAnnivezaM
kariSyAmi | sa tayA ukta:-putra na tava pitA na pitAmaho dhanika: kRta:, kutastava
dhaniko jAta: ? sa kathayati-amba, ahameva jAnAmi | tena cAtUratnamayyazcatasro mUSikA:
kAritA: | tena suvarNasya phelAM pUrayitvA catasro mUSikAzcaturSu pArzveSu sthApayitvA zreSThigRhaM
gata: | sa zreSThI tadA tasyaiva tadvarNaM bhASamANastiSThati-pazyata bhavanto mUSikAhairaNyika:
kathaM puNyamahezAkhyo yaM yameva gRhNAti tRNaM vA loSTaM vA sarvaM tat suvarNaM saMpadyate | sa ca
@439
tathA kathAsaMlApena tiSThati | dauvArikeNa cAsya gatvA Arocitam-mUSikAhairaNyiko dvAri
tiSThati | sa kathayati-pravizatu, mUSikAhairaNyikaM vA Anayeti | sa pravizya kathayati-idaM te
mUlam, ayaM lAbha: | pratigRhyatAm | sa Aha-vismarAmi, satyaM yattava kiMciddattakamiti | ahaM
te smArayiSyAmi | tena smAritam | sa pRcchati-kasya tvaM putra iti | amukasya gRhapate: | zreSThI
kathayati-tvaM mama vayasyaputro bhavasi | mayaiva tava dAtavyam | tava pitrA gacchatA mama haste
kArSApaNA: sthApitA: | tena zreSThinA duhitA sarvAlaMkAravibhUSitA tasya bhAryArthamanupradattA ||
kiM manyadhve bhikSavo yo'sau zreSThI, ahameva tena kAlena tena samayena | yo’sau
mUSikAhairaNyika:, eSa eva panthakastena kAlena tena samayena | tadApyeSa mayA parIttenAva-
vAdenAcodya mahatyaizvarye pratiSThApita: | etarhyapyeSa mayA parIttenAvavAdenAvavAdya saMsArakAntArA-
duttArya atyantaniSThe’nuttare yogakSeme nirvANe pratiSThApita: ||
bhikSavo buddhaM bhagavantaM pRcchanti-kiM bhadanta panthakena karma kRtaM yasya karmaNo vipA-
kena dhanva: paramadhanvazcUDa: paramacUDo jAta: ? panthakenaiva bhikSava: karmANi kRtAni | na
bhikSava: karmANi kRtAnyupacitAni bAhye pRthivIdhAtau vipacyante, nAbdhAtau, na tejodhAtau,
na vAyudhAtau, api tUpAtteSveva skandhadhAtvAyataneSu vipacyante zubhAnyazubhAni ca |
nap raNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||7||
bhUtapUrvaM bhikSavo viMzativarSasahasrAyuSi prajAyAM kAzyapo nAma zAstA loka utpanna-
stathAgato’rhan samyaksaMbuddho vidyAcaraNasaMpanna: sugato lokavidanuttara: puruSadamyasArathi: 
zAstA devAnAM ca manuSyANAM ca buddho bhagavAn | sa viMzatibhirbhikSusahasrai: parivAro vArA-
NasImupanizritya viharati sma | tasyaiva pravacane bhikSurAsIt tripiTa: | anena tatra mAtsaryeNa
na kasyaciccatuSpadikApi gAthA uddiSTA | bhUyo’nyasmin karpaTake saukarika AsIt |
tasmAt karpaTakAnnadIpAre dvitIyaM karpaTakam | tatra parvaNI pratyupasthitA | sa saMlakSayati-
yadi sUkarAn praghAtya nayiSyAmi, mAMsasya krayiko na bhaviSyati, kledaM gamiSyati | jIvanta-
meva gRhItvA gacchAmi | tatra tatra praghAtya neSyAmi, yatra yatra krAyiko’sti | sa prabhUtAn
sUkarAn jAnuSu baddhvA nAvamAropya saMprasthita: | sA naustai: parispandamAnairbADitA | tatrai-
vAnayena vyasanamApanna: | so’pi saukariko’tra srotenohyamAna: | tasyA nadyAstIre paJca
pratyekabuddhazatAni prativasanti | teSAmeka: pratyekabuddha: pAnIyasyArthe nadIM gata: | tena sa
dRSTa: | sa saMlakSayati-kiM tAvadayaM mRta: AhosvijjIvatIti ? pazyati yAvajjIvati | sa
tena gajabhujasadRzaM bAhumabhiprasArya uddhRtya vAlukAyA: sthalaM kRtvA tatrAvamUrdhaka: sthApita: |
tasya kAyAt pAnIyaM ni:sRtam | sa vyutthita: | manuSyapadAni pazyati | sa tena pAdAnu-
sAreNa gato yAvatpazyati paJcamAtrANi pratyekabuddhazatAni | sa teSAM patreNa puSpeNa phalena
dantakASThena copasthAnaM kartumArabdha: | te tasya pAtrazeSamanuprayacchanti | tena bhuktam | atha
@440
te pratyekabuddhA: paryaGkaM baddhvA dhyAyanti | tadA so’pyekAnte sthitvA paryaGkaM baddhvA dhyAyati |
sa tatrAsaMjJikamutpAdya asaMjJisattveSu deveSUpapanna: ||
kiM manyadhve bhikSava: | yo’sau kAzyapasya samyaksaMbuddhasya pravacane bhikSustripiTa:
AsIt, pazcAdasau saukarika:, eSa eva panthako bhikSu: | yadanena mAtsaryeNa na kasyaci-
ccatuSpadikA gAthA uddiSTA, yacca sUkarAn praghAtya yaccAsaMjJisattvebhya ihopapanna:, tasya karmaNo
vipAkena cUDa: paramacUDo dhanva: paramadhanva: saMvRtta: ||
yadA AyuSmAn panthaka: svAkhyAte dharmavinaye pravrajita:, jIvakena zrutam-panthaka:
svAkhyAte dharmavinaye pravrajita iti | sa saMlakSayati-yadi bhagavAn rAjagRhamAgamiSyati, ahaM
buddhapramukhaM bhikSusaMghaM bhojayiSyAmi sthApayitvA bhadantaM panthakam | bhagavAn yathAbhiramyaM zrAvastIM
vihRtya yena rAjagRhaM tena cArikAM prakrAnta: | anupUrveNa cArikAM caran rAjagRhamanuprApta: |
rAjagRhe viharati veNuvane kalandakanivApe | azrauSIjjIvaka: kumArabhUta:-bhagavAn magadheSu
janapadacArikAM caran rAjagRhe viharati veNuvane kalandakanivApe | zrutvA punaryena bhagavAM-
stenopasaMkrAnta: | upasaMkramya bhagavata: pAdau zirasA vanditvaikAnte niSaNNa: | ekAntaniSaNNaM
jIvakaM kumArabhUtaM bhagavAn dharmyayA kathayA saMdarzayati samAdApayati samuttejayati saMpraharSayati |
anekaparyAyeNa dharmyayA kathayA saMdarzya samAdApya samuttejya saMpraharSya tUSNIm | atha jIvaka:
kumArabhUta: utthAyAsanAdekAMsamuttarAsaGgaM kRtvA yena bhagavAMstenAJjaliM praNamya bhagavantameta-
davocat-adhivAsayatu me bhagavAJchvo’ntargRhe bhaktena sArdhaM bhikSusaMghena | durAsadA buddhA bhagavanto
duSprasahA: | sa na zaknoti bhagavantaM vaktuM sthApayitvA bhadantaM panthakam | atha jIvaka:
kumArabhUto bhagavato bhASitamabhinandyAnumodya bhagavato’ntikAt prakrAnto yenAyuSmA-
nAnandastenopasaMkrAnta: | upasaMkramyAyuSmata Anandasya pAdau zirasA vanditvA ekAnte
niSaNNa: | ekAntaniSaNNo jIvaka: kumArabhUta AyuSmantamAnandamidamavocat-yatkhalu
bhadanta Ananda jAnIyA:-mayA buddhapramukho bhikSusaMgha: zvo’ntargRhe bhaktenopanimantrita: sthApa-
yitvA bhadantaM panthakam | yathA te jIvaka kuzalAnAM dharmANAM vRddhirbhavati | atha jIvaka:
kumArabhUta AyuSmata Anandasya bhASitamabhinandyAnumodya AyuSmata Anandasya pAdau zirasA
vanditvA prakrAnta: | athAyuSmAnAnando’ciraprakrAntaM jIvakaM kumArabhUtaM viditvA yenAyuSmAn
panthakastenopasaMkrAnta: | upasaMkramyAyuSmantaM panthakamidamavocat-yatkhalvAyuSman panthaka
jAnIyA:-jIvakena kumArabhUtena buddhapramukho bhikSusaMgha: zvo’ntargRhe bhaktenopanimantrita:
sthApayitvA AyuSmantaM panthakam | yathAsya bhadantAnanda kuzalAnAM dharmANAM vRddhirbhavati | sa
jIvaka: kumArabhUtastAmeva rAtriM zuci praNItaM khAdanIyaM bhojanIyaM samudAnIya kalyamevotthAya
AsanAni prajJapya udakamaNIn pratiSThApya bhagavato dUtena kAlamArocayati-samayo bhadanta,
sajjaM bhaktaM yasyedAnIM bhagavAn kAlaM manyate | atha bhagavAn pUrvAhNe nivAsya pAtracIvaramAdAya
bhikSugaNaparivRto bhikSusaMghapuraskRto yena jIvakasya kumArabhUtasya nivezanaM tenopasaMkrAnta: |
@441
upasaMkramya purastAdbhikSusaMghasya prajJapta evAsane niSaNNa: | niSadya bhagavAnAyuSmantamAnanda-
mAmantrayate-panthakasyAnugantI moktavyA | jIvaka: kumArabhUta: sauvarNabhRGgAraM gRhItvA vRddhAnte
tiSThati | bhagavAn vAridhArAM na pratigRhNAti | jIvaka: kumArabhUta: kathayati-kiM kAraNaM
bhagavan vAridhArAM na pratigRhNAti | bhagavAnAha-na tAvadbhikSusaMgha iti samagra iti |
jIvaka: kumArabhUta: kathayati-bhagavan, ko’nAgata iti | bhagavAnAha-panthako bhikSu: saMgha: |
jIvaka: kathayati-bhagavan, nAsau mayA nimantrita iti | bhagavAnAha-na tvayA jIvaka
buddhapramukho bhikSusaMgho nimantrita: ? bhagavan, nimantrita: | kimasau bhikSusaMghAdbahirna vA ?
bhagavAn kathayati jIvakam-gaccha tvaM zabdApaya | jIvaka: kumArabhUta: saMlakSayati-kiM cApyahaM
bhagavato gauraveNa zabdApayAmi, na satkRtya pariveSayiSyAmi | tena dUto’nupreSita:-gaccha,
zabdApayasva | AyuSmAnapi panthakazca trayodazabhikSuzatAni nirmAyAvasthita: | tena dUtena
gatvA panthaka iti zabdo mukta: | anekairbhikSubhi: prativacanaM dattam | sa dUta Agatya
jIvakasya kathayati-tathaiva veNuvanaM kalandakanivApo bhikSUNAM pUrNastiSThati | bhagavAnAha-gaccha
tvaM kathaya yo bhUtapanthaka: sa Agacchatu | sa gatvA kathayati-yo bhUtapanthaka: sa Agacchatu |
AyuSmAn panthakastatra gatvA svasyAM gatyAM niSaNNa: | jIvaka: kumArabhUto buddhapramukhaM bhikSusaMghaM
pariveSayitumArabdha: | AyuSmantaM panthakaM na satkRtya pariveSayati | bhagavAn saMlakSayati-sumeruprakhye
mahAzrAvake jIvaka: kumArabhUta: kSAntiM gRhNAti | guNodbhAvanA asya kartavyA | bhagavatA
AyuSmata Anandasya pAtraM nAnupradattam | dharmatA khalu na tAvat sthavirasthavirANAM bhikSUNAM
pAtrANi pratigRhyante, yAvadbhagavata: pAtrapratigrahI na bhaviSyati | AyuSmAn panthaka:
saMlakSayati-kiM kAraNaM bhagavata: sthavirasthavirANAM bhikSUNAM pAtrANi na gRhyante ? mayA atra
guNodbhAvanA kartavyA | AyuSmatA panthakenArdhAsanaM kRtvA gajabhujasadRzaM bAhumabhiprasArya
bhagavata: pAtraM gRhItam | kumArabhUtena jIvakena vRddhAnte sthitena dRSTam | sa saMlakSayati-ko'pyayaM
sthaviro bhikSu: | RddhiprAtihAryaM vidarzayati | sa pAtrAnusAreNa gato yAvatpazyatyAyuSmantaM
panthakam | sa dRSTvA mUrchitakastiSThati | sa jalapariSekapratyAgataprANa AyuSmata: panthakasya
pAdayornipatya kSamApayati, gAthAM ca bhASate-
nityaM caityaguNo hi candanaraso nityaM sugandhyutpalaM
nityaM bhAsati kAJcanasya vimalaM vaiDUryazuddhaM dravam |
nityaM pApajane hi krodhamatulaM pASANarekhopamaM
nityaM cAryajaneSu prItirvasate kSAntirdhruvA hyarhatAm ||8||
AyuSmAn panthaka: kathayati-kSAntaM jIvaka ||
bhikSavo buddhaM bhagavantaM pRcchanti-pazya bhadanta, yadA jIvaka: kumArabhUta AyuSmata:
panthakasya guNAnAmanabhijJastadA asatkAra: prayukta:, yadA guNAnAmabhijJastadA pAdayornipatya
@442
kSamApayati | bhagavAnAha-na bhikSava etarhi yathAtIte’dhvanyeSo’sya guNAnAmanabhijJa:, tadA
asatkAraM prayuktavAn | yadA guNAnAmabhijJastadA pAdayornipatya kSamApitavAn | tacchrUyatAm ||
bhUtapUrvaM bhikSava uttarApathAt sArthavAha: paJcazatamazvapaNyamAdAya madhyadezamAgata: |
tasya ca vaDavAyA: kukSAvazvAjAneyo’vakrAnta: | sa yameva divasamavakrAntastameva divasamupAdAya
te’zvA na bhUyo heSante | sArthavAha: saMlakSayati-kiM ca mamAzvAnAM kazcid roga: prAdurbhUto
bhaviSyati yena te na heSante ? apareNa samayenAzvA vaDavA prasUtA | tasyA: kizorako jAta: |
sa yameva divasamupAdAya te’zvA: saMcartumapi nArabdhA: | sArthavAha: saMlakSayati-nUnamayaM
daurbhAgyasattvo jAta: asya doSeNa mamAzvAnAM roga: prAdurbhUta: | sa tAM vaDavAM nityameva
vAhayati | tasyA navayavasaMpannayogyAzanamanuprayacchati | so’nupUrveNa pUjitaM nAmAdhiSThAnamanu-
prApta: | tasya tatra varSArAtrya: pratyupasthitA: | sa saMlakSayati-yadi gamiSyAmi, azvAnAM khurA:
kledaM gamiSyanti, apaNyIbhaviSyanti | ihaiva varSAM tiSThAmi | sa tasyaiva varSAmuSitasya tadvAsino
ye zilpinaste svena zilpenopasthAnaM kurvanti | tasya gamanakAle zilpina upasaMkrAntA: |
teSAM tena saMvibhAga: kRta: | tatraika: kumbhakAra: prativasati | tenApi tasya svena zilpenopa-
sthAnaM kRtam | sa patnyAbhihita:-Aryaputra, sa sArthavAho gacchati | gaccha, tvaM gatvA kiMci-
dyAcasva | tasmAccalitasya mRtpiNDaM gRhItvopasthita: | sa tena sArthavAhena dRSTa: | sa tasya
kathayati-bho: puruSa, aticireNa tvamAgata: | mama kiMciddAtavyam | sa Aha-sarvaM gatam |
tasyApi sArthavAhasya tasya kizorasyAntike’maGgalabuddhi: | sa kathayati-api tvayameka:
kizorastiSThati, yadi priyo’si, gRhItvA gaccha | kumbhakAra: kathayati-zobhanam | ahaM
bhANDAni kariSyAmi, eSa bhetsyate | sa kizorakastasya kumbhakArasya pAdau jihvayA leDhu-
mArabdha: | tasyAzvasyAntike’nunaya utpanna: | sa taM gRhItvA gata: | sa patnyA ukta:-asti
kiMcittvayA tasya sakAzAllabdham ? labdham | ayaM kizoraka: | zobhanam | tvaM bhANDAni
kariSyasi, eSa bhetsyate | sa kizorako’syA: pAdAni leDhumArabdha: | tasyA api  tasyAntike-
'nunaya utpanna: | sa pakvamAnAnAM bhANDAnAM madhye parisarpanna kiMcidbhANDaM bhinatti | sA
tasya patnI kathayati-zobhanam | ayaM kizoraka: saMprajAnan parisarpati | apareNa samayena
kumbhakAro mRttikArthamAgata: | sa kizorakastasya pRSThato’nusarannanubaddha: | tena kumbhakAreNa
mRttikAprasevaka: pUrita: | tena kizorakena pRSThamavanAmitam | tena tasya mRttikAyA: prasevaka:
pRSThamAropita: | sa taM gRhItvA gRhamAgata: | tena kumbhakAreNa patnI uktA-bhadre, zobhana:
kizoraka: | na bhUyo mayA mRttikA voDhavyA bhaviSyati | ahamasya tatrAropayiSyAmi,
tvamihAvatArayiSyasi | sa tasya tuSAn kuTiM cAnuprayacchati ||
tena kAlena tena samayena vArANasyAM brahmadatto nAma rAjA rAjyaM kArayati RddhaM ca
sphItaM ca bahujanamanuSyaM ca | tasyAzvAjAneya: kAlagata: | sAmantarAjyai: zrutam-brahmadattasya
rAjJo’zvAjAneya: kAlagata iti | taistasya saMdiSTam-karapratyAyAn vA anuprayaccha udyAnaM
@443
vA | te nirgatakaNTake’nuvarodhya AnayiSyAma: | sa teSAM karapratyAyAn nAnuprayacchati, nApi
taM sa udyAnaM samAgata: | sArthavAho’nupUrveNa vArANasInagaramanuprApta: | brahmadattena rAjJA
zrutam-uttarApathAt sArthavAho’zvapaNyamAdAya vArANasImanuprApta iti | so’mAtyAnAmantrayate
sma-bhavanta:, kiyacciraM mayeha praviSTena sthAtavyam ? gacchata, azvAjAneyaM paryeSadhvam |
te sArthavAhasya sakAzaM gatA: | taiste’zvA dRSTA | te’nyonyaM kathayanti-bhavanta:, AjAneyA-
ste’zvA: | na cAtra kazcidazvAjAneyo vidyate | sArthavAhaM dRSTvA te kathayanti-bhavanto-
‘zvAvaDavAyA azvAjAneyo jAta: | sa ca na dRzyate | sArthavAhamupasaMkramya pRcchanti-asti
kazcidazvastvayA vikrIta: kasyacidvA datta iti ? sa kathayati-nAsti kazcidvikrIta: | api
tvasti mayA pUjitake’dhiSThAne’maGgalaka: kizoraka: kumbhakArasya datta iti | te’nyonyaM katha-
yanti-bhavanta:, mahAmUrkho’yaM sArthavAha:, yo’yaM maGgalamapahAyAmaGgalAnevAdAyAgata iti | te
rAjAnamavalokya pUjitakaM gatA: | te taM kumbhakAramupasaMkrAntA: | upasaMkramya kathayanti-
kimanena kizorakena karoSi ? sa Aha-eSa mama mRttikAM vahati | te kathayanti-vayaM te
tathA gardabhamanuprayacchAma:, tvamasmAkamamumanuprayacchasva | kathayati-eSa me zobhana iti |
caturgavayuktaM zakaTamanuprayacchAma: | sa kathayati-eSa mama zobhana iti | te kathayanti-
evaM cet saMpradhAraya vayaM zvo bhUya AgamiSyAma: | ityuktvA prakrAntA: | sa
kizoraka: kathayati-kimarthaM nAnuprayacchasi ? kiM tvaM jAnAsi mayA mRttikA voDhavyA
tuSAzca kuTisakaNTaM bhakSitavyam | mayA rAjA kSatriyo mUrdhAbhiSikto voDhavya:, sauvarNasthAle
madhumrakSitakA mUlakA bhakSitavyA: | te yadi saMkathayanti kizoraka iti, vaktavyA:-
kiM lajjadhvaM vaktumazvAjAneya iti ? zva: punarAgatvA te kathayiSyanti mUlyenAnuprayaccheti |
vaktavyA:-suvarNalakSaM vAnuprayacchatha yAvadvA dakSiNena sakthnA kariSyati tAvadanuprayacchatha |
te’parasmin divase upasaMkramya pRcchanti-bho: puruSa, saMpradhAritaM tvayA ? saMpradhAritam-kiM
lajjadhvaM vaktumazvAjAneya iti ? te kathayanti-mUrkha: sa eSa: | kimeSa jJAsyati ? eSa
azvAjAneyo dhArayati | etadeva tena sArthavAhenAsyArocitaM bhaviSyati | te kathayanti-
azvAjAneyo bhavatu | mUlyenAnuprayaccha | sa kathayati-suvarNalakSaM vAnuprayacchatha, yAvadvA
suvarNalakSaM dakSiNena sakthnA kariSyati | te saMlakSayanti-balavAneSa: | sthAnametadvidyate yat
prabhUtataramAkarSayati | suvarNalakSamanuprayacchAma: | tairbrahmadattasya rAjJa: saMdiSTaM suvarNalakSeNa
azvAjAneyo labhyate | rAjJApi saMdiSTam-yUyaM yAvatA mUlyena tAvatA gRhNIta | tai: suvarNa-
lakSeNa gRhIta: | te tamAdAya vArANasImAgatA: | sa taizca mandurAyAM pratiSThApita: | tasya
paramayogyAzanaM dIyate | sa taM na paribhuGkte | kiM sarogo bhavadbhirazvAjAneya AnIta: ? api
tu samanuyuJjyAmahe tAvadenam | atha sUto gAthAM bhASate-
smarasi turaga ghaTikarasya zAlAM
kimiha*vidhairya viprayukta: |
@444
parizithilazirAsthicarmagAtra:
svadazanacUrNitaghAsasya cArI ||9||
na carasi bahumatastadarthe
mAsIdiha hi cara yAnasahasrapUrNayAyI |
hyavasanamidaM tRSApanItaM
na carasi kiM vada me’dya sAdhu pRSTa: ||10||
tamakathayadamarSita: sakopaM
paramayavArjavadhairyasaMprayukta: |
upazamamatha saMpracintya tasmAt
turagavaro narasUtamaitrabuddhi: ||11||
tvamiha vidhihitapradAbhimAnI
na ca vihito bhavato yathAvadasmi |
nidhanamahamiha prayAyamAzu
na ca viduSAya tareya pUrvyAm ||12||
suciramapi hi na sajjanAvamAno
yadi guNavAnasi saumya nAvamAna: |
kSaNamapi khalu sajjanAvamAno
yadi guNavAnasi nAvamAna: ||13||
sUto rAjJa: kathayati-devasyAnupUrvI na kRtA yenaiSa yavasayogyAzanaM na gRhNAti |
kAsyAnupUrvI kRtA ? asyAyamupacAra: | sArdhatRtIyAni yojanAni mArgazobhA kartavyA | rAjA-
bhiSiktazcaturaGgena balakAyena sArdhaM pratyudgacchati | yasmin pradeze sthApyate, sa pradezastAmrapaTTai-
rbadhyate | rAjJo jyeSThaputra: | sa tasya zatazalAkaM chatraM mUrdhni dhArayati | rAjJo jyeSThA duhitA sauvarNena
maNivyajanena makSikAn vArayati | rAjJo’gramahiSI sauvarNasthAle madhumrakSitakAn mUlAn
bhakSayato dhArayati | rAjJo’grAmAtya: sauvarNena lakSaNena laDDIzchorayati | rAjA kathayati-eSa
nAma rAjA, nAhaM sa rAjeti | sUta: kathayati-deva, nAsya sarvakAlameSa upacAra: kriyate |
api tu saptAhasyAtyayAdvidheyo bhavati | rAjA kathayati-yattAvadatItaM na zakyaM tatpuna: kartum,
yadavaziSTaM tatkriyatAm | yasmin pradeze tAmrapaTTairbaddha:, tasya rAjJo jyeSTha: putra: zatazalAkAM
dhArayati, rAjJo jyeSThA duhitA sauvarNamaNimayavAlavyajanena makSikAn vArayati, rAjJo’gramahiSI
sauvarNena sthAlena madhumrakSitakAn mUlAn bhakSayato dhArayati, rAjJo’mAtya: sauvarNena lakSaNena
laDDIzchorayati | tamanunayati pArthiva: | sasRtaparamasugandhivilepanAnudhArI madhuramadhurakRtAnta-
rAnurAgA nRpamahiSI turagottamAya dattA rAjJA | udyAnabhUmiM nirgantukAmo’syAzvAjAneya upagamya
pRSThamunnAmayati | rAjA sUtaM pRcchati-rAjA asya pRSThaM du:khayati | sa kathayati-kiM tu rAjA
@445
du:khamadhirokSyatIti | yato’nenAvanAmitaM sa rAjA tamabhiruhya saMprasthita: | tasya gacchata: pAnI-
yamAgatam | sa tatra nAvatarati | rAjA sUtaM pRcchati-eSo bibheti ? deva, naiSa bibheti | api
tu mA rAjAnaM pucchodakena sekSyAmIti | tasya tatpucchaM sauvarNAyAM nAlikAyAM prakSiptam | sa taM
pAnIyamuttIrNa: | sa udyAnaM gatvA pramatto’vasthita: | sAmantarAjai: zrutam-yathA rAjA brahmadatta
udyAnaM gata iti | tairAgatya nagarasya dvArANi bandhayanti | rAjJA brahmadattena zrutaM sAmantarAjai-
rnagaradvArANi nigRhItAnIti | so’zvAjAneyamabhirUDha: | antarA ca vArANasyantarA codyAnamatrA-
ntarA brahmAvatI nAma puSkiriNyutpalakumudapuNDarIkasaMchannA | so’zvAjAneya: padmopari saran
vArANasIM praviSTa: | rAjA tuSTo’mAtyAnAM kathayati-bhavanta:, yo rAjJa: kSatriyasya mUrdhnAbhiSiktasya
jIvitamanuprayacchati, kiM tasya kartavyam ? deva, upArdharAjyaM dAtavyam | rAjA kathayati-tirya-
geSa: | kimasyopArdharAjyena ? api tvenamAgamya saptAhaM dAnAni dIyantAm, puNyAni kriyantAm,
akAlakaumudI ca kriyatAm | amAtyai: saptAhaM dAnAni dAtumArabdhAni, puNyAni kartu-
mArabdhAni, saptAhamakAlakaumudI prasthApitA | sArthavAha: puruSAn pRcchati-bhavanta:, ki-
makAlakaumudI vartate ? te’sya kathayanti-pUjitaM nAmAdhiSThAnam | tata: kumbhakArasya sakAzAt
suvarNalakSeNAzvAjAneyaM gRhItvA ihAnItam | tenAdya rAjJo jIvitaM dattam | tamAgamya saptAhaM
dAnAni dAtumArabdhAni, puNyAni kriyante, akAlakaumudI ca prasthApitA | sArthavAha: 
saMlakSayati-yo mayA chorito nAma, sa eSa kizorako’zvAjAneya: syAt ? tattAvadgatvA
pazyAmi | sa tasya sakAzaM gata: | sa tenAzvAjAneyenokta:-bho: puruSa, kiM tvayA teSAmazvAnAM
sakAzAllabdham ? mayaikAkinaiva tasya kumbhakArasya suvarNalakSaM dattam | sa mUrchitaka: pRthivyAM
nipatita: | jalapariSekena pratyAgataprANa: pAdayornipatya kSamApitavAn ||
kiM manyadhve bhikSavo yo’sau sArthavAha:, eSa eva jIvakastena kAlena tena samayena |
yo’zvAjAneya:, eSa eva panthakastena kAlena tena samayena | tadApi yadA asyaiSa guNAnAmana-
bhijJa:, tadAsyAsatkAraM prayuktavAn | yadA tu guNAnAmabhijJa:, tadA pAdayornipatya kSamA-
pitavAn | etarhyapyeSa yadA guNAnAmanabhijJa:, tadA asatkAraM prayuktavAn | yadA guNAnAmabhijJa:,
tadA pAdayornipatya kSamApayati ||
iti zrIdivyAvadAne cUDApakSAvadAnaM samAptam ||
@446
36 mAkandikAvadAnam |
buddho bhagavAn kuruSu janapadacArikAM caran kalmASadamyamanuprApta: | tena khalu puna:
samayena kalmASadamye mAkandiko nAma parivrAjaka: prativasati | tasya sAkalirnAma patnI |
tasya duhitA jAtA abhirUpA darzanIyA prAsAdikA sarvAGgapratyaGgopetA | tasyA asthIni
sUkSmANi susUkSmANi, na zakyata upamA kartum | tasyAstrINi saptAhAnyekaviMzatiM divasAn
vistareNa jAtimahI saMvRttA yAvajjAtamahaM kRtvA nAmadheyaM vyavasthApyate-kiM bhavatu dArikAyA
nAmeti ? jJAtaya Ucu:-iyaM dArikA abhirUpA darzanIyA prAsAdikA sarvAGgapratyaGgopetA |
tasyA asthIni sUkSmANi susUkSmANi, na zakyate upamA kartum | bhavatu dArikAyA anupa-
meti nAma | tasyA anupameti nAmadheyaM vyavasthApitam | sonnItA vardhitA | mAkandika: saMlakSa-
yati-iyaM dArikA na mayA kasyacit kulena dAtavyA na dhanena nApi zrutena, kiM tu yo’syA
rUpeNa samo vApyadhiko vA, tasya mayA dAtavyeti ||
atrAntare bhagavAn kuruSu janapadeSu cArikAM caran kalmASadamyamanuprApta: | kalmASa-
damye viharati kurUNAM nigame viharati | atha bhagavAn pUrvAhNe nivAsya pAtracIvaramAdAya
kalmASadamyaM piNDAya prAvikSat | kalmASadamyaM piNDAya caritvA kRtabhaktakRtya: pazcAdbhakta-
piNDapAtra: pratikrAnta: | pAtracIvaraM pratizAmya pAdau prakSAlya anyatamavRkSamUlaM nizritya
niSaNNa: suptoragarAjabhogaparipiNDIkRtaM paryaGkaM baddhvA | tena khalu samayena mAkandika:
parivrAjaka: puSpasamidhasyArthe nirgato’bhUt | adrAkSInmAkandika: parivrAjako bhagavantaM
dUrAdevAnyataravRkSamUlaM nizritya suptoragarAjabhogaparipiNDIkRtaM paryaGkaM baddhvA niSaNNaM prAsA-
dikaM pradarzanIyaM zAntendriyaM zAntamAnasaM parameNa cittavyupazamena samanvAgataM suvarNayUpamiva
zriyA jvalantam | dRSTvA ca puna: prItiprAmodyajAta: | sa saMlakSayati-yAdRzo’yaM zramaNa:
prAsAdika: pradarzanIya: sakalajanamanohArI, durlabhastu sarvastrIjanasya pati: pratirUpa: prAgeva
anupamAyA: | labdho me jAmAteti | yena svaM nivezanaM tenopasaMkrAnta: | upasaMkramya patnI-
mAmantrayate-yatkhalu bhadre jAnIyA:-labdho me duhiturjAmAtA | alaMkuruSva, anupamAM dadAmIti |
sA kathayati-kasya prayacchasIti ? sa kathayati-zramaNasya gautamasyeti | sA kathayati-
gacchAvastAvatpazyAva iti | mAkandikastayA sArdhaM gata: | dUrAttayA dRSTa: | tasyA antarmArge
smRtirupapannA | gAthAM bhASate-
dRSTo mayA vipra sa piNDaheto:
kalmASadamye vicaranmaharSi: |
bhUratnabhA santi tasya pragacchato-
‘tyunnamate na caiva(?) ||1||
nAsau bhaktAM bhajate kumArikAm | nivarta, yAsyAma: svakaM nivezanam | so’pi
gAthAM bhASate-
@447
amaGgale sAkalike tvaM
mAGgalyakAle vadase hyamaGgalam |
saceddruta samadhikRtaM bhaviSyati
punarapyasau kAmaguNeSu raMsyate ||2|| iti |                                                                                
sA anupamAM vastrAlaMkArairalaMkRtya saMprasthitA | bhagavAnapi tasmAdvanaSaNDAdanyavanaSaNDaM
saMprasthita: | adrAkSInmAkandika: parivrAjako bhagavantaM tRNasaMstaraNakam | dRSTvA ca puna:
patnImAmantrayate-yatkhalu bhavati jAnIyA:-eSa te duhitustRNasaMstaraka iti | sA
gAthAM bhASate-
raktasya zayyA bhavati vikopitA
dviSTasya zayyA sahasA nipIDitA |
mUDhasya zayyA khalu pAdato gatA
suvItarAgeNa nisevitA nviyam |
nAsau bhartA bhajate kumArikAM
nivarta, yAsyAma: svaM nivezanam ||3||
amaGgale sAkalike tvaM
maGgalyakAle vadase hyamaGgalam |
saceddrutaM samadhikRtaM bhaviSyati
punarapyasau kAmaguNeSu raMsyate ||4||
adrAkSInmAkandika: parivrAjaka: | bhagavata: padAni dRSTvA puna: patnImAmantrayate-
imAni te bhavanti bhadre duhiturjAmAtu: padAni | gAthAM bhASate-
raktasya puMsa: padamutpaTaM syA-
nnipIDitaM dveSavata: padaM ca |
padaM hi mUDhasya visRSTadehaM
suvItarAgasya padaM tvihedRzam |
nAsau bhartA bhajate kumArikAm |
nivarta, yAsyAma: svakaM nivezanam ||5||
amaGgale sAkalike pUrvavat |
bhagavatotkAzazabda: kRta: | azrauSInmAkandika: parivrAjako bhagavata utkAzanazabdaM
zuzrAva | zrutvA ca puna: puna: patnImAmantrayate-eSa te bhavati duhiturjAmAturutkAzanazabda
iti | sA gAthAM bhASate-
rakto naro bhavati hi gadgadasvaro
dviSTo naro bhavati hi khakkhaTAsvara: |
@448
mUDho naro hi bhavati samAkulasvaro 
buddho hyayaM brAhmaNadundubhisvara: |
nAsau bhartA bhajate kumArikAM
nivarta yAsyAma: svakaM nivezanam ||6||
amaGgale sAkalike pUrvavat |
bhagavatA mAkandika: parivrAjako dUrAdavalokita: | adrAkSInmAkandika: parivrAjako
bhagavantamavalokayantam | dRSTvA ca puna: patnImAmantrayate sma-eSa te bhavati duhiturjAmAtA
nirIkSata iti | sA gAthAM bhASate-
rakto naro bhavati hi caJcalekSaNo
dviSTo bhujagaghoraviSo yathekSate |
mUDho nara: saMtamasIva pazyati
dvijavItarAgo yugamAtradarzI |
na eSa bhartA bhajate kumArikAM
nivarta yAsyAma: svakaM nivezanam ||7||
amaGgale sAkalike pUrvavat |
bhagavAMzcaMkramyate | adrAkSInmAkandika: parivrAjako bhagavantaM caMkramyamANam |
dRSTvA ca puna: patnImAmantrayate-eSa duhiturjAmAtA caMkramyata iti | sA gAthAM bhASate-
yathAsya netre ca yathAvalokitaM
yathAsya kAle sthita eva gacchata: |
yathaiva padmaM stimite jale’sya
netraM viziSTe vadane virAjate |
na eSa bhartA bhajate kumArikAM
nivarta yAsyAma: svakaM nivezanam ||8||
amaGgale sAkalike tvaM
maGgalakAle vadase hyamaGgalam |
saceddrutaM samadhikRtaM bhaviSyati
punarapyayaM kAmaguNeSu raMsyate ||9||
vaziSThozIramaunalAyanA (?)
apatyahetoratatkAmamohitA: |
dharmo munInAM hi sanAtano hyaya-
mapatyamutpAditavAn sanAtana: ||10||
@449
atha mAkandika: parivrAjako yena bhagavAMstenopasaMkrAnta: | upasaMkramya bhagavanta-
midamavocat-
imAM bhagavAn pazyatu me sutAM satIM
rUpopapannAM pramadAmalaMkRtAm |
kAmArthinIM yadbhavate pradIyate
sahAnayA sAdhurivAcaratAM bhavAn |
sametya candro nabhasIva rohiNIm ||11||
bhagavAn saMlakSayati-yadyahamanupamAyA anunayavacanaM brUyAm, sthAnametadvidyate yadanu-
pamA rAgeNa svinnA kAlaM kurvANA bhaviSyati | tattasyA: pratighavacanaM brUyAmiti viditvA 
gAthAM bhASate—
dRSTA mayA mArasutA hi vipra
tRSNA na me nApi tathA ratizca |
chando na me kAmaguNeSu kazcit |
tasmAdimAM mUtrapurISapUrNAM
praSTuM hi yattAmapi notsaheyam ||12||
mAkandiko gAthAM bhASate-
sutAmimAM pazyasi kiM madIyAM
hInAGginIM rUpaguNairviyuktAm |
chandaM na yenAtra karoSi cArau
viviktabhAveSviva kAmabhogI ||13|| iti |
bhagavAnapi gAthAM bhASate-
yasmAdihArthI viSayeSu mUDha:
sa prArthayedvipra sutAM tavemAm |
rUpopapannAM viSayeSu saktA-
mavItarAgo’tra jana: pramUDha: ||14||
ahaM tu buddho munisattama: kRtI 
prAptA mayA bodhiranuttarA zivA |
padmaM yathA vArikaNairaliptaM
carAmi loke’nupalipta eva ||15||
nIlAmbujaM kardamavArimadhye
yathA ca paGkena va nopaliptam |
tathA hyahaM brAhmaNa lokamadhye
carAmi kAmeSu vivikta: [eva] ||16|| iti |
@450
athAnupamA bhagavatA mUtrapurISavAdena samudAcaritA vItaharSA durmanA: saMvRttA | tasyA
yadrAgaparyavasthAnaM tadvigatam, dveSaparyavasthAnamutpannam, sthUlIbhUtAryasthItikAvarIbhUtekSiNI(?) |
tena sa khalu samayenAnyatamo mahallo bhagavata: pRSThata: sthito’bhUt | atha mahallo
bhagavantamidamavocat-
samantadRSTe pratigRhya nArI-
masmatsametAM bhagavan prayaccha |
ratA vayaM hi pramadAmalaMkRtAM
bhokSyAmahe dhIra yathAnulomam ||17|| iti |
evamukte bhagavAMstaM mahallamidamavocat-apehi puruSa, mA me puratastiSTheti | sa
ruSito gAthAM bhASate-
idaM ca te pAtramidaM ca cIvaraM
yaSTizca kuNDI ca vrajantu niSThAm |
imAM ca zikSAM svayameva dhAraya
dhAtrI yathA hyaGkagataM kumArakam ||18|| iti |
evamukte sa mahalla: zikSAM pratyAkhyAya mahAnanAryo’yamiti matvA yena mAkandika:
parivrAjakastenopasaMkrAnta: | upasaMkramya mAkandikaM parivrAjakamidamavocat-anuprayaccha
mamAntike’nupamAmiti | sa paryavasthita: kathayati-mahalla, draSTumapi ten a prayacchAmi, prAgeva
spraSTumiti | evamuktasya mAkandikasya parivrAjakasyAntike tAdRzaM paryavasthAnamutpannaM yenoSNaM
zoNitaM chardayitvA kAlagato narakeSUpapanna: ||
tato bhikSava: saMzayajAtA: sarvasaMzayacchettAraM buddhaM bhagavantaM papracchu:-pazya bhadanta,
bhagavatA anupamA labhyamAnA na pratigRhIteti | bhagavAnAha-na bhikSava etarhi, yathA atIte’-
pyadhvanyeSA mayA labhyamAnA na pratigRhItA | tacchrUyatAm ||
bhUtapUrvaM bhikSavo’nyatamasminkarvaTake’yaskAra: prativasati | tena sadRzAtkulAt kalatra-
mAnItam | pUrvavadyAvadduhitA jAtA abhirUpA darzanIyA prAsAdikA | unnItA vardhitA
mahatI saMvRttA | ayaskAra: saMlakSayati-mayaiSA duhitA na kasyacit kulena dAtavyA, na
rUpeNa na dhanena, api tu yo mama zilpena samo’bhyadhiko vA, tasyAhamenAM dAsyAmIti |
yAvadanyatamo mANavo bhikSArthI tasya gRhaM praviSTa: | sA dArikA bhaikSamAdAya nirgatA | sa
mANavastAM dRSTvA kathayati-dArike, tvaM kasyaciddattA Ahosvinna datteti ? sA kathayati-yadA
jAtAhaM tadaiva matpitaivAGgIkRtya vadati-duSkaramasau mAM kasyaciddAsyati | kiM tava pitA
vadati ? yo mama zilpena samo’bhyadhiko vA, asyAhamenAM dAsyAmIti | tava pitA kIdRzaM
zilpaM jAnIte ? sUcImIdRzAM karoti yAvadudake plavate | sa mANava: saMlakSayati-kiM cApya-
hamanayAnarthI, madApanayo’sya kartavya iti | kuzalo’sau teSu teSu zilpasthAnakarmasthAneSu |
@451
tenAyaskArabhANDikAM yAcitvA anyatra gRhe susUkSmA: sUcyo ghaTitA:, yA udake plavante |
ekA ca mahatI ghaTitA yasyAM sapta sUcya: pratikSiptA: saha tayA plavante | sa tA: kRtvA
tasyAyaskArasya gRhamAgata: | sa kathayati—sUcya: sUcya iti | tayA dArikayA dRSTA: | sA
gAthAM bhASate—
unmattakastvaM kaTuko’tha vAsi acetana: |
ayaskAragRhe yastvaM sUcIM vikretumAgata: ||19|| iti |
so’pi gAthAM bhASate—
nAhamunmattako vAsmi kaTuko’hamacetana: |
mAnAvatAraNArthaM tu mayA zilpaM pradRzyate ||20||
sacetpitA te jAnIyAcchilpaM mama hi yAdRzam |
tvAM caivAnuprayaccheta anyacca viprataM (vipulaM ?) dhanam ||21|| iti |
sA kathayati—kIdRzaM tvaM zilpaM jAnISe ? IdRzIM sUcIM karomi yodake plavate |
tayA mAturniveditam-amba, zilpikarmAtrAgata iti | sA kathayati—pravezayeti | tayA prave-
zita: | ayaskArabhAryA kathayati—kIdRzaM tvaM zilpaM jAnISe ? tena samAkhyAtam | tayA
svAmine nivedita: | Aryaputra, ayaM zilpadAraka: | IdRzaM jAnIta iti | sa kathayati—yadyeva-
mAnaya pAnIyam, pazyAmIti | tayA pAnIyasya bhAjanaM pUrayitvopanAmitam | tenaikA sUcI 
prakSiptA | sA plotumArabdhA | evaM dvitIyA, tRtIyA | tata: sA mahatI sUcI prakSiptA | sApi 
plotumArabdhA | punastasyAmekA sUcI prakSiptA | tathApi plotumArabdhA | evaM dvitIyAM tRtIyAM
yAvat saptasUcIM prakSipya prakSiptAstathApi plotumArabdhA: | ayaskAra: saMlakSayati—mamaiSo-
‘dhikatara: zilpena | asmai duhitaramanuprayacchAm | iti viditvA tAM dArikAM sarvAlaMkAra-
vibhUSitAM kRtvA vAmena pANinA gRhItvA dakSiNena pANinA bhRGgArakamAdAya mANavasya purata:
sthitvA kathayati—imAM te’haM mANavaka duhitaramanuprayacchAmi bhAryArthAyeti | sa kathayati—
nAhamanayArthI, kiM tu tavaiva madApanaya: kartavya iti mayA zilpamupadarzitamiti ||
bhagavAnAha—kiM manyadhve bhikSavo yo’sau mANava:, ahameva sa tena kAlena tena
samayena | yo’sAvayaskAra:, eSa eva mAkandikastena kAlena tena samayena | yAsAvaya-
skArabhAryA, eSaivAsau mAkandikabhAryA tena kAlena tena samayena | yAsAvayaskAraduhitA,
eSaivAsAvanupamA tena kAlena tena samayena | tadApyeSA mayA labhyamAnA na pratigRhItA |
etarhyapyeSA mayA labhyamAnA na pratigRhItA ||
punarapi bhikSava: saMzayajAtA: sarvasaMzayacchettAraM buddhaM bhagavantaM papracchu:-pazya
bhadanta ayaM mahallako’nupamAmAgamyAnayena vyasanamApanna iti | bhagavAnAha—na bhikSava etarhi
yathAtIte’pyadhvanyeSa anupamAmAgamya sAnta:puro’nayena vyasanamApanna: | tacchrUyatAm ||
@452
bhUtapUrvaM bhikSava: siMhakalpAyAM siMhakesarI nAma rAjA rAjyaM kArayati RddhaM ca sphItaM ca kSemaM 
ca subhikSaM ca AkIrNabahujanaM pUrvavadyAvaddharmeNa rAjyaM kArayati | tena khalu samayena siMhakalpAyAM
siMhako nAma sArthavAha: prativasati ADhyo mahAdhano mahAbhogo vistIrNavizAlaparigraha: pUrvavadyAva-
ttena kalatramAnItam | sA ApannasattvA saMvRttA | na cAsyA: kiMcidamanojJazabdazravaNaM yAvadgarbhasya
paripAkAya | sA aSTAnAM vA navAnAM vA mAsAnAmatyayAt prasUtA | dArako jAta: abhirUpo
darzanIya: prAsAdiko gaura: kanakavarNa: chatrAkArazirA: pralambabAhurvistIrNalalATa uccaghoNa:
saMgatabhrU: tuGganAsa: sarvAGgapratyaGgopeta: | tasya trINi saptakAnyekaviMzatiM divasAn vistareNa
tasya jAtasya jAtimahaM kRtvA nAmadheyaM vyavasthApyate—kiM bhavatu dArakasya nAmeti ? jJAtaya
Ucu:-ayaM dAraka: siMhasya sArthavAhasya putra: | bhavatu siMhala iti nAma | tasya siMhala
iti nAmadheyaM vyavasthApitam | siMhalo dArako’STAbhyo dhAtrIbhyo datta: pUrvavadyAvadaSTAsu
parIkSAsu ghaTako vAcaka: paNDita: paTupracAra: saMvRtta: | tasya pitrA trINi vAsagRhANi
mApitAni haimantikaM graiSmikaM vArSikam | trINyanta:purANi vyavasthApitAni jyeSThaM madhyaM
kanIyasam | so’pareNa samayena pitaramAhvayate—tAta, anujAnIhi, mahAsamudramavatarAmIti |
sa kathayati—putra, tAvatprabhUtaM me dhanajAtamasti yadi tvaM tilataNDulakulatthAdiparibhogena 
ratnAni me paribhokSyase, tathApi me bhogA na tanutvaM parikSayaM paryAdAnaM gamiSyanti | tadyAvadahaM
jIvAmi, tAvat krIDa ramasva paricAraya | mamAtyayAd dhanenopArjitaM kariSyasIti | sa
bhUyo bhUya: kathayati—tAta, anujAnIhi, mahAsamudramavatarAmIti | sa tenAvazyanirbandhaM
jJAtvA ukta:-putra, evaM kuru | kiM tu bhayabhairavasahiSNunA te bhavitavyamiti | tena siMhakalpAyAM 
rAjadhAnyAM ghaNTAvaghoSaNaM kAritam—zRNvantu bhavanta: siMhakalpanivAsino vaNija: nAnA-
dezAbhyAgatAzca | siMhalasArthavAho mahAsamudramavatariSyatIti | yo yuSmAkamutsahate siMhalena
sArthavAhena sArdhamazulkenAtarapaNyena mahAsamudramavatartum, sa mahAsamudragamanIyaM paNyaM samudA-
nayatviti | tata: paJcabhirvaNikzatairmahAsamudragamanIyaM paNyaM samudAnItam | mAtApitarau bhRtyAMzca
suhRtsaMbandhibAndhavAnavalokya divasatithimuhUrtaprayogeNa kRtakautukamaGgalasvastyayana: zakaTairbhArai:
piTakai: mUTairuSTrairgobhirgardabhai: prabhUtaM mahAsamudragamanIyaM paNyamAdAya paJcabhirvaNikzatai: saparivAra:
saMprasthita: | so’nupUrveNa grAmanagaranigamarASTrarAjadhAnISu caJcUryamANa: pattanAnyavalokayan
samudratIramanuprApta: | vistareNa rAkSasIsUtraM sarvaM vAcyam | sarve te vaNijo bAlAhAzvarAjA-
tpatitA:, tAbhizca rAkSasIbhirbhakSitA: | siMhalaka eka: svastikSemAbhyAM jambudvIpamanuprApta: |
siMhalabhAryA yA rAkSasI sA rAkSasIbhirucyate—bhagini, asmAbhi: svakasvakA: svAmino
bhakSitA:, tvayA svAmI nirvAhita: | yadi tAvattamAnayiSyasItyevaM kuzalam, no cettvAM
bhakSayAma iti | sA saMtrastA kathayati-yadi yuSmAkameSa nirbandho mAM dhariSyatha AnayAmIti |
tA: kathayanti-zobhanam | evaM kuruSveti | sA paramabhISaNarUpamabhinirmAya laghulaghveva
gatvA siMhalasya sArthavAhasya purato gatvA sthitA | siMhalena sArthavAhena niSkoSamasiM kRtvA 
@453
saMtrAsitA apakrAntA | yAvanmadhyadezAt sArtha Agata: | sA rAkSasI sArthavAhasya pAdayo-
rnipatyAha—sArthavAha, ahaM tAmradvIpakasya rAjJo duhitA | tenAhaM siMhalasArthavAhasya bhAryArthaM
dattA | tasya mahAsamudramadhyagatasya makareNa matsyajAtena yAnapAtraM bhagnam | tenAhamamaGgaleti 
kRtvA choritA | tadarhasi taM mamopasaMvarayitumiti | tenAdhivAsitaM kSamApayAmIti | sa tasya
sakAzaM gata: | vizrambhakathAlApena muhUrtaM sthitvA kathayati-vayasya, rAjaduhitAsau tvayA
pariNItA | mA tAmasthAne parityaja, kSamasveti | sa kathayati—vayasya, nAsau rAjaduhitA,
tAmradvIpAdasau rAkSasI | atha kathamihAgatA ? tena vRttamArocitam | sa tUSNImavasthita: |
siMhala: sArthavAho’nukramata: svagRhamanuprApta: | sApi rAkSasI svayamatIvarUpayauvanasaMpanna-
mahAsundarImAnuSIrUpamAsthAya siMhalasadRzanirvizeSasundaraM putraM nirmAya taM putramAdAya
siMhakalpAM rAjadhAnImanuprAptA | siMhalasya sArthavAhasya svagRhadvAramUle’vasthitA | janakAye—
nAsau mukhabimbakena pratyabhijJAta: | te kathayanti—bhavanta:, jJAyantAmayaM dAraka: siMhalasya
sArthavAhasya putra iti | rAkSasI kathayati—bhavanta:, parijJAto yuSmAbhi: | tasyaivAyaM putra iti |
te kathayanti—bhagini, kuta AgatA, kasya vA duhitA tvamiti ? sA kathayati—bhavanta:,
ahaM tAmradvIparAjasya duhitA siMhalasya sArthavAhasya bhAryArthaM dattA | mahAsamudramadhyagatasya
sArthavAhasya matsyajAtena yAnapAtraM bhagnam | tenAhamamaGgaleti kRtvA asthAne choritA,
kathaMcidiha saMprAptA | kSudraputrAham | arhatha siMhalaM sArthavAhaM kSamayitumiti | taistasya
mAtApitrorniveditam | sa tAbhyAmukta:-putra, mainAM[tyaja]duhitaraM rAjJa:, kSudraputreyaM tapasvinI,
kSameti | sa kathayati—tAta, naiSA rAjaduhitA, rAkSasyeSA tAmradvIpAdihAgateti | tau kathayata:-
putra, sarvA eva striyo rAkSasya: | kSameti | tAta, yadyeSA yuSmAkamabhipretA, etAM gRhe dhArayata |
ahamapyanyatra gacchAmIti | tau kathayata:-putra, sutarAM vayamenAM tavaivArthAya dhArayAma: | yadyeSA
tava nAbhipretA, kimasmAkamanayA ? na dhArayAma iti | tAbhyAM niSkAsitA | sA siMha-
kesariNo rAjJa: sakAzaM gatA | amAtyai rAjJo niveditam-deva, IdRzI rUpayauvanasaMpannA strI
rAjadvAre tiSThatIti | rAjA kathayati—pravezayeti | pazyAma iti | sA tai: pravezitA | hArINI-
ndriyANi | rAjA tAM dRSTvA rAgenotkSipta: | svAgatavAdasamudAcAreNa tAM samudAcarya kathayati-
kuta: kathamatrAgatA, kasya vA tvamiti | sA pAdayornipatya kathayati—deva, ahaM tAmradvIpakasya
rAjJo duhitA siMhalasya sArthavAhasya bhArvArthaM dattA | tasya mahAsamudramadhyagatasya makareNa
matsyajAtena yAnapAtraM bhagnam | tenAhamamaGgaleti zrutvA asthAne choritA, kathaMcidiha saMprAptA |
kSudraputrAham | tadarhasi deva tameva siMhalaM sArthavAhaM kSamApayitumarhasi | tena rAjJA samA-
zvAsitA | amAtyAnAmAjJA dattA-gacchantu bhavanta:,siMhalaM sArthavAhaM zabdayateti | tairasau
zabdita: | rAjA kathayati—siMhala, enAM rAjaduhitaraM dhAraya, kSamasveti | sa kathayati—deva,
naiSA rAjaduhitA, rAkSasyeSA tAmradvIpAdihAgateti | rAjA kathayati—sArthavAha, sarvA eva
striyo rAkSasya:, kSamasva | atha tava nAbhipretA, mamAnuprayaccheti | sArthavAha: kathayati—deva,
@454
rAkSasyeSA | nAhaM dadAmi, na varayAmIti | sA rAjJA anta:puraM pravezitA | tayA rAjA vazI-
kRta: | yAvadapareNa samayena rAjJa: sAnta:purasyAsvApanaM datvA tAsAM rAkSasInAM sakAzaM gatvA
kathayati—bhaginya:, kiM yuSmAkaM siMhalena sArthavAhena ? mayA siMhakesariNo rAjJa: sAnta:-
purasyAsvApanaM dattam | Agacchata, taM bhakSayAma iti | tA vikRtakaracaraNanAsA: paramabhairava-
mAtmAnamabhinirmAya rAtrau siMhakalpAmAgatA: | tAbhirasau rAjA sAnta:puraparivAro bhakSita: |
prabhAtAyAM rajanyAM rAjadvAraM na mucyate | rAjagRhasyopariSTAtkuNapakhAdakA: pakSiNa: pari-
bhrAmitumArabdhA: | amAtyA bhaTabalAgranaigamajanapadAzca rAjadvAre tiSThanti | eSa zabda:
siMhakalpAyAM rAjadhAnyAM samantato visRta:-rAjadvAraM na mucyate | rAjagRhasyopariSTAtkuNapa-
khAdakA: pakSiNa: paribhramanti | amAtyA bhaTabalAgraM naigamajanapadAzca rAjadvAre tiSThantIti |
siMhalena sArthavAhena zrutam | sa tvaritatvaritaM khaGgamAdAya gata: | sa kathayati—bhavanta:,
kSamaM cintayata | tayA rAkSasyA rAjA khAdita iti | amAtyA: kathayanti—kathamatra prati-
pattavyamiti ? sa kathayati—nizrayaNImAnayata, pazyAmIti | tairAnItA | siMhala: sArthavAha:
khaGgamAdAya nirUDha: | tena tA: saMtrAsitA: | tAsAM kAzciddhastapAdAnAdAya niSpalAyitA:,
kAzcicchira: | tata: siMhalena sArthavAhena rAjakuladvArANi muktAni | amAtyai rAjakulaM
zodhitam | paurAmAtyajanapadA: saMnipatya kathayanti-bhavanta:, rAjA sAnta:puraparivAro
rAkSasIbhirbhakSita: | kumAro nAsya, kamatrAbhiSiJcAma iti ? tatraike kathayanti—ya: sAttvika:
prAjJazceti | apare kathayanti—siMhalAtsArthavAhAt ko’nya: sAttvika: prAjJazca ? siMhalaM
sArthavAhamabhiSiJcAma iti | evaM kurma: | tai: siMhala: sArthavAha ukta:-sArthavAha, rAjyaM
pratIccheti | sa kathayati—ahaM vaNiksaMvyavahAropajIvI | kiM mama rAjyeneti ? te kathayanti—
sArthavAha, nAnya: zaknoti rAjyaM dhArayitum | pratIccheti | sa kathayati—samayena pratIcchAmi
yadi mama vacanAnusAriNo bhavatha | pratIccha, bhavAma:, zobhanaM te | tairasau nagarazobhAM kRtvA
mahatA satkAreNa rAjye’bhiSikta: | tena nAnAdezanivAsino vidyAvAdikA AhUya bhUyasyA
mAtrayA vidyA zikSitA, evamiSvastrAcAryA iSvastrANi | amAtyAnAM cAjJA dattA-sajjIkriyatAM
bhavantazcaturaGgabalakAyam | gacchAma:, tA rAkSasIstAmradvIpAnnirvAsayAma iti | amAtyai-
zcaturaGgabalakAyaM saMnAhitam | siMhalo rAjA caturaGgAdbalakAyAdvaravarAGgAn hastino’zvAn
rathAn manuSyAMzca vahaneSvAropya tAmradvIpaM saMprasthita: | anupUrveNa samudratIramanuprApta: | tAsAM
rAkSasInAmApaNasthAnIyo dhvaja: kampitumArabdha: | tA: saMjalpaM kartumArabdhA:-bhavatya:,
ApaNasthAnIyo dhvaja: kampate | nUnaM jAmbudvIpakA manuSyA yuddhAbhinandina AgatA: |
samanveSAma iti | tA: samudratIraM gatA: | yAvat pazyanti anekazatAni yAnapAtrANi samudra-
tIramanuprAptAni | dRSTvA ca punastA ardhena pratyudgatA: | tato vidyAdhAribhirAviSTA iSvastrA-
cAryai: saMpraghAtitA: | avaziSTA: siMhalasya rAjJa: pAdayornipatya kathayanti—deva, kSamasveti |
sa kathayati—samayena kSame, yadi yUyametannagaramutkIlayitvA anyatra gacchatha, na ca madvijite
@455
kasyacidaparAdhyatheti | tA: kathayanti—deva, evaM kurma: | zobhanam | taM nagaramutkIlayitvA
anyatra gatvAvasthitA: | siMhalenApi rAjJA AvAsitamiti siMhaladvIpa: siMhaladvIpa iti
saMjJA saMvRttA ||
kiM manyadhve bhikSavo yo’sau siMhala:, ahameva sa tena kAlena tena samayena | yo’sau
siMhakesarI rAjA, eSa eva sa mahallastena kAlena tena samayena | yA sA rAkSasI, eSaivAnu-
pamA tena kAlena tena samayena | tadApyeSa anupamAyA arthe anayena vyasanamApanna: | etarhyapyeSa
anupamAyA arthe anayena vyasanamApanna: ||
mAkandika: parivrAjako’nupamAmAdAya kauzAmbIM gata: | anyatamasminnudyAne’vasthita: |
udyAnapAlakapuruSeNa rAjJa udayanasya vatsarAjasya niveditam-deva, strI abhirUpA darza-
nIyA prAsAdikA udyAne tiSThati | devasyaiSA yogyeti zrutvA rAjA tadudyAnaM gata: |
tenAsau dRSTA | hArINIndriyANi | sahadarzanAdevAkSiptahRdaya: | tena mAkandika: parivrAjaka
ukta:-kasyeyaM dArikA ? sa Aha-deva,madduhitA deva, na kasyacid | mama kasmAnna dIyate ?
deva, dattA bhavatu rAjJa: | zobhanam | mahArAjasya bahava: paNyapariNItA: | tasya puSpadantasya
pariNItA | tasyA: puSpadantasya prAsAdasyArdhaM dattam, paJcopasthAyikAzatAni dattAni,
paJca ca kArSApaNazatAni dine dine gandhamAlyanimittam | mAkandika: parivrAjako’grAmAtya:
sthApita: | tena khalu puna: samayenodayanasya rAjJastrayo’grAmAtyA yogandharAyaNo ghoSilo
mAkandika iti | yAvadapareNa samayena udayanasya rAjJa: puruSa upasaMkrAnta: | rAjJA pRSTa:-
kastvamiti ? sa kathayati—deva priyAkhyAyIti | amAtyAnAmAjJA dattA-bhavanta:, prayacchata
priyAkhyAyino vRttimiti | taistasya vRttirdattA | yAvadapara: puruSa upasaMkrAnta: | so’pi rAjJA
pRSTa:-kastvamiti ? sa kathayati-deva apriyAkhyAyIti | rAjJA amAtyAnAmAjJA dattA-bhavanta:,
prayacchatAsyApyapriyAkhyAyino vRttimiti | te kathayanti-mA kadAciddevo’priyaM zRNuyAt | sa
kathayati-bhavanta:, vistIrNAni rAjakAryANi | prayacchateti | taistasyApi vRttirdattA | yAva-
dapareNa samayena rAjA udayana: zyAmAvatI anupamA caikasmin sthAne tiSThanti | tadA rAjJA
kSutaM kRtam | zyAmAvatyoktam-namo buddhAyeti | anupamayA namo devasyeti | anupamA
kathayati—mahArAja, zyAmAvatI devasya santakaM bhaktaM bhuGkte, zramaNasya gautamasya namaskAraM
karotIti | rAjA kathayati—anupame, nAtra hyevam | zyAmAvatyupAsikA | avazyaM zramaNasya
gautamasya namaskAraM karotIti | sA tUSNImavasthitA | tasyA: preSyadArikA uktA-dArike,
yadA deva: zyAmAvatI ahaM ca rahasi tiSThema, tadA tvaM sopAnake kAMsikAM pAtayiSyasIti |
evamastviti | tayA teSAM rahasyavasthitAnAM sopAnake kAMsikA pAtitA | zyAmAvatyoktam—
namo buddhAyeti | anupamA namo devasyetyuktvA kathayati—devasya santakaM bhavatI bhuGkte,
zramaNasya gautamasya namaskAraM karotIti | rAjA kathayati—anupame, atra mA saMrambhaM
kuru, upAsikaiSA, nAtra doSa iti | rAjA udayana ekasmin divase zyAmAvatyA sakAzaM
@456
bhuGkte, dvitIyadivase’nupamAyA: | rAjJA zAkunikasyAjJA dattA-yasmin divase zyAmAvatyA
bhojanavAra:, tasmin divase jIvanta: kapiMjalA AnetavyA iti | zAkunikena jIvanta:
kapiMjalA rAjJa upanItA: | rAjA kathayati—anupamAyA: samarpayeti | anupamayA zrutam |
sA kathayati—deva, na mama vAra: | zyAmAvatyA vAra iti | rAjA kathayati—gaccha bho: puruSa,
zyAmAvatyA: samarpayeti | tena zyAmAvatyA: sakAzamupanIta:-devasyArthAya sAdhayeti | sA
kathayati-kimahaM zAkunikAyinI ? na mama prANAtipAta: kalpate | gaccheti | tena rAjJe
gatvA niveditam—deva, zyAmAvatI kathayati—kimahaM zAkunikAyinI ? na mama prANAtipAta:
kalpate | gaccheti | anupamA zrutvA kathayati—deva, yadyasAvucyate zramaNasya gautamasyArthAya
sAdhayeti sAMprataM saparivArA sAdhayet | rAjA saMlakSayati-syAdevam | tenAsau puruSa
ukta:-gaccha bho: puruSa, evaM vada-bhagavato’rthAya sAdhayeti | saMprasthito’nupamayA pracchanna-
mukta:-praghAtayitvAnayeti | tena praghAtayitvA zyAmAvatyA upanItA: | deva: kathayati-bhaga-
vato’rthAya sAdhayeti | sA saparivArA udyuktA | zAkunikena gatvA rAjJe niveditam—sA
deva saparivArA udyukteti | anupamA kathayati—zrutaM devena ? yadi tAvatprANAtipAto na
kalpate, zramaNasyArthAya na kalpate, devasyApi kalpate ? devasya na kalpate iti kuta etat ?
rAjA paryavasthito dhanu: pUrayitvA saMprasthita: | mitrAmitramadhyamo loka: | aparayA zyAmAvatyA
niveditam—devo’tyarthaM paryavasthito dhanu: pUrayitvA Agacchati, kSamayeti | tayA
svopaniSaduktA-bhaginya:, sarvA yUyaM maitrIM samApadyadhvamiti | tA: sarvA maitrIsamApannA: |
rAjJA A karNAddhanu: pUrayitvA zara: kSipta: | so’rdhamArge patita: | dvitIya: kSipta: | sa nivartya
rAjJa: samIpe patita: | tRtIyaM kSeptumArabdha: | zyAmAvatI kathayati—deva, mA kSepsyasi | mA
sarveNa sarvaM na bhaviSyatIti | rAjA vinIta: kathayati—tvaM devI nAgI yakSiNI gandharvI kinnarI
mahoragIti ? sA kathayati—na | atha kA tvam ? bhagavata: zrAvikA anAgAminI | mayA
bhagavato’ntike’nAgAmiphalaM sAkSAtkRtam, ebhizca paJcabhi: strIzatai: satyAni dRSTAnIti | rAjA
abhiprasanna: kathayati—varaM te’nuprayacchAmIti | sA kathayati-yadi devo’bhiprasanna:, yadA
devo’nta:puraM pravizati, tadA mamAntike dharmAnvayamupasthApayediti | rAjA kathayati—zobhanam |
evaM bhavatviti | so’nupamAyA: zyAmAvatyA antike dharmAnvayaM prasAdayati | yAnyasya
navasasyAni navaphalAni navartukAni samApadyante, tAni tatprathamata: zyAmAvatyA: prayacchati |
IrSyAprakRtirmAtRgrAma: | anupamA saMlakSayati—ayaM rAjA mayA sArdhaM ratikrIDAM pratyanubhavati |
zyAmAvatyA navai: phalai: navai: sasyakairnavartukai: kArAM karoti | tadupAyasaMvidhAnaM kartavyaM
yenaiSA praghAtyata iti | sA ca tasyA: praghAtanAya randhrAnveSaNatatparA avasthitA | rAjJa-
zcAnyatama: kArvaTiko viruddha: | tenaikaM daNDasthAnaM preSitam | taddhataprahatamAgatam |
evaM dvitIyaM tRtIyam | amAtyA: kathayanti—devasya balaM hIyate, kArvaTikasya balaM
vardhate | yadi deva: svayameva na gacchati, sthAnametadvidyate yat sarvathAsau durdamyo
@457
bhaviSyati | tena kauzAmbyAM ghaNTAvaghoSaNaM kAritam—yo mama vijite kazcicchastropajIvI
prativasati, tena sarveNa gantavyamiti | tena saMprasthitena yogandharAyaNa ukta:-tvamiha
tiSTheti | sa na saMpratipadyate | sa kathayati—devenaiva sArdhaM gacchAmIti | ghoSilo’pyukta
evameva kathayati | rAjJA mAkandika: sthApita uktazca—zyAmAvatyA yogodvahanaM kartavyamiti |
saMprasthitenApyanuvrajan sa evamevokta: | nivartamAnenApi tena saMpratipannam | so’nupamAyA:
sakAzaM gata: | tayA pRSTa:-tAta, ka iha devena sthApita: ? aham | sA saMlakSayati—
zobhanam | zakyamanena sahAyena vairaniryAtanaM kartumiti viditvA kathayati-nAnujAnISe
zyAmAvatI kA mama bhavatIti | putri, jAne sapatnIti | tAta satyamevam | nAnujAnISe
kataro dharmo’tyarthaM bAdhata iti ? putri, jAne IrSyA mAtsaryaM ca | tAta yadyevam, zyAmAvatIM
praghAtaya | sa kathayati—kiM me dve zirasI ? yAvat trirapyahaM rAjJA saMdiSTa:-zyAmAvatyA 
yogodvAhanaM kariSyasIti | bhavatu nAmApi na gRhItumiti | sA kathayati—tAta, IdRzo’pi
tvaM mUrkha: ? asti kazcitpitA duhiturarthe vimukha:, ya: sapatnyA: sakAze atIva snehaM karoti ?
praghAtayasItyevaM kuzalam | no cedahaM paurANe sthAne sthApayAmIti | sa bhIta: saMlakSayati—
strIvazagA rAjAna: | syAdevamiti viditvA kathayati—putri, naivameva zakyate praghAtayitum,
upAyavidhAnaM karomIti | sA kathayati—zobhanam | evaM kuru | sa zyAmAvatyA: sakAzaM gata: |
sa kathayati—devi, kiM te karaNIyamasti ? sA kathayati—mAkandika, na kiMcitkaraNIya-
masti | api tvetA dArikA rAtrau pradIpena buddhavacanaM paThanti, atra bhUrjena prayojanaM tailena
masinA kalamayA tulena | sa kathayati—devi, zobhanam | upAvartayAmIti | tena prabhUta-
mupAvartya pravezitam, dvArakoSThake rAzirvyavasthApita: | zyAmAvatI kathayati—mAkandika,
alaM paryAptamiti | mAkandika: kathayati—devi pravezayAmi, na bhUyo bhUya: pravezitavyam |
tenApazcime bhUrjabhArake’gniM prakSipya zara: pravezita: | tena saMdhukSitena dvArakoSThaka: prajvA-
lita: | kauzAmbInivAsI janakAya: pradhAvito nirvApayitum | mAkandiko niSkoSamasiM
kRtvA janakAyaM nirvAsayitumArabdha: | tiSThata, kiM yUyaM rAjJo’nta:puraM draSTum ? kauzAmbyAM
yantrakarAcArya: kathayati—ahamenaM dvArakoSThakaM jvalantaM yantreNAnyasthAnaM saMkramayAmIti | so’pi
mAkandikenaivamevokto nivartita: | zyAmAvatI RddhyA AkAzamutplutya kathayati—bhaginya:,
asmAbhirevaitAni karmANi kRtAnyupacitAni labdhasaMbhArANi pariNatapratyayAnyoghavatpratyupa-
sthitAnyavazyaMbhAvIni | asmAbhireva kRtyAnyupacitAni | ko’nya: pratyaMnubhaviSyati ? uktaM
ca bhagavatA--
naivAntarikSe na samudramadhye
na parvatAnAM vivaraM pravizya |
na vidyate sa pRthivIpradezo
yatra sthitaM na prasaheta karma ||22|| iti |
@458
tatkarmaparAyaNairvo bhavitavyamityuktvA gAthAM bhASate—
dRSTo mayA sa bhagavAn tiryakprAkArasaMnibha: |
AjJAtAni ca satyAni kRtaM buddhasya zAsanam ||23|| iti |
zyAmAvatIpramukhAstA: striya: pataGga ivotplutyAgnau nipatitA: | iti tatra zyAmAvatI-
pramukhAni paJca strIzatAni dagdhAni | kubjottarA sasaMbhrameNa niSpalAyitA | mAkandikena
teSAM paJcAnAM strIzatAnAM kalevarANi zmazAne choritAni | rAjakulaM sAntarbahi: zodhitam |
kauzAmbInivAsI janakAyo nAnAdezAbhyAgatazca vikrozannivArita: ||
atha saMbahulA bhikSava: pUrvAhNe nivAsya pAtracIvaramAdAya kauzAmbIM piNDAya prAvi-
kSan | azrauSu: saMbahulA bhikSava: kauzAmbInagare udayanasya vatsarAjasya janapadAn gatasya
anta:puramagninA dagdhaM paJcamAtrANi strIzatAni zyAmAvatIpramukhAni | zrutvA ca puna: kauzAmbIM
piNDAya pravizya caritvA pratikramya punaryena bhagavAMstenopasaMkrAntA etadUcu:-azrauSma vayaM
bhadanta saMbahulA bhikSavo kauzAmbIM piNDAya caranta udayanasya vatsarAjasyAnta:puramagninA
dagdhaM paJcamAtrANi strIzatAni zyAmAvatIpramukhAni dagdhAni ||
bhagavAnAha—bahu bhikSavastena mohapuruSeNApuNyaM prasUtaM yenodayanasya vatsarAjasya
janapadagatasyAnta:puramagninA dagdhaM paJcamAtrANi strIzatAni zyAmAvatIpramukhAni | kiM cApi
bhikSavastena mohapuruSeNa bahvapuNyaM prasUtam, api tu na tA durgatiM gatA: | sarvA: zuddhapudgalA:
kAlagatA: | tatkasya heto: ? santi tasminnanta:pure striyo yA: paJcAnAmavarabhAgIyAnAM saMyo-
janAnAM prahANAdupapAdukA: | tatra parinirvAyiNyo’nAgAminyo’nAvRttikadharmiNya: punarimaM
lokam | evaMrUpAstasminnanta:pure striya: santi | santi tasminnanta:pure striyo yAstrayANAM
saMyojanAnAM prahANAdrAgadveSamohAnAM kAlaM kRtvA sakRdAgAminya:, sakRdimaM lokamAgamya
du:khasyAntaM kariSyanti | evaMrUpAstasminnanta:pure striya: santi | santi tasminnanta:pure striyo
yAstrayANAM saMyojanAnAM prahANAcchrotApannA avinipAtadharmiNyo niyatasamAdhiparAyaNA:
saptakRtvo bhavaparamA: saptakRtvo devAMzca manuSyAMzca saMdhAvya saMsRtya du:khasyAntaM kariSyanti |
evaMrUpAstasminnanta:pure striya: santi | santi tasminnanta:pure striyo yA: svajIvitahetorapi
zikSAM na vyatikrAntA: | ityevaMrUpAstasminnanta:pure striya: santi | santi tasminnanta:pure
striyo yA mamAntike prasannacittAlaMkAraM kRtvA kAyasya bhedAtsugatau svargaloke deveSUpapannA: |
evaMrUpAstasminnanta:pure striya: santi | Agamyata bhikSavo yena zyAmAvatIpramukhAnAM paJcastrI-
zatAnAM kalevarANi | evaM bhadanteti bhikSavo bhagavata: pratyazrauSu: | atha khalu bhagavAn
saMbahulairbhikSubhi: sArdhaM yena tAsAM paJcAnAM strIzatAnAM kalevarANi tenopasaMkrAnta: |
upasaMkramya bhikSUnAmantrayate sma—etAni bhikSavastAni paJcazatakalevarANi yatra udayano
vatsarAjo rakta: sakto gRddho grathito mUrcchito’dhyavasito’dhyavasAyamApanna: | tatra naiva
prAjJadhI: pAdenApi spRzet | gAthAM ca bhASate—
@459
mohasaMbardhano loko bhavyarUpa iva dRzyate |
upadhibandhanA bAlAstamasA parivAritA: |
asatsaditi pazyanti pazyatAM nAsti kiMcana ||24|| iti |
evaM cAha-tasmAttarhi bhikSava evaM zikSitavyam, yaddagdhasthUNAyAmapi cittaM na
pradUSayiSyAma: prAgeva savijJAnake kAye | ityevaM vo bhikSava: zikSitavyam ||
atha kauzAmbInivAsina: paurA: saMnipatya saMjalpitumArabdhA:-bhavanta:, rAjJa IdRzo-
‘nartha: saMvRtta | tatko nvasmAkaM rAjJa ArocayiSyatIti ? tatrekai kathayanti—yo’sAvapriyAkhyAyI
sa ArocayiSyati | taM zabdayAma iti | apare kathayanti—evaM kurma: | tairasAvAhUyokta:-
devasyedamIdRzamapriyamanupUrvyA nivedayeti | vRttirdIyatAm | kimapriyAkhyAyino vRttirdIyata 
ityayaM sa kAla: | yUyameva nivedayata | te kathayanti—atorthameva tava vRttirdattA | kAryaM
nivedayeti | samayato nivedayAmi yadahaM bravImi tatkurudhvam ? brUhi, kariSyAma: | evamanupUrveNAsya
nivedayitavyam—paJcahastizatAni prayacchata, paJcahastinIzatAni paJcAzvazatAni paJcavaDavA-
zatAni paJcakumArazatAni paJcakumArikAzatAni suvarNalakSaM kauzAmbyadhiSThAnam | paTe lekhayata
puSpadantaprAsAdaM yathA mAkandikena bhUrjaM kalamA tailaM tUlamasirapazcime ca bhUrjabhAge’gni:
prakSipta: | yathA dvArakoSThaka: prajvAlita:, yathA kauzAmbInivAsI janakAyo nirvApayituM
pradhAvita:, yathA mAkandikena niSkoSamasiM kRtvA nivArita: | yathA yantrakalAcArya Agatya
kathayati—dvArakoSThakaM jvalantamanyat sthAnaM saMkramayAmIti | so’pi mAkandikena nivArita: | yathA
zyAmAvatIpramukhAni paJcastrIzatAnyutplutya nipatitAni | te kathayanti—evaM kurma: | tai: paJcahasti-
zatAnyupasthApitAni paJcahastinIzatAni paJcAzvazatAni paJcavaDavAzatAni paJcakumArazatAni
paJcakumArikAzatAni suvarNasya lakSaM kauzAmbyadhiSThAnaM paTe likhitaM puSpadantaprAsAda: | yathA
mAkandikena bhUrjaM kalamA tailaM tUlamasirapazcime bhUrjabhArake’gni: prakSipto yathA dvArakoSThake
prajvAlita: | yathA kauzAmbInivAsI janakAyo nirvApayituM pradhAvita: | yathA mAkandikena
niSkoSamasiM kRtvA nivArita: | yathA yantrakalAcArya Agata:-ahamenaM dvArakoSThakaM jvalanta-
manyat sthAnaM saMkramayAmIti, so’pi mAkandikena nivArita: | yathA zyAmAvatIpramukhAni
paJcastrIzatAnyagnAvutplutya nipatitAni, tatsarvaM paTe likhitam | tato’priyAkhyAyino’mAtyAnAM
lekho’nupreSito rAjJa IdRzo’nartha utpanno’hamasyAnenopAyena nivedayiSyAmi | yuSmAbhi:
sAhAyyaM kalpayitavyamiti | sa teSAM lekhAM lekhayitvA caturaGgabalakAyayukto’nyatamasmin
pradeze gatvAvasthita: | udayanasya ca lekho’nupreSita:-deva, ahamamuSmin pradeze rAjA | mama
ca putro mRtyunApahRta: | tadahaM tena sArdhaM saMgrAmaM saMgrAmayiSyAmi | yadi tAvattvaM zaknoSi yuddhena
niyoktumityevaM kuzalam, no cetpaJcahastizatAni paJcahastinIzatAni paJcAzvazatAni
paJcavaDavAzatAni paJcakumArazatAni paJcakumArikAzatAni suvarNasya lakSaM datvA tamAneSyA-
mIti | rAjJa udayanasya sa kArvaTiko balavAn saMnAmaM na gacchati | so’mAtyAnAM kathayati-
@460
bhavanta:, IdRzo’pi rAjA mUrkha: ? asti kazcinmRtyunApahRta: zakyata Anetum ? tadgatam |
etattasyaivaM likhitam-mamaivaMnAmA kArvaTika: saMnAmaM na gacchati | sa tvamasmAkaM tAvatsAhAyyaM
kalpaya, pazcAttavApi sAhAyyaM karomIti | so’mAtyaistasyaivaM lekho’nupreSita: | sa lekhazravaNA-
devAgatya kArvaTikasya nAtidUre vyavasthApita: | kArvaTikena zrutam | sa saMlakSayati—ekena
tAvadahaM rAjJA daza dizo vizrAnta:, ayaM ca dvitIya: | sarvathA punarapi viSayAnna tu
prANAnnirgacchAmIti | sa kaNThe’siM baddhvA nirgatya rAjJa udayanasya pAdayornipatita: | sa
rAjJA udayanena karado vyavasthApita: | athAsAvapriyAkhyAyI rAjalIlayA rAjJa udayanasya
sakAzaM gatvA kathayati—deva, mama putro mRtyunA apahRta: | tvaM mama deva: sAhAyyaM kalpayatu |
ahaM tena sArdhaM saMgrAmaM saMgrAmayiSyAmIti | yadi tAvattvaM zaknoSi yuddhena nirjetumityevaM
kuzalam, no cetpaJcahastizatAni paJcahastinIzatAni paJcavaDavAzatAni paJcakumArazatAni
paJcakumArikAzatAni suvarNasya lakSaM datvA tamAneSyAmIti | udayano rAjA kathayati—priyavayasya,
mUrkhastvam | asti kazcicchakyate mRtyo: sakAzAdAne tumiti ? sa kathayati—deva, na zakyate |
yadyevam, imaM paTaM pazyeti | tena paTa: prasArita: | rAjA paTaM nirIkSya marmavedhaviddha iva
ruSyamANa: kathayati—bho: kim ? kathayati-bho: puruSa, kiM kathayasi zyAmAvatIpramukhAni
paJca strIzatAnyagninA dagdhAnIti ? sa paTTaM mauliM cApanIya gAthAM bhASate—
nAhaM narendro na narendraputra:
pAdopajIvI tava deva bhRtya: |
athApriyasyeva nivedanArtha-
mihAgato’haM tava pAdamUlam ||25|| iti |
rAjA sutarAM nirIkSya vicArayati | iyaM kauzAmbI nagarI, idaM rAjakulam, ayaM
mAkandika: puSpadantaM prAsAdaM bhUrjAdinA prayogeNa dahati, imAni zyAmAvatIpramukhAni paJca
strIzatAnyagninA dahyamAnAnyutplutya nipatitAnIti | vicArya kathayati—bho: puruSa, kiM kathayasi
zyAmAvatI dagdheti ? deva, nAhaM kathayAmi api tu deva eva kathayati | bho: puruSa, upAyena me
tvayA niveditam, anyathA te mayAsinA nikRntitamUlaM zira: kRtvA pRthivyAM nipAtitamanvabhavi-
SyadityuktvA mUrcchita: pRthivyAM nipatita: | tato jalapariSekeNa pratyAgataprANa: kathayati-
saMnAhayata bhavantazcaturaGgabalakAyam | kauzAmbIM gacchAma iti | amAtyaizcaturaGgabalakAyaM
saMnAhitam | rAjA kauzAmbIM saMprasthita: | anupUrveNa saMprApta: | tena paurANAM sakAzAt
sarvaM zrutam | tairamarSitam | tamArAgitam | tato yogandharAyaNasyAjJA dattA-gaccha mAkandika-
manupamayA saha yantragRhe prakSipya dahyatAm | tato yogandharAyaNena suguptaM bhUmigRhe prakSipya
sthApita: | rAjJa: saptame divase zoko vigata: | sa vigatazoka: | sa kathayati—yogandharAyaNa,
kutrAnupameti ? tena yathAvRttaM niveditam | rAjA kathayati—zobhanam | mAkandikena zyAmAvatI
praghAtitA, tvayApyanupamayA saparivArayA sArdhaM mayA pravrajitavyaM jAtamiti | yogandharAyaNa:
kathayati—deva, ityarthameva mayA asau bhUmigRhe prakSipya sthApitA | pazyAmi tAvadyadi jIvatIti |
@461
tenAsau bhUmigRhAdAnItA tadavasthAnAkliSTA amlAnazarIrA | rAjA dRSTvA saMlakSayati—yatheya-
mamlAnA, naiSA nirAhArA | nUnamanayA parapuruSeNa sArdhaM paricAritamiti viditvA kathayati—
anupame, anyena paricAritamiti ? sA kathayati—zAntaM pApam, nAhamevaMkAriNI | kathaM jAne ?
abhizraddadhasi tvaM bhagavata: ? abhizraddadhe gautame | tattadA zramaNo gautama:, idAnIM bhagavAn | api
tu kiM navazavAyA arthe bhagavantaM pravakSyAmi, zyAmAvatyA arthe pravakSyAmIti viditvA yena
bhagavAMstenopasaMkrAnta: | upasaMkramya bhagavata: pAdau zirasA vanditvaikAnte niSaNNa: | udayano
vatsarAjo bhagavantamidamavocat—kiM bhadanta zyAmAvatIpramukhai: paJcabhi: strIzatai: karma kRtaM
yenAgninA dagdhAni ? kubjottarA anukrameNa niSpalAyiteti | bhagavAnAha—Abhireva mahArAT
karmANi kRtAnyupacitAni labdhasaMbhArANi pariNatapratyayAni pUrvavadyAvatphalanti khalu dehinAm ||
bhUtapUrvaM mahArAja vArANasyAM nagaryAM brahmadatto rAjA rAjyaM kArayati RddhaM ca sphItaM ca
kSemaM ca pUrvavadyAvaddharmeNa rAjyaM kArayati | asati buddhAnAmutpAde pratyekabuddhA loka utpadyante
hInadInAnukampakA: prAntazayanAsanabhaktA ekadakSiNIyA lokasya | yAvadanyatama: pratyekabuddho
janapadacArikAM caran vArANasImanuprApta: | so’nyatamasminnudyAne kuTikAyAmavasthita: |
rAjA ca brahmadatta: sAnta:puraparivArastadudyAnaM nirgata: | tA anta:purikA: krIDApuSkiriNyAM
snAtvA zItenAnubaddhA: | tato’gramahiSyA preSyadArikoktA-dArike, zItenAtIva bAdhyAmahe |
gaccha, etasyAM kuTikAyAmagniM prajvalayeti | sA ulkAM prajvalya gatA | pazyati taM pratyeka-
buddham | tayA tasyA niveditam—devi, pravrajito’syAM tiSThatIti | sA kathayati—pravrajito
vA tiSThatu, agniM datvA tAM prajvalayeti | tayA na dattam | tatastayA kupitayA svayameva
dattam | sa pratyekabuddho nirgata: | Abhi: sarvAbhiranta:purikAbhiranumoditam | devi, zobhanaM
tvayA yadagnirdatta: | sarvA vayaM prataptA iti | sa pratyekabuddha: saMlakSayati—kSatA etAstapasvinya
upahatAzca | mA atyantakSatA etA bhaviSyanti | anugrahamAsAM karomIti | sa tAsAmanukampArthaM
tata evAkAzamutplutya tapanavarSaNavidyotanaprAtihAryANi kartumArabdha: | Azu pRthagjanasya
RddhirAvarjanakarI | tA mUlanikRntita iva druma: pAdayornipatya kSamayitumArabdhA: | avatarAva-
tara sadbhUtadakSiNIya, asmAkaM kAmapaGkanimagnAnAM hastoddhAramanuprayaccheti | sa tAsAmanukampArtha-
mavatIrNa: | tAni tasmin kArAM kRtvA praNidhAnaM kartumArabdhA:-yadasmAbhirevaM sadbhUta-
dakSiNIye’pakAra: kRta:, mA asya karmaNo vipAkamanubhavema | yattu kArA: kRtA:, anena vayaM
kuzalamUlenaivaMvidhAnAM dharmANAM lAbhinyo bhavema, prativiziSTataraM cAta: zAstAramArAgayema iti ||
kiM manyase mahArAja tadA yAsau rAjJo brahmadattasyAgramahiSI, eSaiva sA zyAmAvatI
tena kAlena tena samayena | yAni paJca strIzatAni, etAnyeva tAni paJca strIzatAni tAni
tena kAlena tena samayena | yA sA preSyadArikA, eSaivAsau kubjottarA tena kAlena tena 
samayena | yadAbhi: pratyekabuddhasya kuTikAM dagdhvA anumoditam, tasya karmaNo vipAkena
bahUni varSANi narakeSu paktA yAvadetarhyapi dRSTasatyA agninA dagdhA: | kubjottarA anukrameNa
@462
niSpalAyitA | yatpraNidhAnaM kRtaM tena mamAntike satyadarzanaM kRtam | iti hi mahArAja
ekAntakRSNAnAM karmANAM pUrvavadyAvadevamAbhoga: karaNIya: | ityevaM te mahArAja zikSitavyam |
atrodayano vatsarAjo bhagavato bhASitamabhinandyAnumodya bhagavata: pAdau zirasA vanditvA
bhagavato’ntikAtprakrAnta: ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta kubjo-
ttarayA karma kRtaM yena kubjA saMvRttA ? bhagavAnAha—kubjottarayaiva bhikSava: karmANi kRtA-
nyupacitAni pUrvavadyAvad phalanti khalu dehinAm ||
bhUtapUrvaM bhikSavo vArANasyAM nagaryAM brahmadatto nAma rAjA rAjyaM kArayati pUrvavadyAva-
ddharmeNa rAjyaM kArayati | naimittikairdvAdazavArSikA anAvRSTirAdiSTA | rAjJA vArANasyAmevaM
ghaNTAvaghoSaNaM kAritam—yasya dvAdazavArSikaM bhaktamasti, tena sthAtavyam | yasya nAsti
tenAnyatra gantavyamiti yata: kAlenAgantavyamiti | tena khalu samayena vArANasyAM saMdhAno
nAma gRhapati: prativasati ADhyo mahAdhano mahAbhoga iti vistara: pUrvavadyAvad vaizravaNa-
dhanapratispardhI | tena koSThAgArika AhUyokta:-bho: puruSa, bhaviSyati mama saparivArasya
dvAdaza varSANi bhaktamiti ? sa kathayati—Arya, bhaviSyatIti | asati buddhAnAmutpAde
pratyekabuddhA loka utpadyante pUrvavadyAvadbho: puruSa, vinyasya pravrajitasahasrasya mama dvAdaza
varSANi bhaktamiti | sa kathayati—Arya, bhaviSyatIti | tena teSAM pratijJAtam | dAnazAlA
mApitA: | pUrvavattatra dine dine pratyekabuddhasahasraM bhuGkte | tatraika: pratyekabuddho glAna: |
so’nyatamasmin dine nAgacchati | saMdhAnasya duhitA kathayati—tAta, eko’dya pravrajito
nAgata iti | sa kathayati—putri, kIdRza iti | sA pRSThaM vinAmayitvA kathayati—tAta,
IdRza iti | yadanayA pratyekabuddho vinADita:, tasya karmaNo vipAkena kubjA saMvRttA |
punarapi bhikSavo buddhaM bhagavantaM papracchu:-kiM bhadanta, kubjottarayA karma kRtaM yena
zrutadharA jAteti ? bhagavAnAha-tena kAlena tena samayena pratyekabuddhAnAM ya: saMghasthavira: sa
vAyvAdhika: | tasya bhuJjAnasya pAtraM kampate | tasya saMdhAnaduhitrA hastAt kaTAnavatArya sa
pratyekabuddha ukta:-Arya, taistatpAtraM sthApayeti | tena tatra sthApitam | niSkampamava-
sthitam | tayA pAdayornipatya praNidhAnaM kRtam | yathaiva tatpAtraM niSkampamavasthitam,
evameva mamApi saMtAne ye dharmA: pravizeyu:, te niSkampaM tiSThantviti | yattayA praNidhAnaM
kRtaM tasya karmaNo vipAkena zrutadharA saMvRttA ||
punarapi bhikSavo bhagavantaM papracchu:-kiM bhadanta kubjottarayA karma kRtaM yena dAsI
saMvRtteti ? bhagavAnAha—anayA bhikSavastatraizvaryamadamattayA parijano dAsIvAdena samudA-
carita: | tasya karmavipAkena dAsI saMvRttA ||
punarapi bhikSavo bhagavantaM papracchu:-kiM bhadanta anupamayA karma kRtaM yadeSA
nirAhArA bhUmigRhe sthApitA amlAnagAtrI cotthitA | bhagavAnAha—anupamayaiva bhikSava:
karmANi kRtAnyupacitAni pUrvavadyAvatphalanti khalu dehinAm ||
@463
bhUtapUrvaM bhikSavo’nyatamasmin karvaTake dve dArike anyonyasaMstutike kSatriyadArikA
brAhmaNadArikA ca | asati buddhAnAmutpAde pratyekabuddhA loka utpadyante hInadInAnukampakA:
prAntazayanAsanabhaktA ekadakSiNIyA lokasya | yAvadanyatama:  pratyekabuddho’nyatamasmiJchAnte
pradeze rAtriM vAsamupagata: | aparasmin divase pUrvAhNe nivAsya piNDArthI pracalita: | taM dRSTvA
te dArike prasAdite, asmai praNItAnnapUrNaM pAtraM prayacchata: | tatkarmaNo vipAkenAnupamA
jAtA, ekA ghoSilasya gRhapaterduhitA jAtA mahAsundarI zrImatI nAma | ekasmin samaye
rAjJA dRSTA pRSTA ca—kasyeyaM kanyA ? mantribhi: kathitam—ghoSilasya gRhapate: | tato ghoSilo
gRhapati: samAhUyokta:-gRhapate, tava duhiteyaM kanyA ? sa prAha-mama deva | kasmAnmama na
dIyate ? dIyatAM mahyam | sa prAha—deva, dattA bhavatu | ghoSilena gRhapatinA dattA | udaya-
nena vatsarAjenAnta:puraM pravezya mahatA zrIsamudayena pariNItA | apareNa samayena rAjA ukta:-
deva, bhikSudarzanamabhikAGkSAmIti | sa kathayati—AkAGkSase kiM tu bhikSavo rAjakulaM
pravizanti | deva, ahaM nAma dArakaM pravezitA | sarvathA yadi bhikSudarzanaM na labhe, adyAgreNa
na bhokSye na pAsya iti | sA anAhAratAM pratipannA | rAjJA ghoSilo gRhapatirukta:--gRhapate,
na tvaM duhitaraM pratyavekSase ? deva, kim ? anAhAratAM pratipannA | kimartham ? bhikSudarzana-
mAkAGkSate | tadAtmano gRhe bhaktaM sAdhitvA kAyAM(?) bhikSusaMghamupanimantrya bhojaya, antareNa
ca dvAraM chedayeti | rAjJo ghoSilasya ca saMsaktasImaM gRham | ghoSilena gRhapatinA dvAraM
chinnam | tato bhUri karma kArayitvA yena bhagavAMstenopasaMkrAnta: | upasaMkramya bhagavata: pAdau
zirasA vanditvaikAnte niSaNNa: | ekAntaniSaNNaM ghoSilaM gRhapatiM bhagavAn dharmyayA kathayA
saMdarzayati samAdApayati samuttejayati saMpraharSayati | anekaparyAyeNa dharmyayA kathayA saMdarzya
samAdApya samuttejya saMpraharSya tUSNIm | atha ghoSilo gRhapatirutthAyAsanAdyena bhagavAMstenA-
JjaliM praNamya bhagavantamidamavocat-adhivAsayatu me bhagavAJchvo’ntargRhe bhaktena mama
nimantritaM sArdhaM bhikSusaMghena | pUrvavadyAvadbhagavato dUtena kAlamArocayati—samayo bhadanta, sajjaM
bhaktaM yasyedAnIM bhagavAn kAlaM manyata iti | bhagavAnaupadhike sthita: | zAriputrapramukho
bhikSusaMgha: saMprasthita: | paJcabhi: kAraNairbuddhA bhagavanta aupadhike tiSThanti—abhinirhRtaM mantrayate
sma | caturNAmAyuSmanta AjJA akopyA tathAgatasyArhata: samyaksaMbuddhasya, arahato bhikSo:
kSINAzravasya upadhivArakasya, rAjJazca kSatriyasya mUrdhnAbhiSiktasya | smRtimupasthApayati-
pravizAmeti | sa pravizya purastAd bhikSusaMghasya prajJapta evAsane niSaNNa: | atha zrImatI
devI sukhopaniSaNNaM zAriputrapramukhaM bhikSusaMghaM viditvA pUrvavadyAvannIcataramAsanaM gRhItvA
purastAnniSaNNA dharmazravaNAya | athAyuSmAJchAriputra: zrImatIM devIM dharmyayA kathayA saMdarzayati
samAdApayati samuttejayati saMpraharSayati | sA satyAni na pazyati | AyuSmAJchAriputra:
saMlakSayati—kimasyA: santi kAnicitkuzalamUlAni ? na santIti pazyati | santi kasyAntike
pratibaddhAni ? pazyatyAtmana: | tasya dharmaM dezayato vicArayatazca sUryAstaMgamanasamayo
@464
jAta: | bhikSava utthAyAsanAtprakrAntA: | AyuSmAJchAriputra: saMlakSayati—kiM cApi bhagavatA
nAnujJAtam, sthAnametadvidyate yadetadeva pratyakSaM kRtvA anujJAsyatIti | sa vineyApekSayA
tatraivAvasthita: | tena tasyA AzayAnuzayaM dhAtuM ca prakRtiM ca jJAtvA tAdRzI dharmadezanA kRtA,
yAM zrutvA zrImatyA viMzatizikharasamudgataM satkAyadRSTizailaM pUrvavadyAvatsarvaM vAdyaM trizaraNagama-
bhiprasannam | athAyuSmAJchAriputra: zrImatIM satyeSu pratiSThApya prakrAnto yena bhagavAMstenopa-
saMkrAnta: | upasaMkramya bhagavata: pAdau zirasA vanditvaikAnte niSaNNa: | ekAnte niSaNNa
AyuSmAJchAriputra etatprakaraNaM bhikSavo bhagavate vistareNArocayati | bhagavAnAha—sAdhu
sAdhu zAriputra, saptAnAmAjJA akopyA-tathAgatasyArhata: samyaksaMbuddhasya, arhato bhikSo:
kSINAzravasya, rAjJa: kSatriyasya mUrdhnAbhiSiktasya, saMghasthavirasya, upadhivArikasya, AcAryasya,
upAdhyAyasya | atha bhagavAJchikSAkAmatayA varNaM bhASitvA pUrvavadyAvat pUrvikA prajJapti: |
iyaM cAbhyanujJAtA-evaM ca me zrAvakairvinayazikSApadamupadeSTavyam | ya: punarbhikSuranirgatAyAM
rajanyAmanudgate’ruNe anirhRteSu ratneSu ratnasaMmateSu vA rAjJa: kSatriyasya mUrdhnAbhiSiktasya
indrakIlaM vA indrakIlasAmantaM vA samatikrAmadenyatra tadrUpAtpratyayAt pApAntiketi | ya:
punarbhikSurityudAyI iti, so vA punaranyo’pyevaMjAtIya: anirgatAyAM rajanyAmityaprabhA-
tAyAm, anudgata ityanudite aruNe iti, aruNa: nIlAruNa: pItAruNa: tAmrAruNa: |
tatra nIlAruNo nIlAbhAsa:, pItAruNa: pItAbhAsa:, tAmrAruNa: tAmrAbhAsa: | iha tu
tAmrAruNo’bhipreta: | ratneSu veti ratnAnyucyante maNayo muktA vaiDUryaM pUrvavadyAvaddakSiNAvarta: |
ratnasaMmateSu veti ratnasaMmatamucyate sarvaM saMgrAmAvacarazastraM sarvaM ca gandharvAvacaraM bhANDam |
rAjJa: kSatriyasya mUrdhAbhiSiktasyeti vA rAjye stryapi rAjyAbhiSikeNAbhiSiktA bhavati, rAjA
sa: kSatriyo mUrdhnAbhiSikta: | kSatriyo’pi brAhmaNo’pi vaizyo’pi zUdro’pi rAjyAbhiSekeNA-
bhiSikto bhavati rAjA kSatriyo mUrdhnAbhiSikta: | indrakIlaM veti traya indrakIlA: | nagare
indrakIlo rAjakule indrakIlo’nta:pura indrakIlazca | indrakIlasAmantaM veti tatsamIpam |
samatikramedapi vigacchet | anyatra tadrUpAtpratyayAditi tadrUpaM pratyayaM sthApayitvA | pApAntiketi
dahati pacati yAtayati pUrvavat | tatrApatti: kathaM bhavati ? bhikSuraprabhAte prabhAtasaMjJI
nagarendrakIlaM samatikrAmati, Apadyate duSkRtAm | aprabhAte vaimatika:, Apadyate duSkRtam |
prabhAte aprabhAtasaMjJI, Apadyate duSkRtam | prabhAte vaimatika:, Apadyate duSkRtam |
bhikSuraprabhAte aprabhAtasaMjJI anta:purendrakIlaM samatikrAmati Apadyate pApAntikam |
prabhAte’prabhAtasaMjJI Apadyate duSkRtam | prabhAte vaimatika:, Apadyate duSkRtam | anA-
patti:-rAjA zabdayati—devya: kumArA amAtyA aSTAnAmantarAyANAmanyatamAnyatamamupasthitaM
bhavati rAjA cauramanuSyAmanuSyavyAlAgnyudakAnAm | anApattirAdikarmikasyeti pUrvavat ||
iti zrIdivyAvadAne mAkandikAvadAnaM samAptam ||
@465
37 rudrAyaNAvadAnam | 
buddho bhagavAn rAjagRhe viharati veNuvane kalandakanivApe | dve mahAnagare pATali-
putraM rorukaM ca | yadA pATaliputraM saMvartate, tadA rorukaM vivartate | roruke mahAnagare rudrAyaNo
nAma rAjA rAjyaM kArayati RddhaM ca sphItaM ca kSemaM ca subhikSaM ca AkIrNabahujanamanuSyaM
ca | sadApuSpaphalavRkSA: | deva: kAlena kAlaM samyagvAridhArAmanuprayacchati | atIva zasya-
saMpattirbhavati | tasya candraprabhA nAma devI, zikhaNDI putra: kumAra:, hirurbhirustasyAgrAmAtyau |
rAjagRhe rAjA bimbisAro rAjyaM kArayati RddhaM ca sphItaM ca kSemaM ca subhikSaM ca AkIrNa-
bahujanamanuSyaM ca | tasya vaidehI mahAdevI, ajAtazatru: putra: kumAra:, varSakAro brAhmaNo
magadhamahAmAtyo’grAmAtya: | sadApuSpaphalavRkSA: | deva: kAlena kAlaM samyagvAridhArAmanu-
prayacchati | atIva zasyasaMpattirbhavati | rAjagRhAdvaNija: paNyamAdAya rorukamanuprAptA: | atha
rAjA rudrAyaNo’mAtyagaNaparivRto’mAtyAnAmantrayate—bhavanta:, asti kasyacidanyasyApi rAjJa
evaMvidhA janapadA RddhAzca sphItAzca kSemAzca subhikSAzca AkIrNabahujanamanuSyAzca ? sadA-
puSpaphalavRkSA: ? deva: kAlena kAlaM samyagvAridhArAmanuprayacchati ? atIva zasyasaMpattirbhavati ?
te vaNija: kathayanti—asti deva pUrvadeze rAjagRhaM nagaram | tatra rAjA bimbisAro rAjyaM
kArayati RddhaM ca sphItaM ca kSemaM ca subhikSaM ca AkIrNabahujanamanuSyaM ca | tasyApi
sadApuSpaphalavRkSA: | deva: kAlena kAlaM samyagvAridhArAmanuprayacchati | atIva zasyasaMpatti-
rbhavati | tasya sahazravaNAdeva tasyAntike’nunaya utpanna: | so’mAtyAnAmantrayate—kiM
bhavantastasya rAjJo durlabham ? te kathayanti—devo ratnAdhipati:, sa rAjA vastrAdhipati: | tasya
ratnAni durlabhAni | tena tasya ratnAnAM peTAM pUrayitvA prAbhRtamanupreSitaM lekhazca datta:-priya-
vayasya, tvaM mamAdRSTasakhA | yadi tava kiMcid roruke nagare karaNIyaM bhavati, mama lekho
dAtavya: | sarvaM tat pariprApayiSyAmi | te taM prAbhRtamAdAya yena rAjagRhaM tena prakrAntA: |
anupUrveNa rAjagRhamanuprAptA: | tai: sA ratnapeTA rAjJo bimbisArasyopanAmitA lekhazca | rAjA
bimbisAro lekhaM vAcayitvA amAtyAnAmantrayate—kiM bhavantastadrAjJo durlabham ? amAtyA:
kathayanti—devo vastrAdhipati:, sa rAjA ratnAdhipati: | tasya vastrANi durlabhAni | tena tasya
mahArhANAM vastrANAM peTAM pUrayitvA prAbhRtamanupreSitaM lekhazca datta:-priyavayasya, tvaM mamAdRSTa-
sakhA | yatkiMcittava rAjagRhe prayojanaM bhavati, mama lekho dAtavya: | tatsarvaM pariprApa-
yiSyAmi | te taM prAbhRtamAdAya yena rorukaM tena prakrAntA: | anupUrveNa rorukamanuprAptA: |
tai: sA vastrapeTA rAjJo rudrAyaNasyopanAmitA lekhazca | sa dUta: pratyAgata: | athApareNa
samayena rAjA rudrAyaNo’mAtyagaNaparivRta: | so’mAtyAnAmantrayate—bhavanta:, kIdRzastasya rAjJo
AnAhapariNAha: ? te kathayanti—yAdRza eva devasya, api tu sa rAjA svayaM prahartA |
prAtisImai: kIdRzaM rAjabhi: sArdhaM saMgrAmayati ? rudrAyaNasya rAjJo maNivarma paJcAGgepetozItaM
uSNasaMsparzamuSNe zItasaMsparzaM duzchedaM durbhedaM viSaghnamavabhAsAtmakaM ca | tena tasya taM prAbhRta-
@466
manupreSitaM lekhazca datta:-priyavayasya, idaM mayA ca tava maNivarma prAbhRtamanupreSitaM paJcAGgopetaM
zIte uSNasaMsparzamuSNe zItasaMsparzaM duzchedaM durbhedaM viSaghnamavabhAsAtmakam | na tvayaitatkasya-
ciddAtavyam | sa dUtastanmaNivarma AdAya lekhaM ca, yena rAjagRhaM tena prakrAnta: | anupUrveNa
rAjagRhamanuprApta: | tena tanmaNivarma rAjJo bimbisArasyopanItaM lekhazca | rAjA bimbi-
sArastaM dRSTvA vismayamApanna: | tena ratnaparIkSakA AhUtA:-mUlyamasya kuruta | te kathayanti—deva,
ekaikaratnamanargho’yam | dharmatA khalu yasya na zakyate mUlyaM kartum, tasyaikaikasya koTimUlyaM
kriyate | rAjA bimbisAro vyathita: kathayati-kiM mayA tasya prAbhRtamanupreSitavyaM bhavi-
Syati ? sa saMlakSayati—ayaM buddho bhagavAn | sa rAjJa: sarvadasyAnuttarajJAnajJo vaziprApta: |
gacchAmi, buddhaM bhagavantaM pRcchAmi | sa tamAdAya yena bhagavAMstenopasaMkrAnta: | upa-
saMkramya bhagavata: pAdau zirasA vanditvA ekAnte niSaNNa: | rAjA bimbisAro bhagavanta-
midamavocat—roruke bhadanta nagare rAjA rudrAyaNo nAma prativasati mamAdRSTasakhA | tena
mama paJcAGgopetamaNivarma prAbhRtamanupreSitam | ahaM tasya kiM prAbhRtamanupraSeyAmi ? bhagavAnAha-
tathAgatapratimAM paTe likhApayitvA prAbhRtamanupreSaya | tena citrakarA AhUyoktA:-tathAgata-
pratimAM paTe citrayatha | durAsadA buddhA bhagavanta: | te na zaknuvanti bhagavato nimitta-
mudgrahItum | te kathayanti—yadi devo bhagavantamantargRhe bhojayet, evaM svayaM saMjJApaya bhagavato
nimittamudgrahItum | rAjJA bimbisAreNa bhagavAnantargRhe upanimantrya bhojita: | asecanaka-
darzanA buddhA bhagavanta: | te yamevAvayavaM bhagavata: pazyanti, tameva pazyanto na tRptiM
gacchanti | te na zaknuvanti bhagavato nimittamudgrahItum | bhagavAnAha—mahArAja, khedamApa-
tsyante, na zakyate tathAgatasya nimittamudgrahItum | api tu paTakamAnaya | tena paTaka
AnIta: | tatra bhagavatA chAyA utsRSTA, uktAzca—raGgai: pUrayata | tasyAdhastAccharaNagamanazikSA-
padAni likhitavyAni | anulomapratilomadvAdazAGga: pratItyasamutpAdo likhitavya: | gAthA-
dvayaM ca likhitavyam—
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||1||
asmin yo dharmavinaye hyapramattazcariSyati |
prahAya jAtisaMsAraM du:khasyAntaM kariSyati ||2||
yadi kathayati—kimidam ? vaktavyam—iyamabhyupapattiriyaM zikSA iyaM lokasaMvRtiriya-
matyutsAhatA | tairyathAsaMdiSTaM sarvamabhilikhitam | bhagavatA rAjA bimbisAra ukta:-mahArAja, rudrA-
yaNasya lekhamanuprayaccha-priyavayasya, idaM te mayA trailokyaprativiziSTaM prAbhRtamanupreSitam | asya
tvayA ardhatRtIyAni yojanAni mArgazobhA kartavyA | svayameva caturaGgena balakAyena pratyudgantavyam |
vistIrNAvakAze pradeze sthApayitvA mahatIM pUjAM satkAraM kRtvoddhATayitavyam | tataste mahata:
puNyasyAvAptirbhaviSyatIti | rAjJA bimbisAreNa yathAsaMdiSTaM lekho likhitvA saMpreSita: | rAjJo
@467
rudrAyaNasya lekha upanAmita: | tena vAcita: | tasyAmarSa utpanna: | so’mAtyAnAM kathayati—
bhavanta:, kIdRzaM mama tena prAbhRtamanupreSitaM yasya mayaivaMvidha: satkAra: kartavyo bhaviSyati ?
saMnAhayata caturaGgabalakAyam | rASTrApamardanamasya kariSyAma: | amAtyA: kathayanti—deva,
mahAtmAsau rAjA zrUyate | na zakyaM tena yadvA tadvA pratiprAbhRtamanupreSayitum | AnupUrvI
tAvatkriyatAm | yadi devasya na cittaparitoSo bhaviSyati, tatra kAlajJA bhaviSyAma: | evaM
kriyatAm | tenArdhatRtIyAni yojanAni mArgazobhA kRtA | svayameva caturaGgabalakAyena pratyu-
dgamya pravezita: | vistIrNAvakAze pradeze sthApayitvA mahatIM pUjAM kRtvoddhATitA | madhya-
dezAdvaNija: paNyamAdAya tatrAnuprAptA: | tairbuddhapratimAM dRSTvA ekaraveNa nAdo mukta:-namo
buddhAyeti | tasya buddha ityazrutapUrvaM ghoSaM zrutvA sarvaromakUpANyAhRSTAni | sa kathayati—ka eSa
bhavanto buddho nAma ? te kathayanti—deva, zAkyAnAM kumAra utpanno’sti himavatpArzve nadyA
bhAgIrathyAstIre kapilasya RSerAzramapadasya nAtidUre | sa brAhmaNairnaimittikairvipazcikairvyAkRta: |
sacedgRhI agAramadhyAvasiSyati, rAjA bhaviSyati cakravartI caturaGgairvijetA dhArmiko dharmarAja:
saptaratnasamanvAgata: | tasyemAnyevaMrUpANi saptaratnAni bhavanti, tadyathA-cakraratnaM hastiratnamazvaratnaM
maNiratnaM strIratnaM gRhapatiratnaM 
maNiratnaM strIratnaM gRhapatiratnaM pariNAyakaratnameva saptamam | pUrNaM cAsya bhaviSyati sahasraM putrANAM 
zUrANAM vIrANAM varAGgarUpiNAM parasainyapramardakAnAm | sa imAmeva samudraparyantAM mahApRthvI-
makhilAmakaNTakAmanutpIDAmadaNDenAzastreNa dharmeNa zamenAbhinirjitya adhyAvasiSyati | sacet
kezazmazrUNyavatArya kASAyANi vastrANyAcchAdya samyageva zraddhayA agArAdanagArikAM pravrajiSyati,
tathAgato bhaviSyatyarhan samyaksaMbuddho vighuSTazabdo loke | sa eSa buddho nAma | tasyaiSA
pratimA | idaM kim ? abhyupapatti: | idaM kim ? zikSApadam | idaM kim ? lokasya pravRtti-
nivRttI | idaM kim ? atyutsAhanA | tena pratItyasamutpAdo’nulomapratiloma: sugRhIta: kRta: ||
atha rudrAyaNo rAjA sAmAtya: pratyUSasamaye sarvArthAn sarvakarmAntAn pratiprasrabhya
niSaNNa: paryaGkamAbhujya RjukAyaM praNidhAya pratimukhAM smRtimupasthApya | sa imameva dvAdazAGgaM
pratItyasamutpAdamanulomapratilomaM vyavalokayati, yaduta asmin satIdaM bhavati, asyotpAdA-
didamutpadyate yaduta avidyApratyayA: saMskArA yAvatsamudayo nirodhazca bhavati | tenemaM dvAdazAGgaM
pratItyasamutpAdamanulomapratilomaM vyavalokayatA viMzatizikharasamudgataM satkAyadRSTizailaM jJAna-
vajreNa bhittvA srotApattiphalaM sAkSAtkRtam | sa dRSTasatyo gAthAM bhASate—
bhUratnena hi buddhena prajJAcakSurvizodhitam |
namastasmai suvaidyAya cikitsA yasya hIdRzI ||3||
tena rAjJo bimbisArasya saMdiSTam—priyavayasya, tvAmAgamya mayoddhRto narakatiryak—
pretebhya: pAda:, pratiSThApito devamanuSyeSu | ucchoSitA rudhirAzrusamudrA:, laGghitA asthi-
parvatA:, anAdikAlopacitaM satkAyadRSTizailaM jJAnavajreNa bhittvA srotApattiphalaM sAkSAtkRtam |
bhikSudarzanamAkAGkSAmi | tadarhasi bhikSuM preSayitum | atha sa rAjA bimbisAro yena bhagavAMsteno-
@468
pasaMkrAnta: | upasaMkramya bhagavata: pAdau zirasA vanditvA ekAnte niSaNNa: | ekAntaniSaNNo
bhagavantamidamavocat—rudrAyaNena bhadanta rAjJA satyAni dRSTAni | tena mama saMdiSTam—bhikSu-
darzanamAkAGkSAmIti | bhagavAn saMlakSayati—katamasya bhikSo rudrAyaNo rAjA saparivAro
vineyo raurukanivAsI ca janakAya: ? kAtyAyanasya bhikSo: | tatra bhagavAnAyuSmantaM mahA-
kAtyAyanamAmantrayate—samanvAhara kAtyAyana rauruke nagare rudrAyaNaM rAjAnaM saparivAraM rauruka-
nivAsinaM ca janakAyam | adhivAsayatyAyuSmAn mahAkAtyAyana: | bhagavata: pAdau zirasA
vanditvA bhagavato’ntikAtprakrAnta: | athAyuSmAn mahAkAtyAyanastasyA eva rAtryA
atyayAtpUrvAhNe nivAsya pAtracIvaramAdAya rAjagRhaM piNDAya prAvikSat | rAjagRhaM piNDAya
caritvA kRtabhaktakRtya: pazcAdbhaktapiNDapAtapratikrAnta: paribhuktaM zayanaM pratizAmya samAdAya
pAtracIvaraM paJcazataparivAro yena raurukaM tena cArikAM prakrAnta: | rAjJA bimbisAreNa rudrA-
yaNasya rAjJo lekho’nupreSita: | priyavayasya, eSa te bhikSurmayA zAstRkalpo mahAzrAvako’nu-
preSita: | asya tvayArdhatRtIyAni yojanAni mArgazobhA kartavyA nagarazobhA ca | svayameva
caturaGgena balakAyena pratyudgantavya: | paJca vihArazatAni kartavyAni | paJca maJcapITha-
vRSikoccakabimbopadhAnacaturasrakazatAni dAtavyAni | paJca piNDazatAni prajJApayitavyAni |
ataste mahata: puNyasyAvAptirbhaviSyati | tenArdhatRtIyAni yojanAni mArgazobhA kRtA, nagara-
zobhA kRtA, paJca vihArazatAni, yena ekajanasahasraparivAreNa ca svayameva pratyudgamya mahatA
satkAreNa rorukaM nagaraM pravezita: | bahirnagarasya paJca vihArazatAni kAritAni, paJca
maJcapIThavRSikoccakabimbopadhAnacaturasrakazatAni dApitAni, paJca piNDapAtazatAni prajJaptAni,
vistIrNAvakAze ca pRthivIpradeze AsanaprajJapti: kAritA | AyuSmAn mahAkAtyAyana:
purastAd bhikSusaMghasya prajJapta evAsane niSaNNa: | anekAni prANizatasahasrANi saMnipati-
tAni | kAnicitkutUhalajAtAni, kAnicitpUrvakai: kuzalamUlai: saMcodyamAnAni | tata
AyuSmatA mahAkAtyAyanena tasyA: pariSada AzayAnuzayaM dhAtuM prakRtiM ca jJAtvA tAdRzI
dharmadezanA kRtA, yAM zrutvA anekai: prANizatasahasrairmahAvizeSo’dhigata: | kaizcicchrotApatti-
phalam, kaizcidanAgAmiphalam, kaizcitpravrajya sarvaklezaprahANAdarhattvaM sAkSAtkRtam, kaizci-
cchrAvakabodhau cittAnyutpAditAni, kaizcitpratyekAyAM bodhau, kaizcidanuttarAyAM samyaksaMbodhau |
yadbhUyasA sA pariSadbuddhanimnA dharmapravaNA saMghaprAgbhArA vyavasthApitA ||
rauruke nagare tiSya: puSyazca gRhapatI vasata: | tau yenAyuSmAn mahAkAtyAyanastenopa-
saMkrAntau | upasaMkramya AyuSmato mahAkAtyAyanasya pAdau zirasA vanditvA ekAnte niSaNNau |
tiSyapuSyau gRhapatI AyuSmantaM mahAkAtyAyanamidamavocatAm-labhevahi AryamahAkAtyAyana 
svAkhyAte dharmavinaye pravrajyAmupasaMpadaM bhikSubhAvam | careva AryamahAkAtyAyana bhavato’ntike
brahmacaryamiti | tAvAyuSmatA kAtyAyanena pravrajitAvupasaMpAditau, avavAdo datta: | tAbhyAM
yujyamAnAbhyAM vyAyacchamAnAbhyAM ghaTamAnAbhyAmidameva paJcagaNDakaM saMsAracakraM calAcalaM
@469
viditvA sarvasaMskAragatI: zataza: zatanapatanavikiraNavidhvaMsanadharmatayA parAhatya sarvakleza-
prahANAdarhattvaM sAkSAtkRtam | arhantau saMvRttau traidhAtukavItarAgau samaloSTakAJcanAvAkAza-
pANisamacittau vAsIcandanakalpau vidyAvidAritANDakozau vidyAbhijJApratisaMvitprAptau bhava-
lAbhalobhasatkAraparAGmukhau | sendropendrANAM devAnAM pUjyau mAnyAvabhivAdyau ca saMvRttau | tau
jvalanatapanavarSaNavidyotanaprAtihAryANi kRtvA nirupadhizeSe nirvANadhAtau parinirvRtau |
tayorjJAtRbhi: zarIrapUjAM kRtvA dvau stUpau kAritau—ekastiSyasya, dvitIya: puNyasya ||
rudrAyaNo rAjA dine dine AyuSmato mahAkAtyAyanasyAntikAd dharmaM zrutvA anta:-
purasyArocayati—Aryo mahAkAtyAyano madhuramadhuraM dharmaM dezayati kSaudramiva madhuraM praprINa-
yatIti | tA: kathayanti—devasya saphalo buddhotpAda: | katham ? yena tvaM dharmaM zRNoSi |
yadyevam, yUyaM kasmAnna zRNutha ? deva, vayaM hrImantya: | kathaM vayaM tatra gatvA dharmaM zRNuma: ?
yadyAryo mahAkAtyAyana ihaivAgatya dharmaM dezayet, evaM vayamapi zRNuyAma iti | rudrAyaNena
rAjJA AyuSmAn mahAkAtyAyana ukta:-mama Arya sAnta:puramicchati zrotum | sa kathayati—
mahArAja, na bhikSavo’nta:puraM pravizya dharmaM dezayanti | pratikSipto bhagavatA anta:purapraveza: |
Arya, atra ko’nta:purasya dharmaM dezayati ? mahArAja, bhikSuNya: | rudrAyaNarAjJA bimbisArasya
rAjJo lekho’nupreSita:-priyavayasya, anta:puramicchati dharmaM zrotum | tadarhasi kAMcidbhikSuNIM
preSayitum | bimbisAro rAjA taM lekhaM vAcayitvA yena bhagavAMstenopasaMkrAnta: | upasaMkramya
bhagavata: pAdau zirasA vanditvaikAnte niSaNNa: | ekAntaniSaNNo rAjA bimbisAro
bhagavantamidamavocat—rudrAyaNena bhagavan rAjJA lekho’nupreSita:-anta:puramicchati dharmaM zrotum |
tadarhasi kAMcidbhikSuNIM preSayitumiti | tadatra kathaM pratipattavyamiti ? bhagavAn saMlakSa-
yati—katarasyA bhikSuNyA rudrAyaNasya rAjJo anta:puraparijano vineyo raurukanivAsI ca
strIjana iti ? pazyati zailAyA bhikSuNyA: | tatra bhagavAJchailAM bhikSuNImAmantrayate—samanvAhara
zaile rauruke nagare rudrAyaNasya rAjJo’nta:purajanaM raurukanivAsinaM strIjanamiti | evaM bhadanteti
zailA bhikSuNI bhagavata: pratizrutya pAdau zirasA vanditvA bhagavato’ntikAt prakrAntA |
atha zailA bhikSuNI tasyA eva rAtreratyayAtpUrvAhNe nivAsya pAtracIvaramAdAya rAjagRhaM
piNDAya caritvA kRtabhaktakRtyA pazcAdbhaktapiNDapAtapratikrAntA yathAparibhuktaM zayanAsanaM
pratisamayya samAdAya pAtracIvaraM paJcazataparivArA yena raurukaM nagaraM tena cArikAM prakrAntA |
bimbisAreNa ca rAjJA rudrAyaNasya rAjJo lekho’nupreSita:-priyavayasya, eSA te mayA mahA-
zrAvikA zAstrAnugatA paJcazataparivArA preSitA | asyAM tvayArdhatRtIyAni yojanAni mArgazobhA 
kartavyA nagarazobhA ca | svayameva ca caturaGgena balakAyena pratyudgantavyam | abhyantare ca nagarasya
paJca vihArazatAni kArayitavyAni, paJca maJcapIThazatAni, vRSikoccabimbopadhAnacaturasrakazatAni
dAtavyAni, paJca piNDapAtazatAni prajJApayitavyAni | ataste puNyasyAvAptirbhaviSyatIti |
rudrAyaNena rAjJA lekhaM vAcayitvA prAmodyajAtenArdhatRtIyAni yojanAni mArgazobhA kAritA |
@470
anekajanasahasraparivAreNa ca svayameva pratyudgamya mahatA satkAreNa raurukaM nagaraM pravezitA |
abhyantare ca nagarasya paJca vihArazatAni kAritAni, paJca maJcapIThavRSikoSabimbopadhAnacaturasra-
kazatAni dApitAni, paJca piNDapAtazatAni prajJaptAni | zailA bhikSuNI rudrAyaNasya rAjJo’nta:puraM
pravizya dine dinai dharmaM dezayati | rudrAyaNo rAjA vINAyAM kRtAvI, candraprabhA devI nRtye |
yAvadapareNa samayena rudrAyaNo rAjA vINAM vAdayati, candraprabhA devI nRtyati | tena tasyA
nRtyantyA vinAzalakSaNaM dRSTam | sa tAmitazcAmutazca nirIkSya saMlakSayati—saptAhasyAtyayAtkAlaM
kariSyati | tasya hastAdvINA srastA, bhUmau nipatitA | candraprabhA devI kathayati—deva, mA
mayA durnRtyam ? devi, na tvayA durnRtyam | api tu mayA tava nRtyantyA vinAzalakSaNaM dRSTam—
saptame divase tava kAlakriyA bhavatIti | candraprabhA devI pAdayornipatya kathayati—deva yadyevam,
kRtopasthAnAhaM devasya | yadi devo’nujAnIyAt, ahaM pravrajeyamiti | sa kathayati—candraprabhe,
samayato’nujAnAmi | yadi tAvatpravrajya sarvaklezaprahANAdarhattvaM sAkSAtkaroSi, eSa eva te
du:khAnta: | atha sAvazeSasaMyojanA kAlaM kRtvA deveSUpapadyase, devabhUtayA te mamopadarzayi-
tavyamiti | sA kathayati—deva, evaM bhavatviti | sA rudrAyaNena rAjJA zailAyA bhikSuNyA: 
samarpitA-AryacandraprabhA devI AkAGkSati svAkhyAte dharmavinaye pravrajyAmupasaMpadaM bhikSuNI-
bhAvam | tadarhasi tAM pravrAjayitumupasaMpAdayitumiti | zailA bhikSuNI kathayati—evaM bhavatu,
pravrAjayAmIti | tayAsau pravrAjitA upasaMpAditA ca | samanvAhRtya cAvavAdo datta:-
maraNasaMjJAM bhAvayeti | candraprabhA devI maraNasaMjJAM bhAvayitumArabdhA | sA saptame divase
kAlagatA cAturmahArAjikeSu deveSUpapannA | dharmatA khalu devaputrasya vA devakanyAyA vA
aciropapannasya, trINi cittAnyutpadyante—kutazcyuta:, kutropapanna:, kena karmaNeti | candraprabhA
devakanyA saMlakSayati—kuto’haM cyutA ? manuSyebhya: | kutropapannA ? cAturmahArAjikeSu deveSu |
kena karmaNA ? bhagavata: zAsane brahmacaryaM caritveti | tasyA etadabhavat—tadapratirUpaM 
syAdyadahaM paryuSitaparivAsA bhagavantaM darzanAyopasaMkramitum | yannvahamaparyuSitaparivAsaiva bhagavantaM
darzanAyopasaMkrAmeyamiti | atha candraprabhA devakanyA calavimalakuNDaladharA hArArdhahAra-
vibhUSitagAtrI tAmeva rAtrIM divyAnAmutpalakumudapuNDarIkamAndAravANAmutsaGgaM pUrayitvA sarvaM
veNuvanaM kalandakakanivApamudAreNAvabhAsenAvabhAsya bhagavantaM puSpairavakIrya bhagavata:
purastAnniSaNNA dharmazravaNAya | bhagavatA tasyA AzayAnuzayaM dhAtuM prakRtiM ca jJAtvA tAdRzI
caturAryasatyasaMprativedhikI dharmadezanA kRtA, yAM zrutvA candraprabhayA devakanyayA viMzati-
zikharasamudgataMsatkAyadRSTizailaM jJAnavajreNa bhittvA zrotApattiphalaM sAkSAtkRtam | sA dRSTasatyA
trirudAnamudAnayati-idamasmAkaM bhadanta na mAtrA kRtaM na pitrA kRtaM na rAjJA na devatAbhirneSTairna
svajanabandhuvargairna pUrvapretairna zramaNabrAhmaNairyadbhagavatAsmAkaM kRtam | ucchoSitA rudhirAzrusamudrA:,
laGghitA asthiparvatA:, pihitAnyapAyadvArANi, vivRtAni svargamokSadvArANi, pratiSThApitA
devamanuSyeSu | Aha ca—
@471
tavAnubhAvAtpihita: sughoro
hyapAyamArgo bahudu:khayukta: |
apAvRtA svargagati: supuNyA
nirvANamArgazca mayopalabdha: ||4||
tvadAzrayAdAptamapetadoSaM
mamAdya zuddhaM suvizuddhacakSu: |
prAptaM ca zAntaM padamAryakAntaM
tIrNazca du:khArNavapAramasmi ||5||
jagati daityanarAmarapUjita
vigatajanmajarAmaraNAmaya |
bhavasahasrasudurlabhadarzana
saphalamadya mune tava darzanam ||6||
avanamya tata: pralambahArA 
caraNau dvAvabhivandya jAtaharSA |
parigamya pradakSiNaM jitAriM
suralokAbhimukhI divaM jagAma ||7||
atha candraprabhA devakanyA vaNigiva labdhalAbha:, sasyasaMpanna iva karSaka:, zUra iva
vijitasaMgrAma:, sarvarogaparimukta ivAtura:, yayA vibhUtyA bhagavatsakAzamAgatA tayaiva vibhUtyA
svarbhavanaM saMprasthitA | tasyA etadabhavat—mayA rudrAyaNasya rAjJa: pratijJAtamupadarzayiSyAmIti |
atha candraprabhA devakanyA yena rAjA rudrAyaNastenopasaMkrAntA | tena khalu samayena rudrAyaNo
rAjA ekAkI gRhasyoparitalake zayita: | sa tayA udArAvabhAsaM kRtvA acchaTAzabdena prati—
bodhita: | sa middhAvasthalocanAparisphuTo’vijJAta: kathayati—kA tvamiti ? sA kathayati—
ahaM candraprabheti | rAjA kathayati—Agaccha, paricArayAma iti | sA kathayati—deva, cyutAhaM
kAlagatA cAturmahArAjikeSu deveSUpapannA | yadIcchasi mayA sArdhaM samAgamam, bhagavato’ntike
pravraja | yadi tAvaddRSTadharmA sarvaklezaprahANAdarhattvaM sAkSAtkariSyase, sa eva te’nto du:khasya |
atha sAvazeSasaMyojana:, kAlaM kRtvA cAturmahArAjikeSu deveSUpapatsyase | tatra te mayA sArdhaM
samAgamo bhaviSyati | ityuktvA tatraivAntarhitA | rudrAyaNo rAjA kRtsnAM rAtriM pravrajyAmanuvi-
cintayan kAlyamevotthAya amAtyAnAmantrayate—pazyata bhavanta:, candraprabhA devI kva tiSThatIti ?
te kathayanti—deva, kAlagateti | rudrAyaNa: saMlakSayati—na mama pratirUpaM syAdyadahaM devatA-
codito’haM gRhI agAramadhyAvaseyam | saMnidhAnI kAlaparibhogena vA kAmAn paribhuJjIyam |
yannvahaM zikhaNDinaM kumAraM rAjye’bhiSicya kezazmazrUNyavatArya kASAyANi vastrANyAcchAdya
samyageva zraddhayA agArAdanagArikAM pravrajeyamiti | tena hirubhirukAvagrAmAtyau dUtenAhUyoktau—
@472
bhavantau, yAdRza eva mama zikhaNDI kumAra: putra:, tAdRza eva yuvayo: | sa eSa yuvAbhyAmahitA-
nnivArayitavyo hite ca saMniyojayitavya: | ahaM pravrajAmi svAkhyAte dharmavinaye iti | etau
sAzrukaNThau vyavasthitau | zikhaNDyapi kumAro’bhihita:-putra, yathaiva tvaM mama vacanaM zrotavyaM
kartavyaM manyase, tathA anayorapi hirubhirukayoragrAmAtyayorvacanaM zrotavyaM kartavyaM manyethA: | ahaM
pravrajAmi svAkhyAte dharmavinaye | iti zrutvA so’pi sAzrukaNTho vyavasthita: | tato rudrAyaNena
rAjJA rauruke nagare ghaNTAvaghoSaNaM kAritam—zRNvantu bhavanto raurukanivAsina: paurA: nAnA-
dezAbhyAgatazca janakAya: | ahaM kezazmazrUNyavatArya kASAyANi vastrANyAcchAdya samyageva zraddhayA
agArAdanagArikAM pravrajiSyAmi | bhUyaza: putramAha—putra, tvayA rAjyaM kArayatA kasyacidaparAdhyaM
na kSantavyamiti | anuraktapaurajanapado’sau rAjA | zrutvA sarva eva raurukanivAsI janakAyo’nyazca
nAnAdezAbhyAgata: sAzrukaNTho vyavasthita: | tato rudrAyaNo rAjA zikhaNDinaM kumAraM rAjye
pratiSThApya bandhujanaM kSamApayitvA zramaNabrAhmaNakRpaNavanIpakebhyo dAnAni datvA puNyAni kRtvA
ekena puruSeNopasthAyakena rAjagRhAbhimukha: [saMprasthita:] | tata: zikhaNDI rAjA sAnta:-
purAmAtyapaurajanapado’nyazca nAnAdezAbhyAgato janakAya: pRSThata: pRSThata: samanubaddha: | so’nekai:
prANizatasahasrairanugamyamAno raurukAnnagarAnniSkramya anyatamasminnudyAne vividhataruSaNDamaNDite
nAnApuSpasalilasaMpanne haMsakroJcamayUrazukasArikAkokilajIvaMjIvakanirghoSite muhUrtamAsthAya
raurukaM nagaramavalokya zikhaNDinaM rAjAnamAmantrayate—putra, mayA dharmeNa rAjyaM kAritam, yena me
iyanti prANizatasahasrANi pRSThato’nubaddhAni | tattvayApi dharmeNa rAjyaM kArayitavyamiti | so’pi
janakAya: samAzvAsyokta:-bhavanta:, eSa yuSmAkaM rAjA samanuyukto mayA | nivartata, sukhaM
prativatsyatha, ityuktvA saMprasthita: | rAjA zikhaNDI sAnta:purakumArAmAtyapaurajanapado’zruparyA-
kulekSaNo muhurmuhurnivartya nirIkSamANo raurukaM nagaraM pratinivRtta: | tato rudrAyaNo rAjA
anupUrveNa rAjagRhaM nagaramanuprApta: | tenodyAne sthitvA sa puruSa ukta:-gaccha bho: puruSa, rAjJo
bimbisArasya gatvA nivedaya—rudrAyaNo nAma udyAne tiSThatIti | tena puruSeNa gatvA rAjJo
bimbisArasya niveditam—deva, rudrAyaNo rAjA udyAne tiSThatIti, sa rAjA zrutvA sahasaivotthita:
pauruSAnAmantrayate—bhavanta:, mahAsAdhano rAjA apratisaMvidita evAgata: | na yuSmAkaM kena-
cidvijJAta iti ? sa kathayati—deva, kuto’sya sAdhanam ? AtmanA dvitIya Agata iti | rAjA
bimbisAra: saMlakSayati—na mama pratirUpaM syAdyadahaM rAjAnaM kSatriyaM mUrdhnAbhiSiktamevameva praveza-
yeyam | mahatA satkAreNa pravezayAmIti viditvA mArgazobhAM nagarazobhAM ca kArayitvA caturaGgena
balakAyena pratyudgata: | kaNThe pariSvajya hastiskandhe Aropya rAjagRhaM mahAnagaraM pravezita: |
nAnAgandhaparibhAvitenodakena snApita: | rAjArhairvastrairgandhamAlyavilepanaizca samalaMkRtya bhojita: | 
mArgazrame prativinodite ukta:-priyavayasya, sphItaM rAjyamapAsya anta:puraM kumArAnAmAtyAn
paurajanapadAn kimihAgamanaprayojanam ? mA kenacidbhUmyantareNa rAjJA rASTrAvamardana: kRta: ?
kumAreNa vA kenacidduSTAmAtyavigrAhitena rAjyAbhinandinA parAkrAntamiti ? sa kathayati—vayasya,
@473
AkAGkSAmi svAkhyAte dharmavinaye pravrajyAmupasaMpadaM bhikSubhAvam | iti zrutvA rAjA bimbisAra
AttamanA: pUrvakAyamabhyunnamayya dakSiNabAhumabhiprasAryodAnamudAnayati—aho buddha:, aho dharma:,
aho saMgha: aho dharmasya svAkhyAtatA, yatredAnImevaMvidhA: puruSA: sphItaM rAjyamapahAya
sphItamanta:puraM vistIrNasvajanabandhuvargaM sphItAni ca kozakoSThAgArANyapahAya AkAGkSante
svAkhyAte dharmavinaye pravrajyAmupasaMpadaM bhikSubhAvam | ityuktvA rAjAnaM rudrAyaNaM samAdAya
yena bhagavAMstenopasaMkrAnta: | tena khalu samayena bhagavAnanekazatAyA bhikSuparSada: purastAnniSaNNo
dharmaM dezayati | adrAkSIdbhagavAn rAjAnaM mAgadhaM zreNyaM bimbisAraM dUrAdeva | dRSTvAM ca punarbhikSU-
nAmantrayate sma—eSa bhikSavo rAjA bimbisAra: saprAbhRta Agacchati | nAsti tathAgatasyaivaMvidha:
prAbhRto yathA vineyaprAbhRta: | ityuktvA tUSNImavasthita: | rAjA bimbisAro bhagavata: pAdau
zirasA vanditvaikAnte niSaNNa: | ekAntaniSaNNo rAjA bimbisAro bhagavantamidamavocat—ayaM
bhadanta rAjA rudrAyaNa AkAGkSate svAkhyAte dharmavinaye pravrajyAmupasaMpadaM bhikSubhAvam | taM
bhagavAn pravrAjayatu, upasaMpAdayatu anukampAmupAdAyeti | sa bhagavatA ehibhikSukayA AbhA-
Sita:-ehi bhikSo, cara brahmacaryamiti | sa bhagavato vAcAvasAne eva muNDa: saMvRtta:
saMghATIprAvRta: pAtrakaravyagrahasto varSazatopasaMpannasya bhikSorIryApathenAvasthita: ||
ehIti cokta: sa tathAgatena
muNDazca saMghATiparivRtadeha: |
sadya: prazAntendriya eva tasthau 
evaM sthito buddho manorathena ||8||
AyuSmAMn rudrAyaNa: pUrvAhNe nivAsya pAtracIvaramAdAya rAjagRhaM piNDAya prAvikSat |
sa mahAjanakAyena dRSTa: | eSa ca zabdo rAjagRhe nagare samantato visRta:-rudrAyaNo rAjA
bhagavatA pravrAjita:, sa rAjagRhaM bhikSArthI praviSTa: | iti zrutvA anekAni prANizata-
sahasrANi saMnipatitAni | antarbhavanavicAriNyo’pi yoSito vAtAyanagavAkSavedikAsvava-
sthitA nirIkSitumArabdhA: | amAtyai rAjJo bimbisArasya niveditam—deva, rudrAyaNo rAjA
rAjagRhaM piNDAya praviSTo’nekai: prANizatasahasrai: parivRtastiSThatIti | zrutvA ca punA rAjA
bimbisAro yena rudrAyaNo bhikSustenopasaMkrAnta: | upasaMkramya rudrAyaNaM bhikSumidamavocat—
bhuktvA grAmasahasrANi raurukaM ca narAdhipa |
utsRSTaM piNDameSANa: kaccinna paritapyase ||9||
bhuktvA zatapale pAtre sauvarNe rAjate’tha vA |
bhuJjAno mRnmaye pAtre kaccinna paritapyase ||10||
zAlInAmodanaM bhuktvA zuci mAMsopasevitam |
bhuJjAna: zuSkakulmASAn kaccinna paritapyase ||11||
@474
hitvA kauzeyakarpAsAn kSaumaM kauTumbakAzikAn |
dhArayan pAMzukUlAni kaccinna paritapyase ||12||
kUTAgAre zayitvA tvaM nirvAte sparzitAgate |
AsIno vRkSamUleSu kaccinna paritapyase ||13||
paryaGke’vazayitvA tvaM mRduke tUlasaMnibhe |
tRNasaMstare zayAna: kaccinna paritapyase ||14||
bhAryAM sadRzikAM hRdyAmAzravAM vai priyaMvadAm |
rudantIM viprahAya tvaM kaccinna paritapyase ||15||
yAnaistvaM hastigrIvAbhirazvairapi rathairapi |
padbhyAM paribhraman bhUmau kaccinna paritapyase ||16||
koSThAgArANi kozaM ca bahuvittaM prahAya vai |
AkiMcanyamanuprApta: kaccinna paritapyase ||17|| iti |
rudrAyaNa: prAha—
anRddhirdamayatyenaM sacedbhavati durdama: |
parabhojanabhuJjAna: kathaM damayate yugam ||18|| iti |
rAjA bimbisAra: prAha—
kiM nu tvaM durmanA rAjan kiM dIna iva bhASase |
dadAmyupArdharAjyaM te bhuGkSva bhogaparAyaNa ||19||
kiM nu tvaM durmanA rAjan kiM dIna iva bhASase |
dadAmi pravarAn bhogAn yAn kAMzcinmanasecchasi ||20|| iti |
rudrAyaNa: prAha—
na rAjan kRpaNo loke dharmakAyena saMspRzet |
deva tripathanirAzI (?) dhruvaM tasya vidhIyate ||21||
yastu dharmavirAgArthamadharme nirato nRpa: |
sa rAjan kRpaNo jJeyastamastama:parAyaNa: ||22||
zRNu me tvaM mahArAja dharmatAM dezayAmyaham |
zrutvA dharmaM tato jJeyo yadi tvaM prItimeSyasi ||23||
nirguNasya zarIrasya eka eva mahAguNa: |
yathA yathA vidhAryaM te tattathaivAnuvartate ||24||
dazeme varSadazA: puruSasyAsu nirucyate |
krIDA tatra rati: kA vA putraparadhaneSu vA ||25||
@475
putrAdveSiNIyAmAhurbhAryayA kRtirucyate |
zaurA dhanaM prArthayante rAjan mukto’smi bandhanAt ||26||
na bhaiSajyAni trAyante na dhanaM jJAtayo na ca |
na sarvavidyA na balaM na zauryaM trAyate’ntakAt ||27||
devApi santIha mahAnubhAvA: 
sthAneSvihocceSu cirAyuSo’pi |
Ayu:kSayAnte’pi tatazcyavante 
mucyeta ko neha zarIrabhedAt ||28||
rAjyAni kRtvApi mahAnubhAvA
vRSNyandhakA: kuravazca pANDavAzca |
saMpannacittA yazasA jvalanta:
te na zaktA maraNaM nopagantum ||29||
na saMyamena tapasA na rAjan 
na karmaNA vIryaparAkrameNa vA |
na vittapUgairna dhanairudArai:
zakyaM kadAcinmaraNAdvimoktum ||30||
naivAntarIkSe na samudramadhye
na parvatAnAM vivaraM pravizya |
na vidyate sa pRthivIpradezo
yatra sthitaM na prasaheta mRtyu: ||31||
naivAntarIkSe na samudramadhye
na parvatAnAM vivaraM pravizya |
na vidyate sa pRthivIpradezo
yatra sthitaM na prasaheta karma ||32||
yAnImAnyapaviddhAni vikSiptAni dizo daza |
kapotavarNAnyasthIni tAni dRSTveha kA rati: ||33||
imAni yAnyupasthAnAni alAburiva serabhe |
zaGkhavarNAni zIrSANi tAni dRSTveha kA rati: ||34||
yamAtape chAdayase zIte yamupagUhase |
evaM te priyamAtmAnaM rAjan mRtyurhaniSyati ||35||
@476
yAvanmRtyorvazaM bhuGkte paridhatte dadAti vA |
taddhi tasya svakaM jJeyamanyannityaM vigacchati ||36||
asAdhAraNamanyeSAmazaurAharaNaM nidhim |
martyo nidahyAddAnena anyena sukRtena vA ||37||
purA hi tvAM vyAghra iva mRgaM nihatya
vyAdhirjarA karSati antakazca |
na te mitrANyapaneSyanti rogaM 
saMgamya sodaryagaNAzca sarve ||38||
yadeva labdhAdhikamasya bhavati 
dhanaM dhAnyaM rajataM jAtarUpam |
dAyAdyamevAnuvicintayanti
putrA: sadArA anujIvinazca ||39||
sacedRNaM bhavati piturmRtasya
priyA: sutA nAsya vahniM vizanti
mRtyau na vApyazrumukhA rudanti
rAhu: pitA mama kAryateti (?) ||40||
AyAntu sattvA: pitA mameti
prakIrNakezAzrumukhA rudanti |
jyotizcAsya: purato haranti 
hyaho batAyamamaro bhavediti ||41||
dUSyairenaM prAvRtaM nirharanti 
jyoti: samAdAya [ca taM] dahanti |
sa dahyate jJAtibhI rudyamAna 
ekena vastreNa vihAya bhogam ||42||
eko hyayaM jAyate jAyamAna-
stathA mriyate mriyamANo’yameka: |
eko du:khAnanubhavatIha jantu-
rna vidyate saMsarata: sahAya: ||43||
etacca dRSTveha parivrajanti
kulAyakAste na bhavanti santa: |
te sarvasaMgAnabhisaMprahAya
na garbhazayyAM punarAvasanti ||44|| iti |
@477
atha bimbisAro rAjA rudrAyaNena bhikSuNA uttarottareNa pratibhAnena nirAkRtastUSNIM 
niSpratibha: prakrAnta: ||
atha zikhaNDI rAjA yAvatkaMciddharmeNa rAjyaM kArayitvA adharmeNa rAjyaM kArayitu-
mArabdha: | sa hirubhirukAbhyAmukta:-deva, dharmeNa rAjyaM kAraya, mA adharmeNa | tatkasya
heto: ? puSpaphalavRkSasadRzA deva janapadA: | tadyathA deva puSpavRkSA: phalavRkSAzca kAlena kAlaM
samyakparipAlyamAnA anuparataprayogeNa yathAkAlaM puSpANi phalAni cAnuprayacchanti, evameva
janapadA: pratipAlyamAnA anuparataprayogeNa yathAkAlaM karapratyAyAnanuprayacchantIti | sa
tAbhyAM nivArito yAvattAvaddharmeNa rAjyaM kArayitvA punarapyadharmeNa rAjyaM kArayitumArabdha: |
sa tAbhyAM yAvat trirapyukta: | visAriNI kR(tR?)SNA | nivAryamANA nAvatiSThate | ruSito-
‘mAtyAnAmantrayate—yo bhavanto rAjJa: kSatriyasya mUrdhAbhiSiktasya yAvat trirapyAjJAM prativahati,
tasya kIdRzo daNDa iti | tatra kecidduSTAmAtyA: kathayanti—deva, kimatra jJAtavyam ? tasya
vadho daNDa iti | gAthe ca bhASante—
amAtyasya ca duSTasya dantasya calitasya ca |
bhojanasya ca [ajIrNasya] nAnyatroddharaNAtsukham ||45||
amAtyaM buddhisaMpattiprajJAvinayakovidam |
kozasthaM ca balasthaM ca yo na hanyAtsa ghAtyate ||46|| iti |
zikhaNDI rAjA kathayati—bhavanta:, mamaitau pitrA saMnyastau | nAhametau praghAtayAmi |
kiM tvAbhyAM mama darzanapathe na sthAtavyamiti | tayordvAraM nivAritam | anyau dvau duSTAmAtyau 
sthApitau | tau kathayata:-deva, nAkranditA nAluJcitA nAtaptA notpIDitAstilAstailaM
prayacchanti, tadvannarapate janapadA iti | rAjA kathayati—yadetAbhyAM kRtam, tatparaM pramANamiti |
tau janapadAn pIDayitumArabdhau | yAvadanyatamo vaNik paNyamAdAya raurukAnnagarAd rAjagRha-
manuprApta: | sa AyuSmatA rudrAyaNena dRSTa: |
kaccicchikhaNDI khalu raurukeSu
sabhRtyavargo balavAnaroga: |
dharmeNa vA kArayati svarAjyaM
na cAsya kazcitparatopasarga: ||47|| iti |
sa kathayati—
tathyaM zikhaNDI khalu raurukeSu
sabhRtyavargo balavAnaroga: |
na cAsya kazcitparatopasargo
adharmeNa tu rAjyaM karoti nityam ||48|| 
@478
athAyuSmAn rudrAyaNo’nupUrvyA praSTumArabdha:-kastatrAmAtyapradhAna: ? kasya zikhaNDI
vazena janapadAn pIDayatIti ? sa kathayati—deva, hirubhirukayoramAtyayordvAraM nivArya
anyau duSTAmAtyau sthApitau | tadvazena zikhaNDI janapadAn pIDayatIti | rudrAyaNa:
kathayati-gaccha tvaM bho: puruSa, raurukanivAsinaM janakAyaM samAzvAsaya | ahamapi tatra
pracArite gamiSyAmi | ahamenaM zikhaNDinamahitAnnivArayiSyAmi, hite ca saMniyojayiSyA-
mIti | sa vaNik paNyaM visarjayitvA pratipaNyamAdAya saMprasthito’nupUrveNa raurukamanuprApta: |
tena jJAtInAM rahasi niveditam—bhavanta:, ahaM paNyamAdAya rAjagRhaM gata: | tatra mayA
vRddharAjo dRSTa: | sa kathayati—ahaM pracAritaM raurukaM gamiSyAmi, zikhaNDinaM cAhitAnnivAra-
yiSyAmi, hite ca saMniyojayiSyAmi yathA janapadAnna pIDayatIti | tairapareSAmArocitam,
tairapyapareSAm | evaM karNaparaMparayA sa zabdastayorduSTAmAtyayo: karNaM gata: | tau saMlakSayata:-
yadi vRddharAjA AgamiSyati, niyatamasau bhUyo hirubhirukAvagrAmAtyau sthApayiSyati,
AvayozcAnarthaM kArayiSyati | tadupAyasaMvidhAnaM ca kartavyaM yenAsAvantarmArga eva praghAtyata
iti | tAbhyAM rAjJa: zikhaNDina Arocitam—deva, zrUyate vRddharAjA AgacchatIti | sa
kathayati—pravrajito’sau | kimarthaM tasyAgamanaprayojanamiti ? tau kathayata:-deva, yenaikadivasa-
mapi rAjyaM kAritam, sa vinA rAjyenAbhiraMsyata iti kuta etat ? punarapyasau rAjyaM kAra-
yitukAma iti | zikhaNDI kathayati—yadyasau rAjA bhaviSyati, ahaM sa eva kumAra: | ko
nu virodha iti ? tau kathayata:-deva, apratirUpametat | kathaM nAma kumArAmAtyapaurajana-
padairaJjalisahasrairnamasyamAnena rAjyaM kArayitvA punarapi kumAravAsena vastavyam ? varaM deza-
parityAgo na tu kumAravAsena vAsam | tadyathApi nAma puruSo hastigrIvAyAM gatvA azvapRSThena
gacchet, azvapRSThena gatvA rathena gacchet, rathena gatvA pAdAbhyAmeva gacchet, evameva rAjyaM
kArayitvA puna: kumAravAsena vAsa iti | sa tAbhyAM vipralabdha: kathayati—kimatra yuktam ?
kathaM pratipattavyamiti ? tau kathayata:-deva, praghAtayitavyo’sau | yadi na praghAtyate, niyataM
duSTAmAtyavigrAhito devaM praghAtayatIti | sa evamukte hInadInavadano muhUrtaM tUSNIM sthitvA
bASpoparudhyamAnahRdaya: karuNadInavilambitairakSarai: sa kathayati—bhavantau, kathaM pitaraM praghAtayA-
mIti ? tau kathayata:-na devena zrutam ?
pitA vA yadi vA bhrAtA putro vA svAGgani:sRta: |
pratyanIkeSu varteta kartavyA bhUmivardhanA (?)||49|| iti |
punarapyAha—
yasya putrasahasraM syAdekanAvAdhirUDhakam |
ekazca tatra zatru: syAttadarthe tAnnimajjayet ||50|| iti |                                                                                
anyatrApyuktam—
tyajedekaM kulasyArthe grAmasyArthe kulaM tyajet |
grAmaM janapadasyArthe AtmArthe pRthivIM tyajet ||51|| iti |
@479
deva, nAtra kiMcittapanIyam | vadhArho’sau praghAtayitavya: | yadi devo’tra vilambate,
yaddevasyAnuraktA: kumArAmAtyapaurajanapadAste kSobhamApannA niyatamanarthaM kurvantIti | kAmAn
khalu pratisevamAnasya nAsti kiMcitpApaM karmAkaraNIyamiti tenAdhivAsitam—evaM kriyatA-
miti | tau duSTAmAtyau hRSTatuSTau pramuditau vadhakapuruSAnutsAhayata:-bhavanta:, gacchata, vRddharAjaM
praghAtayata | bhogairva: saMvibhAgaM kariSyAma iti | anuraktapaurajAnapada: sa rAjA | na kazci-
dutsahate praghAtayitum | tAbhyAM te hiraNyasuvarNagrAmapradAnAdinA protsAhitA na pratipadyante |
tatastAbhyAM krodhaparyavasthitAbhyAM cArapAlAnAmAjJA dattA-gacchantu, bhavanta: etAn puruSAn
saputradArAn sasuhRtsaMbandhibAndhavAMzcArake baddhvA sthApayateti | te zrutvA bhItA: saMpratipannA:
kathayanti—deva, alaM krodhena | bhRtyA vayamAjJAkarA: | gacchAma iti | te tIkSNAnasIn kakSeNA-
dAya saMprasthitA: | AyuSmAnapi rudrAyaNastrayANAM mAsAnAmatyayAtkRtacIvaro niSThitacIvara:
samAdAya pAtracIvaraM yena bhagavAMstenopasaMkrAnta: | upasaMkramya bhagavata: pAdau zirasA vanditvA
bhagavantamidamavocat—icchAmyahaM bhadanta raurukaM nagaraM janapadacArikAM caritumiti |
bhagavAnAha—gaccha rudrAyaNa, karmasvakatA te manasikartavyeti | athAyuSmAn rudrAyaNo
bhagavata: pAdau zirasA vanditvA bhagavato’ntikAt prakrAnta: | AyuSmAn rudrAyaNastasyA
eva rAtreratyayAt pUrvAhne nivAsya pAtracIvaramAdAya rAjagRhaM piNDAya prAvikSat | rAjagRhaM
piNDAya caritvA kRtabhaktakRtya: pazcAdbhaktapiNDapAtra: pratikrAnto yathAparibhuktaM zayanAsanaM
pratisAmayya samAdAya pAtracIvaraM karmabalapreritam—
dUraM hi karSate karma dUrAtkarma prakarSate |
tatra prakarSate jantuM yatra karma vipacyate ||52||
iti yena raurukaM tena cArikAM prakrAnta: | anupUrveNa cArikAM carannantarmArge’nyatamaM
karvaTakaM piNDAya praviSTa: | sa ca tasmAt piNDapAtamaTitvA niSkrAmati | te ca vadhakapuruSA:
saMprAptA: | sa tairdRSTa: | tenApi te pratyabhijJAtA: | sa tai: puruSai: sArdhamekasminnevodyAne
rAtriMdivA samupagata: | sa tAn praSTumArabdha:-
kaccicchikhaNDI khalu raurukeSu
sabhRtyavargo balavAnaroga: |
dharmeNa vA kArayati svakaM rAjyaM
na cAsya kaccitparatopasarga: ||53|| iti |
te kathayanti—deva,
tathyaM zikhaNDI khalu raurukeSu
sabhRtyavargo balavAnaroga: |
na cAsya kazcitparatopasarga:
adharmarAjyaM tu karoti nityam ||54||
@480
naravara yattava sadRzaM kRtaM tvayA AryaparAbhavacihnakaram |
tasyApi tu yatsadRzaM tadadya upalapsyase saumyeti ||55||
AyuSmAn rudrAyaNa: kathayati—bhavanta:, kimasau mama tatra gamanaM nAbhinandatIti ?
te kathayanti—deva, nAbhinandatIti | sa kathayati—bhavanta:, yadyevaM na gacchAmi, pratinivartA-
mIti | te gAthAM bhASante—
kva yAsyasi tvaM naravIra bhUyo
na te suto nandati jIvitena |
vayaM hyadhanyA nRpasaMprayuktA
ihAbhyupetAstava ghAtanAya ||56|| iti ||
AyuSmAn rudrAyaNa: kathayati—bhavanta:, yUyaM nAma mama vadhakapuruSA: ? deva, vadhaka-
puruSA: | sa saMlakSayati—yattaduktaM bhagavatA karmasvakatA te rudrAyaNa manasikartavyeti, idaM
tat | sarvathA dhik saMsArabhaGguramiti viditvA teSAM kathayati—bhadramukhA:, ahamasmi yadarthaM
pravajita:, so’rtho mayA na saMprApta: | tiSThata tAvanmuhUrtaM yAvatsvakAryamanurUpaM gacchAmIti |
te parasparaM saMjalpaM kRtvA kathayanti—deva, evaM kuru | athAyuSmAn rudrAyaNo’nyatamaM
vRkSamUlaM nizritya suptoragarAjabhogaparipiNDitaM paryaGkaM baddhvA zAnteneryApathenAvasthita: | uktaM
bhagavatA-paJcAnuzaMsA bAhuzrutye-skandhakuzalo bhavati dhAtukuzala Ayatanakuzala: pratItya-
samutpAdakuzala:, aparapratibaddhA cAsya bhavatyavavAdAnuzAsanIti | tena vIryamArabhya idameva
paJcagaNDakaM saMsAracakraM calAcalaM viditvA sarvasaMskAragatI: zatanapatanavikiraNavidhvaM-
sanadharmatayA parAhatya sarvaklezaprahANAdarhattvaM sAkSAtkRtam | arhan saMvRttastraidhAtukavItarAga:
samaloSTakAJcana AkAzapANitalasamacitto vAsIcandanakalpo vidyAvidAritANDakozo
vidyAbhijJApratisaMvitprApto bhavalAbhalobhasatkAraparAGmukha: | sendropendrANAM devAnAM pUjyo
mAnyo’bhivAdyazca saMvRtta: | athAyuSmAn rudrAyaNo’rhattvaprApto vimuktiprItisukhapratisaMvedI
tasyAM velAyAM gAthAM bhASate—
mukto granthaizca yogaizca zalyairnIvaraNaistathA |
adyApyudrAyaNo bhikSU rAjadharmairna mucyate ||57|| iti |
ityuktvA tAn vadhakapuruSAnuvAca—bhadramukhA:, yaM mayA prAptavyaM tatprAptam | idAnIM
yadarthaM yUyamAgatAstadarthaM saMprApayateti | te kathayanti—deva, yadi zikhaNDI rAjA asmAn
pRcchati—kiM vRddharAjena maraNasamaye vyAkRtamiti, kimasmAbhirvaktavyam ? bhadramukhA:, sa
vaktavya:-
bahvapuNyaM prasavase rAjyaheto: piturvadhAt |
ahaM ca parinirvAsye tvaM cAvIciM gamiSyasi ||58|| iti |
@481
idaM cAparaM vaktavya:-dve tvayA Anantarye karmaNI kRte—yacca pitA jIvitAd
vyaparopita:, yaccArhan bhikSu: kSINAzrava: | te’vIcau mahAnarake vastavyam | atyayamatyayato
dezaya, apyetatkarma tanutvaM parikSayaM paryAdAnaM gacchediti | punarAyuSmAn rudrAyaNa:
saMlakSayati—RddhyA gacchAmi | mamAsau sattvo narakaparAyaNo bhaviSyatIti | yaM yaM RddhyupAyaM
prArabhate, tasya dharmavinaSTatvAd RkAro’pi na pratibhAti prAgeva Rddhi: | tatasteSAmekena
puruSeNa nirghRNahRdayena tyaktaparalokena kakSAdasiM niSkRSya utkRttamUlaM zira: kRtvA pRthivyAM
nipAtita: ||
atha bhagavAn smitamakArSIt | dharmatA khalu yasmin samaye buddhA bhagavanta: smitaM
prAviSkurvanti, tasmin samaye nIlapItalohitAvadAtA arciSo mukhAnnizcArya kAzcidadhastA-
dgacchanti, kAzcidupariSTAdgacchanti | yA adhastAdgacchanti, tA: saMjIvaM kAlasUtraM saMghAtaM
rauravaM mahArauravaM tapanaM pratApanamavIcimarbudaM nirarbudamaTaTaM hahavaM huhuvamutpalaM padmaM mahApadmaM
narakaM gatvA ye uSNanarakAsteSu zItIbhUtvA nipatanti, ye zItanarakAsteSUSNIbhUtvA
nipatanti | tena teSAM sattvAnAM kAraNAvizeSA: pratiprasrabhyante | teSAmevaM bhavati—kiM nu vayaM
bhavanta itazcyutA:, AhosvidanyatropapannA iti | teSAM prasAdasaMjananArthaM bhagavAnnirmitaM
visarjayati | teSAM nirmitaM dRSTvaivaM bhavati—na hyeva vayaM bhavanta itazcyutA:, nApyanyatropapannA: |
api tvayamapUrvadarzana: sattva: | asyAnubhAvenAsmAkaM kAraNAvizeSA: pratiprasrabdhA iti | te
nirmite cittamabhiprasAdya taM narakanivedanIyaM karma kSapayitvA devamanuSyeSu pratisaMdhiM gRhNanti 
yatra satyAnAM bhAjanabhUtA bhavanti | yA upariSTAdgacchanti, tAzcAturmahArAjikAMstrAyastriMzAn 
yAmAMstuSitAnnirmANaratIn parinirmitavazavartino brahmakAyikAn brahmapurohitAn brahmapArSadyAn
mahAbrahmaNa: parIttAbhAnapramANAbhAnAbhAsvarAn parIttazubhAnapramANazubhAJchubhakRtsnAnanabhrakAn
puNyaprasavAn bRhatphalAnabRhAnatapAn sudRzAn sudarzanAnakaniSThAn devAn gatvA anityaM
du:khaM zUnyamanAtmetyuddhoSayanti | gAthAdvayaM ca bhASante—
ArabhadhvaM niSkrAmata yujyadhvaM buddhazAsane |
dhunIta mRtyuna: sainyaM naDAgAramiva kuJjara: ||59||
yo hyasmin dharmavinaye apramattazcariSyati |
prahAya jAtisaMsAraM du:khasyAntaM kariSyati ||60||
atha tA arciSastrisAhasramahAsAhasraM lokadhAtumanvAhiNDya bhagavantameva pRSThata:
pRSThata: samanugacchanti | tadyadi bhagavAnatItaM karma vyAkartukAmo bhavati, bhagavata: pRSThato-
‘ntardhIyante | anAgataM cet purastAt | narakopapattiM cet pAdatale | tiryagupapattiM cet
pArSNyAm | pretopapattiM cet pAdAGguSThe | manuSyopapattiM cejjAnuno: | balacakravartirAjyaM
cedvAme karatale | cakravartirAjyaM ceddakSiNe karatale | devopapattiM cennAbhyAm | zrAvakabodhiM
cedAsye | pratyekAM bodhiM cedUrNAyAm | yadyanuttarAM samyaksaMbodhiM vyAkartukAmo bhavati
@482
uSNISe’ntardhIyante | atha tA arciSo bhagavantaM tri: pradakSiNIkRtya bhagavata: pAdatale-
‘ntarhitA: | athAyuSmAnAnanda: kRtakarapuTo bhagavantaM papraccha—
nAnAvidho raGgasahasracitro
vaktrAntarAnniSkasita: kalApa: |
avabhAsitA yena diza: samantA-
ddivAkareNodayatA yathaiva ||61||
gAthAM ca bhASate—
vigatodbhavA dainyamadaprahINA
buddhA jagatyuttamahetubhUtA: |
nAkAraNaM zaGkhamRNAlagauraM
smitamupadarzayanti jinA jitAraya: ||62||
tatkAlaM svayamadhigamya dhIra buddhyA
zrotR#NAM zramaNa jinendra kAGkSitAnAm |
dhIrAbhirmunivRSa vAgbhiruttamAbhi-
rutpannaM vyapanaya saMzayaM zubhAbhi: ||63||
nAkasmAllavaNajalAdrirAjadhairyA:
saMbuddhA: smitamupadarzayanti nAthA: |
yasyArthe smitamupadarzayanti dhIrA-
staM zrotuM samabhilaSanti te janaughA: ||64|| iti |
bhagavAnAha—evametadAnanda, evametad | nAhetvapratyayamAnanda tathAgatA arhanta:
samyaksaMbuddhA: smitaM prAviSkurvanti | api tvAnanda,
mukto granthaizca yogaizca zalyairnIvaraNaistathA |
athApi rudrAyaNo bhikSurjIvitAd vyaparopita: ||65||
rudrAyaNa Ananda arhattvaM prApto jIvitAd vyaparopita: | zrutvA AyuSmAnAnanda:
sAzrukaNTho vyavasthita: | atha te vadhakapuruSA AyuSmato rudrAyaNasya pAtracIvaraM khikkhiraM
cAdAya raurukamanuprAptA: | taistayorduSTAmAtyayorniveditam-vRddharAja: praghAtita iti | tau
zrutvA prItiprAmodyajAtau yena zikhaNDI rAjA tenopasaMkrAntau | kathayata:-deva, diSTyA
vardhase | idAnIM devasyAkaNTakaM rAjyam | kathaM kRtvA ? yo devasya zatru:, sa praghAtita: |
ko nAma zatru: ? deva, vRddharAja: | kathaM jJAyate’sau praghAtita iti ? tAbhyAM te vadhakapuruSA
darzitA:-deva, ime te badhakapuruSA yairasau praghAtita: | zikhaNDinA rAjJA te pRSTA:-bhavanta
kriyadvRddharAjasya balam | deva, kutastasya balam ? idaM pAtracIvaraM khikkhiraM ceti | zikhaNDI
@483
rAjA mUrcchita: pRthivyAM nipatito jalapariSekapratyAgataprANa: kathayati—bhavanta:, kiM vRddha-
rAjena maraNakAle vyAkRtam ? deva, vRddharAja: prANaviyoga: kathayati—
bahvapuNyaM prasavase rAjyaheto: piturvadhAt |
ahaM ca parinirvAsye tvaM cAvIciM gamiSyasi ||66|| iti |
idaM cAparaM vaktavya:-dve tvayA Anantarye karmaNI kRte—yacca pitA jIvitAd
vyaparopita:, yaccArhan bhikSu: kSINAzravazca | ciraM te’vIcau mahAnarake vastavyam | atyaya-
matyayato dezaya | apyevaitatkarma tanutvaM parikSayaM paryAdAnaM gacchediti | mana:zokazalye-
nAbhyAhato haritalUna iva naDo mlAyitumArabdha: | tena hirubhirukAvagrAmAtyAvAhUyoktau—
bhavantau, na yuvAbhyAmahamIdRzakarma kurvANo nivArita iti ? tau kathayata:-vayaM devenAdarzana-
pathe vyavasthApitA: | kathaM nivArayAma iti ? tena tau duSTAmAtyau adarzanapathe vyavasthApitau |
bhUyo hirubhirukAvagrAmAtyau sthApitau | tAbhyAmapi duSTAmAtyAbhyAM pracchannaM tiSyapuSyastUpayordve
bile kRtvA dvau biDAlapotakau sthApitau | tayordine dine mAMsapezIrdattvA zikSayata:-
tiSyapuSyau, yena satyena satyavacanena yuvAbhyAM mAyayA lokaM vaJcayitvA zraddhAdeyaM vinipAtya
pratyavarAyAM biDAlayonAvupapannau, tena satyena satyavacanena mAMsapezIM kRtvA svakasvakaM stUpaM
pradakSiNIkRtya svakasvakaM bilaM pravizatAmiti | tau yadA suzikSitau saMvRttau, tadA tAbhyAM
duSTAmAtyAbhyAM rudrAyaNasya rAjJo devI uktA-devi, putraste kRzAluko durbalako mlAno-
‘prAptakAya: | kimadhyupekSasa iti ? sA kathayati—kimahaM karomIti ? yuvAbhyAmevAsAvIdRzakarma
kArita iti | tau kathayata:-devi, yatra ghaTa: patita:, kiM tatra rajjurapi pAtayitavyA ?
sA kathayati—satyametatpiturvadham | tadahaM tasya prativinodayAmi | arhadvadhaM ka: prativinoda-
yiSyatIti ? tau kathayata:-devi, vayamarhadvadhaM prativinodayAma iti | sA kathayati—yadyevam,
zobhanam | sA tasya sakAzaM gatvA kathayati—putra, kasmAttvamutpANDUtpADu: kRzAluko
durbalako mlAno’prAptakAya iti ? sa kathayati-amba, tvamapyevaM kathayasi—kasmAttvamutpADU-
tpANDu: kRzAluko durbalo mlAno’prAptakAya iti, kathamahaM notpANDUtpANDuko bhavAmi
kRzAluko durbalako mlAno’prAptakAya iti, yena mayA duSTAmAtyavigrAhitena dve Anantarye
karmaNI kRte—yacca pitA jIvitAdvyaparopito yaccArhan bhikSu: kSINAzrava: ? ciramavIcau
mahAnarake vastavyamiti | sA kathayati—putra, abhayaM tAvatprayaccha, yatsatyaM tatkathayAmIti | sa
kathayati—dattaM bhavatu | sA kathayati—yathAbhUtaM putra, nAsau tava pitA, kiM tu mayA Rtu-
snAtayA anyena puruSeNa sArdhaM paricaritam, tatastvaM jAta iti | sa saMlakSayati—pitRvadha-
stAvanna jAta: | iti viditvA kathayati—amba, yadyevaM pitRvadho nAsti, arhadvadho’sti | sa
kathaM nistArya iti ? sA kathayati—putra, jJAnakovidA: praSTavyA: | te etadekAntIkariSyantIti
uktvA prakrAntA | tayA tau duSTAmAtyau AhUyoktau—mayA asya pitRvadho vinodita: | yuvA-
midAnImarhadvadhaM prativinodayatAmiti | zikhaNDinA rAjJA amAtyAnAmAjJA dattA, sarvAmAtyAn
@484
saMnipAtayata ye ca kecijjJAnakovidA iti | tai: sarvAmAtyA: saMnipAtitA:, ye ca keci-
jjJAnakovidA: | tAvapi duSTAmAtyau tatraiva saMnipatitau | sarva eva rAjopajIvI loko’nukUlaM
vaktumArabdha: | tatra kecitkathayanti—deva, kenAsau dRSTo’rhattvaM kurvANa iti ? apare kathayanti—
deva, arhanta: sarvajJAnakalpA AkAzagAmina iti | tau duSTAmAtyau kathayata:-deva, kimatra
zoka: kriyate ? sa kathayati—yuvAmapyevaM kathayatha—kimarthaM zoka: kriyate iti, nanu yuvAbhyA-
mevAhamarhadvadhaM kArita: | deva, na saMntyarhanta: | kuto’rhadvadha: ? sa kathayati—mayA pratyakSadRSTau
tiSyapuSyau arhantau jvalanatapanavarSaNavidyotanaprAtihAryANi kRtvA nirupadhizeSe nirvANadhAtau
nirvAtau | yuvAmevaM kathayatha—na santyarhanta:, kuto’rhadvadha iti ? tau kathayata:-vayaM devasya
pratyakSIkurmo yathA mAyayA lokaM vaJcayitvA zraddhAdeyaM vinipAtya pratyavarAyAM biDAlayonAvupa-
pannau adyatve’pi stUpe tiSThata iti | rAjA amAtyAnAmantrayate—bhavanta:, yadyevamAgacchata
gacchAma:, pazyAma: kiM bhUtamabhUtaM veti | eSa ca zabdo rauruke nagare samantato visRta: |
tataste sarve janapadanivAsino lokAstaddraSTuM niSkrAntA: | tatastau duSTAmAtyau kathayata:-yathA
tiSyapuSyau yena satyena satyavacanena yuvAM mAyayA lokaM vaJcayitvA zraddhAdeyaM vinipAtya pratya-
varAyAM biDAlayonAvupapannau svakasvake stUpe tiSThata: | anena satyena satyavacanena imAM mAMsapezI-
mAdAya svakasvakaM stUpaM pradakSiNIkRtya svakasvakaM bilaM pravizatAmiti | tAvevamuktau svaka-
svakAt stUpAnnirgatau | tAvevAnekai: prANizatasahasrairdRSTau | tau mAMsapezImAdAya svakasvakastUpaM
pradakSiNIkRtya svakasvakabilaM praviSTau | tau duSTAmAtyau kathayata:-dRSTaM deveneti ? sa kathayati—
dRSTam | deva, na santi loke’rhanta: | kevalaM tvayaM janapravAda iti | tasya yAsau dRSTi:-
santi loke’rhanta iti, sA prativigatA | tatra ye’zraddhAsteSAmasaddarzanamutpannam, ye madhyasthA-
steSAM kAGkSA, ye zraddhAsteSAmadbhutaM saMvRttam | anubhAvodagrA avizAradA: | zikhaNDI rAjA
saMlakSayati-yadi na santyeva loke’rhanta:, kimarthamAryakAzyapasya kAtyAyanasya paJcazatapari-
vArasya zailAyA bhikSuNyA: paJcazataparivArAyA: piNDakamanuprayacchAmIti ? tena bhikSUNAM
bhikSuNInAM ca piNDapAta: samucchinna: | bhikSavo bhikSuNyazca raurukAtprakrAntA: | athAyuSmAn
mahAkAtyAyana: zailA ca bhikSuNI vinayApekSayA tatraivAvasthitau | yAvadapareNa samayena rAjA
zikhaNDI raurukAnnagarAnnirgacchati | AyuSmAMzca mahAkAtyAyano raurukaM nagaraM piNDAya
pravizati | sa rAjAnaM dRSTvaikAnte’pakramyAvasthita:-mA ayamaprasAdaM pravedayiSyatIti |
sa rAjJA zikhaNDinA ekAnte’vasthito dRSTa: | dRSTvA ca punarAmantrayate—bhavanta:, kimartha-
mayamAryo mahAkAtyAyano mAM dRSTvA ekAnte’pakramyAvasthita iti | tasya pRSThato hiru-
bhirukAvagrAmAtyau gacchata: | tau kathayata:-deva, Aryo mahAkAtyAyana: saMlakSayati—deva:
kRtakautukamaGgalo gacchati, mA aprasAdaM vedayiSyati, du:khaM caradgacchati, karma kriyate,
pAtracIvarANi pAMzunA avatariSyatIti | rAjA tUSNImavasthita iti | AyuSmAn mahA-
kAtyAyano raurukaM nagaraM piNDAya caritvA nirgacchati, rAjA ca zikhaNDI pravizati |
@485
AyuSmAn mahAkAtyAyanastathaiva ekAnte’pakramyAvasthita: | zikhaNDI rAjA kathayati-
bhavanta:, pUrvamapyayamAryo mahAkAtyAyano mAM dRSTvA ekAnte’pakramyAvasthita:, sAMpratamapi |
ko’tra heturiti ? tasya pRSThatastau duSTAmAtyau gacchata: | tau kathayata:-deva, eSa kathayati—
mA ahamasya pitRmArakasya rajasA pravrajyAmIti | aparIkSako’sau | zrutvA paryavasthita: |
sa kathayati—bhavanta:, yasyAhaM priya:, so’sya muNDakasya zramaNakasyoparyekaikaM pAMzumuSTiM
kSipatviti | sarveNa janakAyenaikaikA pAMzumuSTi: kSiptA | mahAsAdhano’sau rAjA | ekaikayA
pAMzumuSTyA AyuSmato mahAkAtyAyanasyopari mahAn pAMzurAzirvyavasthita: | so’pi RddhyA
parNikAM kuTimabhinirmAyAvasthita: | sa gopAlakai: pazupAlakaizcAvaSTabhyamAno dRSTa: | te
buddhyAyamAnA: (?) parivAryAvasthitA: | hirubhirukAvagrAmAtyau pRSThato’nuhiNDya taM pradeza-
manuprAptau | tau pRcchata:-bhavanta:, kimidamiti ? te kathayanti—tena kalirAjena pitRmArakeNa
Aryo mahAkAtyAyano’duSyanayakArI pAMzunA avaSTabdha iti | tau sAzrukaNThau rudanmukhau
gopAlakapazupAlakai: sArdhaM pAMzUnapanetumArabdhau | AyuSmAn mahAkAtyAyano nirgata: | tau
pAdayornipatya pRcchata:-Arya, kimidamiti ? sa kathayati-kimanyadbhaviSyatIti ? tau kathayata:-
Arya, yadidaM zikhaNDinA mahAkAtyAyane janakAyasahAyena karma kRtam | asya ko bhaviSya-
tIti | ita: saptame divase raurukaM nagaraM pAMzunA avaSTapsyate | Arya, kA AnupUrvI bhaviSyatIti ?
AyuSmantau, prathame divase mahAvAyurAgatya raurukaM nagaramapagatapASANazarkarakapAlaM vyavasthApa-
yiSyati | dvitIye divase puSpavarSaM patiSyati | tRtIye vastravarSam, caturthe hiraNyavarSam, paJcame
suvarNavarSam, pazcAdyai raurukasAmantanivAsibhi: sAmavAyikaM karma kRtam, te raurukaM nagaraM
prevakSyanti | teSu praviSTeSu SaSThe divase ratnavarSaM patiSyati, saptame divase pAMzuvarSamiti | tau
kathayata:-Arya, kimAvAmasya karmaNo bhAvinau bhAginau ? bhadramukhau, na yuvAmasya karmaNo
bhAginau | Arya, yadyevaM kathamasmAbhirasmAnnagarAnniSkramitavyamiti ? sa kathayati—yuvAM yAvacca
gRhaM yAvacca nadI atrAntare suruGgAM khAnayitvA gRhasamIpe nAvaM sthApayitvA tiSThata |
yadA ratnavarSaM patet, tadA ratnAnAM nAvaM pUrayitvA niSpalAyitavyamiti | tau tasya pAdayornipatya
raurukaM praviSTau | rAjJa: sakAzaM praviSTau kathayata:-kiM devenAryo mahAkAtyAyana: kiMci-
dukta: pAMzunAvaSTabdha: ? sa kathayati—bhavanta:, jIvatyasau ? deva, jIvati | kiM kathayati—
deva, evaM kathayati—ita: saptame divase raurukaM nagaraM pAMzunA avaSTapsyata iti | kAnupUrvI ?
kathayati—deva, sa evaM kathayati, prathame tAvaddivase mahAvAyurAgatya raurukaM nagaramapagatapASANa-
zarkarakapAlaM vyavasthApayiSyati, dvitIye divase puSpavarSaM patiSyati, tRtIye divase vastravarSam,
caturthe hiraNyavarSam, paJcame suvarNavarSam, pazcAdyai raurukasAmantakanivAsibhi: sAmavAyikaM
karma kRtaM te raurukaM nagaraM pravekSyanti, teSu praviSTeSu SaSThe divase ratnavarSaM patiSyati, saptame
divase pAMzuvarSamiti | tau kathayata:-Arya, kimAvAmapyasya karmaNo bhAginau ? bhadramukhau, na
yuvAmasya karmaNo bhAginau | Arya, yadyevaM kathamasmAnnagarAnniSkramitavyamiti ?sa kathayati—
@486
yuvAM yAvacca gRhaM yAvacca nadI atrAntare suruGgAM khAnayitvA gRhasamIpe nAvaM sthApayitvA
tiSThata | yadA ratnavarSaM patet, tadA ratnAnAM nAvaM pUrayitvA niSpalAyitavyamiti | tau
duSTAmAtyau kathayata:-samucchinnapiNDapAta: pAMzuvarSeNAvaSTabdha: sa kimanyadvadatu ? IdRzaM
vA vadate, devato vA pApanaramiti(?) | rAjA zikhaNDI saMlakSayati—syAdevamiti | hirubhiru-
kAvagrAmAtyau mukhaM vibhaNDya hastAn saMparivartya prakrAntau | tatra hirukasya zyAmAko dAraka:
putra: | bhirukasya zyAmAvatI nAma dArikA duhitA | hirukena zyAmAko dAraka AyuSmate
mahAkAtyAyanAya datta:-Arya, yadyasya kAnicitkuzalamUlAni syu:, pravrAjayethA: | no cet
tavaivAyamupasthAyaka iti | bhirukenApi zyAmAvatI dArikA zailAyA bhikSuNyA dattA-Arye,
yadyasyA: kAnicit kuzalamUlAni syu:, pravrAjayethA: | no cet kauzAmbyAM ghoSilo nAma
gRhapatirmama vayasyastasya samarpayiSyasIti | tayAdhivAsitam | atha zailA bhikSuNI zyAmA-
vatImAdAya RddhyA raurukAnnagarAt prakrAntA | tadA kauzAmbyAM ghoSilasya gRhapaterdattA |
yathA ca saMdiSTaM samAkhyAtam | AyuSmAn mahAkAtyAyanastatraivAvasthita: | hirubhirukAbhyA-
magrAmAtyAbhyAM yAvacca gRhaM yAvacca nadI atrAntare suruGgAM khAnayitvA gRhasamIpe ca nau:
sthApitA | yAvadanyatamasmin divase mahAvAyurAgata:, yena taM raurukaM nagaramapagatapASANa-
zarkarakapAlaM vyavasthApitam | dvitIye divase puSpavarSaM patitam | tau duSTAmAtyau kathayata:-deva,
zrUyate rAjJo mAndhAtu: saptAhaM hiraNyavarSaM patitamiti | devasyedaM puSpavarSaM patitam, na-
cirAdvastravarSaM patiSyati | tRtIye divase vastravarSaM patitam | tau duSTAmAtyau kathayata:-devasyedaM
vastravarSaM patitam, nacirAddhiraNyavarSaM patiSyatIti | caturthe divase hiraNyavarSaM patitam |
tau duSTAmAtyau kathayata:-devasyedaM hiraNyavarSaM patitam, nacirAdeva suvarNavarSaM patiSyatIti |
paJcame divase suvarNavarSaM patitam | tau duSTAmAtyau kathayata:-devasyedaM suvarNavarSaM patitam, na-
cirAdeva ratnavarSaM patiSyatIti | yai raurukasAmantakanivAsibhi: sAmavAyikaM karma kRtam, te
raurukaM nagaraM praviSTA: | teSu praviSTeSu SaSThe divase ratnavarSaM patitam | hirubhirukAvagrAmAtyau
ratnAnAM nAvaM pUrayitvA niSpalAyitau | tatra hirukeNAnyatamasmin pradeze hirukaM nAma nagaraM
mApitam | tasya hirukaM hirukamiti saMjJA saMvRttA | bhirukeNAnyatamasmin pradeze bhirukaM
nAma nagaraM mApitam | tasyApi bhirukacchaM bhirukacchamiti saMjJA saMvRttA | saptame divase
pAMzuvarSaM patitumArabdham | amanuSyakairdvArANyavaSTabdhAni | zyAmAka: kathayati—Arya, kimeSa
uccazabdo mahAzabda iti | AyuSmAn mahAkAtyAyana: kathayati—putra, vAtAyanena kAzikAM
niSkAsayeti | tena vAtAyanena kAzikA niSkAsitA | pAMzubhiranavIkRtA | AyuSmAn
mahAkAtyAyana: saMlakSayati—sAvazeSAgocara iti | yAvadbhUyo niSkAsitA, pUrNA cUDikAbaddhA 
saMvRttA | AyuSmAn mahAkAtyAyana: saMlakSayati—agocarIbhUtam | idAnIM gacchAmIti | atha
yA raurukanivAsinI devatA sA yenAyuSmAn mahAkAtyAyanastenopasaMkrAntA | upasaMkramya
pAdAbhivandanaM kRtvA kathayati—Arya, ahamapyAgacchAmi | AryasyopasthAnaM kariSyAmIti |
@487
tenAdhivAsitam | AyuSmatA mahAkAtyAyanena zyAmAka ukta:-putra, gRhANa cIvara-
karNikam | gacchAma iti | tena cIvarakarNiko gRhIta: | sa RddhyA uparivihAyasA
zyAmAkaM dArakamAdAya saMprasthita: | raurukanivAsinyapi devatA svarddhyA tasya pRSThato’nubaddhA |
raurukamapi nagaraM pAMzunAvaSTabdham | te’nupUrveNa kharaM nAma karvaTakamanuprAptA: | tena tatra
khalAbhidhAne’vasthitA: | AyuSmAn mahAkAtyAyana: zyAmAkaM dArakaM khalAbhidhAne sthApa-
yitvA piNDapAtraM praviSTa: | devatAnubhAvAttasmin khalAbhidhAne dhAnyaM vardhitumArabdham |
yastatra puruSo’vasthita:, sa taM dArakaM dRSTvA tasya sakAzamupasaMkramya kathayati—bho dAraka,
tava prabhAvAtkhalAbhidhAne dhAnyaM vardhata iti | sa kathayati—na mama prabhAvAt khalAbhidhAne
dhAnyaM vardhata iti, api tu raurukanivAsinI devatA ihAgatA amuSmin pradeze tiSThati,
tasyA: prabhAvAt khalAbhidhAne dhAnyaM vardhata iti | sa tasyA: sakAzaM gatvA pAdayo-
rnipatya kathayati-devate, tADakaM kuJcikAM ca tAvaddhAraya, yAvadgrAmaM [gatvA] AgacchAmi | na
ca tvayA mAM muktvA anyasya kasyaciddAtavyamiti | tayA gRhItam | tenApi karvaTakaM gatvA
karvaTakanivAsI janakAya: saMnipAtita: | uktazca—bhavanta:, raurukanivAsinI devatA
ihAgatA khalAbhidhAne tiSThati | tatprabhAvAt khalAbhidhAne dhAnyaM vardhate | tasyA haste
mayA tADakaM kuJcikA ca dattA | [uktaM] ca-devate, tADakaM kuJcikAM ca tAvaddhAraya yAvad
grAmaM gatvA AgacchAmi | na ca tvayA mAM muktvA anyasya kasyaciddAtavyamiti | tadadhiSThAnaM
vijJApayAmi—yadi mama putraM zreSThinamabhiSiJcatha, ahamAtmAnaM jIvitAdvyaparopayAmIti | devatA
asmAdadhiSThAnAnna kvacidgamiSyati, yuSmAkaM bhogAbhivRddhirbhaviSyati, sarvAzca Itayo vyupazamaM 
gamiSyantIti | taistasya putra: zreSThI abhiSikta: | tenAtmA jIvitAdvyaparopita: | tata:
sarvaM tadadhiSThAnaM gandhapuSpopazobhitaM chatradhvajapatAkAzobhitaM ca balimAdAya yena devatA
tenopasaMkrAntA: | upasaMkramya pAdayornipatya kathayati—devate, adhiSThA bhava, ihaiva tiSTheti |
nAsti mamehAvasthAnam | AryasyAhaM mahAkAtyAyanasyopasthAyiketi | AyuSmAn mahAkAtyAyana
iti kathayati—devate, samanvAhara asya yasya sakAzAt tADaka: kuJcikA ca gRhIteti |
sA samanvAhartuM pravRttA pazyati, yAvatkAlagata: | tayAsAvadhiSThAnanivAsI janakAyo’bhihita:-
bhavanta:, samayato’haM tiSThAmi | yadi yAdRzameva mama sthaNDilaM kArayatha tAdRzamevAryasyeti |
tai: pratijJAtam | tairyAdRzameva tasyA devatAyA: sthaNDilaM kAritaM tAdRzamevAyuSmato mahA-
kAtyAyanasya | tasyA devatAyA yo’dhiSThAne pradIpa: prajJapta:, tamasau gRhItvA AyuSmato
mahAkAtyAyanasya sthaNDile sthApayati | sA anyatamena puruSeNa prAkArakaNTake sthitena
pradIpaM gRhItvA gacchantI dRSTA | sa saMlakSayati—eSA devatA Aryasya mahAkAtyAyanasyAbhi-
sArikA gacchatIti | tayA tasya cittamupalakSitam | sA ruSitA-pApacittasamudAcAro’yaM
karvaTakanivAsI janakAya: | Aryasya mahAkAtyAyanasya nirAmagandhasyAtRptapuNyasyApavAdamanu—
prayacchatIti | tasmAttasmin karvaTake mArirutsRSTA | mahAjanamarako jAta: | mRtajane
@488
niSkAsyamAne maJcakAmaJcake saGktumArabdhA: | adhiSThAnanivAsinA janakAyena naimittikA AhUya
pRSTA:-kimetaditi ? te kathayanti devatAprakopa iti | te tAM kSamayitumArabdhA: | sA kathayati—
yUyamAryasya mahAkAtyAyanasya nirAmagandhasyAsatkAramanuprayacchatheti ? te bhUya: kathayanti—
kSamasva devate, na kazcidasatkAraM kariSyatIti | sA kathayati—yadi yUyaM yAdRzamevAryasya
mahAkAtyAyanasyeti | te kathayanti—devate kSamasva, prativiziSTataraM kurma iti | tayA teSAM
kSAntam | tairapyAyuSmato mahAkAtyAyanasya prativiziSTatara: satkAra: kRta: | AyuSmAn 
mahAkAtyAyanastatra varSoSita: zyAmAkaM dArakamAdAya devatAmupAmantrya saMprasthita: | sA katha-
yati—Arya, mama kiMciccihnamanuprayaccha, yatrAhaM kArAM kRtvA tiSThAmIti | tena tasyAM kAzikA
dattA | tayAtra prakSipya stUpa: pratiSThApito mahazca prasthApita:-kAzImaha kAzImaha iti
saMjJA saMvRttA | adyApi caityavandakA bhikSavo vandante | zyAmAko dArakazcIvarakarNike lagna:
pralambamAno gopAlakapazupAlakairdRSTa: | tairlambate lambata iti uccairnAdo mukta: | tasmin
janapade manuSyANAM lambakapAla iti saMjJA saMvRttA | AyuSmAn mahAkAtyAyano’nyatamaM
karvaTakamanuprApta: | tatra zyAmAkaM dArakaM vRkSamUle sthApayitvA piNDAya praviSTa: | tasmiMzca
karvaTake’putro rAjA kAlagata: | paurajAnapadA: saMnipatya kathayanti—bhavanta:, kaM rAjAnamabhi-
SiJcAma iti ? tatraike kathayanti—ya: puNyamahezAkhya iti | apare kathayanti—kathamasau prajJAyata
iti ? anye kathayanti—parIkSakA: prayujyantAmiti | tai: parIkSakA: prayuktA: | te itazcAmutazca
paryaTitumArabdhA: | tairasau vRkSasyAdhastAnmiddhamavakrAnto dRSTa: | te tasya nimittamudgRhItumArabdhA
yAvatpazyanti | anyeSAM vRkSANAM chAyA prAcInapravaNA prAcInaprAgbhArA | tasya vRkSasya
chAyA asya zyAmAkasya dArakasya kAyaM na vijahAtIti | dRSTvA ca puna: saMjalpitumArabdhA:-
bhavanta:, ayaM puNyamahezAkhya: sattva:, etamabhiSiJcAma iti | sa tai: prabodhyokta:-dAraka,
rAjyaM pratIccheti | sa kathayati—nAhaM rAjyenArthI | ahamAryasya mahAkAtyAyanasyopasthApaka
iti | AyuSmatA mahAkAtyAyanena zrutam | samanvAhartuM pravRtta: | kimasya dArakasya rAjJa:
saMvartanIyAni karmANi na veti | pazyati, santi | sa kathayati—putra, pratIccha rAjyam,
kiM tu dharmeNa te kArayitavyamiti | tena taM pratISTam | sa tai rAjye’bhiSikta: | zyAmAkena
dArakeNa tasmin rAjyaM kAritamiti | zyAmAkarAjyaM zyAmAkarAjyamiti saMjJA saMvRttA ||
AyuSmAn mahAkAtyAyano vokkANamanuprApta: | vokkANe AyuSmato mahAkAtyAyanasya
mAtA upapannA | sA AyuSmantaM mahAkAtyAyanaM dRSTvA kathayati—dRSTvA cirasya bata putrakaM pazyAmi,
cirasya bata putrakaM pazyAmIti | stanAbhyAM cAsyA: kSIradhArA: prasRtA: | AyuSmatA mahA-
kAtyAyanena amba ambeti samAzvAsitA | tayA AyuSmAn mahAkAtyAyano bhojita: | tasyA
AyuSmatA mahAkAtyAyanenAzayAnuzayaM dhAtuM prakRtiM ca jJAtvA tAdRzI caturAryasaMprativedhikI
dharmadezanA kRtA, yAM zrutvA viMzatizikharasamudgataM satkAyadRSTizailaM jJAnavajreNa bhittvA srotA-
pattiphalaM sAkSAtkRtam | sA dRSTasatyA trirudAnamudAnayati sma—idamasmAkaM bhadanta na mAtrA
@489
kRtaM na pitrA na rAjJA na devatAbhirneSTena svajanabandhuvargeNa na pUrvapretairna zramaNabrAhmaNairyadbhavatA
asmAkaM kRtam | samucchoSitA rudhirAzrusamudrA:, laGghitA asthiparvatA:, pihitAnyapAya-
dvArANi, vivRtAni svargamokSadvArANi, pratiSThApitA: smo devamanuSyeSu | Aha ca-
yatkartavyaM suputreNa mAturduSkarakAriNA |
tatkRtaM bhavatA mahyaM cittaM mokSaparAyaNam ||67||
durgatibhya: samuddhRtya svarge mokSe ca te aham |
sthApitA putra yatnena sAdhu te duSkRtaM kRtam ||68||
athAyuSmAn mahAkAtyAyanastAM bhadrakanyAM satyeSu pratiSThApya kathayati—amba,avalokitA
bhava, gacchAmIti | sA kathayati—putra, yadyevaM mama kiMcidanuprayaccha, yatrAhaM pUjAM kRtvA
tiSThAmIti | tena tasyA yaSTirdattA | tayA stUpaM pratiSThApya sA tasmin pratimAropitA |
yaSTistUpa iti saMjJA saMvRttA | adyApi caityavandakA bhikSavo vandante ||
athAyuSmAn mahAkAtyAyano madhyadezamAgantukAma: sindhumanuprApta: | atha yA
uttarApathanivAsinI devatA, sA AyuSmantaM mahAkAtyAyanamidamavocat—Arya, mamApi kiMci-
ccihnamanuprayaccha, yatrAhaM pUjAM kRtvA tiSThAmIti | sa saMlakSayati—uktaM bhagavatA madhyadeze
pule na dhArayitavye iti | tadete anuprayacchAmIti | tena tasyaite datte | tayA sthaNDile
kArayitvA te pratiSThApite itazcarasantisaMjJA saMvRttA | AyuSmAn mahAkAtyAyano’nupUrveNa
zrAvastImanuprApta: | bhikSubhirdRSTa uktazca—svAgataM svAgatamAyuSman | kaccitkuzalacaryeti ? sa 
kathayati—AyuSmanta:, kiMcit sukhacaryA kiMciddu:khacaryeti | bhikSava: kathayanti—kiM sukha-
caryA kiM du:khacaryeti ? sa kathayati—yatsattvakAryaM kRtam, iyaM sukhacaryA | yad rAjA  
zikhaNDI raurukanivAsI ca janakAya ahaM ca pAMzunAvaSTabdha:, hirubhirukau cAgrAmAtyau
kRcchreNa palAyitau, iyaM du:khacaryeti | atha pAthAbhikSavo’vadhyAyanta: kathayanti—pitRmArako’sau |
tenAyuSmAn rudrAyaNo’rhattvaM prApta: | aduSyanayakArI praghAtita iti | idaM tasya puSpamAtram |
anyatphalaM bhaviSyatIti ||
bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta AyuSmatA
rudrAyaNena karma kRtaM yenADhye mahAdhane mahAbhoge kule pratyAjAta: ? bhagavata: zAsane pravrajya
sarvaklezaprahANAdarhattvaM sAkSAtkRtam ? arhattvaprAptazca zastreNa praghAtita iti ? bhagavAnAha—rudrA-
yaNena bhikSuNA karmANi kRtAnyupacitAni labdhasaMbhArANi pariNatapratyayAnyoghavatpratyupa-
sthitAnyavazyaMbhAvIni | rudrAyaNena karmANi kRtAnyupacitAni | ko’nya: pratyanubhaviSyati ?
na bhikSava: karmANi kRtAnyupacitAni bAhye pRthivIdhAtau vipacyante, nAbdhAtau, na tejodhAtau,
na vAyudhAtau, api tUpAtteSveva skandhadhAtvAyataneSu karmANi kRtAnyupacitAni vipacyante 
zubhAnyazubhAni ca |
@490
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||69|| iti |
bhUtapUrvaM bhikSavo’tIte’dhvani asati buddhAnAM bhagavatAmutpAde pratyekabuddhA loka
utpadyante hInadInAnukampakA: prAntazayanAsanabhaktA: khaDgaviSANakalpA ekadakSiNIyA
lokasya | yAvadanyatamasmin karvaTake lubdha: prativasati | tasya karvaTakasya ca nAtidUre
udapAnaM prabhUtAnAM mRgANAmAvAsa: | tatrAsau lubdhaka: pratidinaM prabhUtAn kUTAn pAzAlepAMzca
pratikSipati prabhUtAnAM mRgAnAmutsAdAya vinAzAya anayena vyasanAya | tasya cAmoghAste kUTA:
pAzAlepAzca | yAvadanyatara: pratyekabuddho janapadacArikAM caraMstaM karvaTakamanuprApto devatAyatane
rAtriMdivA samupAgata: | sa pUrvAhNe nivAsya pAtracIvaramAdAya taM karvaTakamanupApta: | taM karvaTakaM
piNDAya prAvikSat | tata: piNDapAtamaTitvA saMlakSayati—idaM devAyatanaM divA AkIrNam |
bahi: karvaTakasya zAnte sthAne piNDapAtaM velAM karomIti | sa karvaTakAnniSkramyedaM
zAntamidaM zAntamiti yena tadudapAnaM tenopasaMkrAnta: | upasaMkramya pAtrasrAvaNamekAnta upa-
nikSipya pAdau prakSAlya hastau nirmAdya pAnIyaM parisrAvya zIrNaparNakAni samudAnIya
niSadya bhaktakRtyaM kRtvA hastau nirmAdya mukhaM pAtraM ca pAtraparisrAvaNaM yathAsthAne sthApya pAdau
prakSAlya anyatamavRkSamUlaM nizritya suptoragarAjabhogaparipiNDIkRtaM paryaGkaM baddhvA zAnteneryA-
pathena niSaNNa: | tasmin divase mAnuSagandhenaikamRgo’pi na grahaNAnugata: | atha sa lubdhaka:
kAlyamevotthAya yena tadudapAnaM tenopasaMkrAnta: | sa tAn kUTAn pAzAMzca pratyavekSitumArabdha: |
ekabhRgamapi nAdrAkSIt | tasyaitadabhavat—mamAmI kUTA: pAzAlepAzcAvandhyA: | kimatra kAraNaM
yenAdya ekamRgo’pi na baddha iti ? | tadudapAnaM sAmantakena paryaTitumArabdha: | pazyati manuSya-
padam | sa tena padAnusAreNa gata: | pazyati taM pratyekabuddhaM zAnteneryApathena niSaNNam |
sa saMlakSayati—ete pravrajitA: zAntAtmAna IdRzeSu sthAneSvabhiramante | yadyadyAhamasya jIvi-
tApacchedaM na karomi, niyatameSa mama vRttisamucchedaM karoti | sarvathA praghAtyo’yamiti |
tenAsau nirghRNahRdayena tyaktaparalokena karAkArasadRzaM dhanurAkarNaM pUrayitvA saviSeNa zareNa
marmaNi tADita: | sa mahAtmA pratyekabuddha: saMlakSayati—mA ayaM tapasvI lubdho’tyantakSatazca
bhaviSyati, upahatazca | hastoddhAramasya dadAmIti | sa vitatapakSa iva haMsarAja uparivihAya-
samabhyudgamya jvalanatapanavarSaNavidyotanaprAtihAryANi kartumArabdha: | Azu pRthagjanasya Rddhi-
rAvarjanakarI | sa mUlanikRtta iva druma: pAdayornipatya kathayati—avatarAvatara sadbhUtadakSiNIya,
mama klezapaGkanimagnasya hastoddhAramanuprayaccheti | sa tasyAnukampArthamavatIrNa: | tatastena vizalyI-
kRta: | upanAho datta: | uktazca—Arya, nivezanaM gacchAma: | yadyatra suvarNapalo’pi
dAtavya:, ahaM pariprApayAmIti | sa saMlakSayati—yanmayA anena pUtikAyena prAptavyaM tadidAnIM
zAntaM nirupadhizeSaM nirvANadhAtuM pravizAmIti | sa tasyaiva purastAtpunargaganatalamabhyudgamya
vicitrANi prAtihAryANi vidarzya nirupadhizeSe nirvANadhAtau parinirvRta: | dhanavAnasau
@491
lubdha: | tena sarvagandhakASThaizcitAM citvA dhmApita: | sA citA kSIreNa nirvApitA | tAnya-
sthIni nave kumbhe prakSipya zArIrastUpa: pratiSThApita: | chatradhvajapatAkAzcAropitA: | gandhai-
rmAlyairdhUpaizca pUjAM kRtvA pAdayornipatya praNidhAnaM kRtam—yanmayaivaMvidhe sadbhUtadakSiNIye’pakAro
kRta:, mA ahamasya karmaNo bhAgI syAm | yattu kArA kRtA, anenAhaM kuzalamUlenADhye mahA-
dhane mahAbhoge kule jAyeyam, evaMvidhAnAM ca guNAnAM lAbhI syAm, prativiziSTataraM cAta:
zAstAramArAgayeyaM na virAgayeyamiti ||
kiM manyadhve bhikSavo yo’sau tena kAlena tena samayena lubdhaka:, eSa evAsau rudrA-
yaNo bhikSu: | yadanena pratyekabuddha: saviSeNa zareNa marmaNi tADita:, tasya karmaNo vipAkena
bahUni varSazatAni bahUni varSasahasrANi narakeSu pakta:, tasminnapi codapAne saviSeNa zareNa
marmaNi tADita:, tenaiva ca karmAvazeSeNaitarhyapyarhattvaprApta: zastreNa praghAtita: ||
punarapi bhikSava: saMzayajAtA: sarvasaMzayacchettAraM buddhaM bhagavantaM papracchu:-kiM bhadanta
zikhaNDinA raurukanivAsinA janakAyenAyuSmatA mahAkAtyAyanena ca karma kRtaM yena pAMzunA-
vaSTabdhA:, hirubhirukau tvagrAmAtyau niSpalAyitAviti ? bhagavAnAha—ebhireva bhikSava: karmANi
kRtAnyupacitAni labdhasaMbhArANi pariNatapratyayAnyoghavatpratyupasthitAnyavazyaMbhAvIni | ebhi:
karmANi kRtAnyupacitAni | ko’nya: pratyanubhaviSyati ? na bhikSava: karmANi kRtAnyupacitAni
bAhye pRthivIdhAtau vipacyante, nAbdhAtau, na tejodhAtau, na vAyudhAtau, api tUpAtteSveva
skandhadhAtvAyataneSu karmANi kRtAni vipacyante zubhAnyazubhAni ca |
na praNazyanti karmANi kalpakoTizatairapi |
sAmagrIM prApya kAlaM ca phalanti khalu dehinAm ||70||
bhUtapUrvaM bhikSavo’nyatarasmin karvaTake gRhapati: prativasati | tena sadRzAt kulAt
kalatramAnItam | sa tayA saha krIDate ramate paricArayati | tasya krIDato ramamANasya pari-
cArayata: putro jAta: | punarasya krIDato ramamANasya paricArayato dArikA jAtA | yAva-
danyatama: pratyekabuddho janapadacArikAM caraMstaM karvaTakamanuprApta: | yA janmikA dArikA:,
tAsAM yAcanakA Agacchanti | tasyA na kazcidAgacchati | asati buddhAnAmutpAde pratyeka-
buddhA loka utpadyante hInadInAnukampakA: prAntazayanAsanabhaktA ekadakSiNIyA lokasya |
yAvadanyatama: pratyekabuddho janapadacArikAM caraMstaM karvaTakamanuprApta: | yAvattayA dArikayA 
gRhaM saMmRjya vATasyopariSTAt saMkArazchorita: | tasya pratyekabuddhasya piNDapAtamaTata: zirasi
patita: | tayAsau dArikayA patan dRSTa: | na cAsya vipratisAracittamutpannam | naivam |
tasyAstameva divasaM yAcanaka Agata: | sA bhrAtrA pRSTA-kiM tvayAdya kRtaM yena te yAcanakA
nAgatA iti | tayA samAkhyAtam—mayA tasyopari saMskArazchorita: | tena vipuSpitam |
tadA dArikayA anyasyA dArikAyA niveditam | tayApyasyA lokasyedaM pApakaM dRSTigata-
mutpannam | yasyA yasyA yAcanakA Agacchanti, sA sA tasya pratyekabuddhasyopari saMkAraM
@492
chorayatviti | asatkArabhIravaste mahAtmAna: sarve pratyekabuddhA: | sa tasmAt karvaTakAtprakrAnta: |
paJcAbhijJAnAmRSINAmupari kSeptumArabdhA: | te’pi prakrAntA: | tato mAtApitrorupari kSeptu-
mArabdhA: | tasmin karvaTake dvau gRhapatI samakau prativasata: | sA AbhyAmuktA-bhavanta:,
asaddharmo’yaM vardhate, viramateti | tAbhyAM nivAritA: prativiratA: ||
kiM manyadhve bhikSavo yAsau dArikA yayA pratyekabuddhasyopari saMkArazchorita:, eSa
evAsau zikhaNDI | yo’sau karvaTakanivAsI janakAya:, eSa evAsau raurukanivAsI
janakAya: | yadebhi: pratyekabuddhAnAmupari pApakaM dRSTigatamutpannaM kRtam, asya karmaNo
vipAkena pAMzunAvaSTabdhA: | yo’sau gRhapatI yAbhyAM nivAritam, etAvetau hirubhirukA-
vagrAmAtyau | tasya karmaNo vipAkena niSpalAyitau | yo’sau dArikAyA bhrAtA yena
vipuSpitam, eSa evAsau kAtyAyano bhikSu: | yadanena vipuSpitaM tasya karmaNo vipAkena
pAMzunAvaSTabdha: | yadi tena na vipuSpitaM (cittaM) na pAMzunAvaSTabdho’bhaviSyaditi | yadi
tasya pApakaM dRSTigatamutpannamabhaviSyat, kAtyAyano’pi bhikSu: pAMzunAvaSTabdho’nayena vyasana-
mApanno’bhaviSyaditi | iti hi bhikSava ekAntakRSNAnAM karmaNAmekAntakRSNo vipAka:,
ekAntazuklAnAmekAntazukla:, vyatimizrANAM vyatimizra: | tasmAttarhi bhikSava ekAntakRSNAni
karmANyapAsya vyatimizrANi ca, ekAntazukleSveva karmasvAbhoga: karaNIya: | ityevaM vo bhikSava:
zikSitavyamiti | bhikSavo bhagavato bhASitamabhyanandanniti ||
iti zrIdivyAvadAne rudrAyaNAvadAnaM samA{1 ##After DA 37, there is a fragment from the## siMhajAtaka ##in all
Mss. used by C:##
nama: sarvajJAya | mAtaryapakAriNa: prANina ihaiva vyasanaprapAtapAtAlAvalambino bhavanti | satata-
samupajAyamAnapremaprasAdabahumAnamAnasai: satpuruSairmAtara: zuzrUSaNIyA: | tadyathAnuzrUyate—vikasitakumudendu-
kundakusumAvalIguNagaNavibhUSita: pUrvajanmAntaropAttAprameyAnavadyavipulasakalasaMbhAro dhanadasamAnaratnazriya:
svajanakRpanatasyaiva nAnyadasti sukhaM nRNAm | tadevaM tena bhagavatA tiryagjanAvativartamAnena suciramabhirakSita:
prANinikSepa: tadavasthenApi prajJAparicarya: kRta iti vicintya yastena dharmanikSepo nikSipta: sAdhutAyinA
pAlanIya: sa yuSmAbhiratyantaM sukhamicchadbhi: || siMhajAtakamiti || 
##After this, Avadana 38 begins with## mAtaryapakAriNa: ##etc.##}ptam ||
@493
38 maitrakanyakAvadAnam |
mA{1 ##Before## mAtari, ##the Mss. read## nama: sarvajJAya.}taryapakAriNa: prANina ihaiva vyasanaprapAtapAtAlAvalambino bhavantIti satata-
samupajAyamAnapremaprasAdabahumAnamAnasai: satpuruSairmAtara: zuzUSaNIyA: | tadyathAnuzrUyate—
vikasitasitakumudendukundakusumAvalIguNagaNavibhUSita: pUrvajanmAntaropAttAprameyAnavadyavipula—
sakalasaMbhAro dhanadasamAnaratnAzraya: svajanakRpaNavanIpakabhujyamAnodAravibhavasAranicayo mitro
nAma sArthavAho babhUva |
paropakAraikarasAbhirAmA
vibhUtaya: sphItatarA babhUvu: |
tasyAryasattvasya nabhasyarAtre
karA navendo: kumudAvadAtA: ||1||
tRSNAnilai: zokazikhApracaNDai—
zcittAni dagdhAni bahuprakAram |
AzAvatAM sapraNayAbhirAmai-
rdAnAmbuSekai: zamayAMbabhUva ||2||
dRSTvA lokamimaM dhanakSayabhayAt saMtyaktadAnotsavaM
lokaklezapizAcikAvazatayA saMdUSitAdhyAzayam |
kAruNyAt sa dadAvanAthakRpaNaklIbAturebhyo dhanaM
matvA ca prahatArNavormicapalaM svaM jIvitaM bhUyasA ||3||
yeSu vyAsajjacetA bhujagavaravadhUbhogabhImeSu labdhA 
gAhante pApagartaM sphuTadahanazikhAbhImaparyantarandhram |
vAtAghAtapranRttapravaranaravadhUnetrapakSmAgralolAn
tAnarthAnarthidu:khavyupazamapaTubhi: protsasarja pradAnai: ||4||
tasmAt putradhanatvAt putrAbhilASiNo yadA manorathazatairasakRdunmiSitonmiSitA:
putrazriya: prasahya sphItataravairabhArendhanavahninaiva vigatanikhilapratIkAradAruNaprabhAvamahatA
sukRtAntalayaikaparAyaNA: kriyante sma, yadAsau lokapravAdamAtrayApi panthAnaM samavatIrya
dhanadavaruNakuberazaMkarajanArdanapitAmahAdIn devatAvizeSAn putrArthaM yAcitumArebhe |
yasmin yasmiMratanayasarasi svacchapUrNAmbupUrNe
vane(jAte)vRddhi: samuditamahAvaMzalakSmyambujasya |
tattattasya prabalavirasaM yAti tIkSNAMzumAlai:
zoSaM manye raviriva jalaM bhAgadheyArkabimbam ||5||
@494
rudraM naikakapAlazekharadharaM cakrAyudhaM vajriNaM
sraSTAraM makaradhvajaM girisutAputraM mayUrAsanam |
gaGgAzaGkhadalAvadAtasalilAMstAMstAMzca devAnasau 
putrArthI zaraNaM yayau bahu punardAnaM dvijebhyo dadau ||6||
yadyajjano maGgaladezanAbhi-
rvratopavAsAdhigataizca du:khai: |
putrArthasaMsiddhinimagnabuddhi-
rvikSipya khedaM sa cakAra tAMstAn ||7||
evamanekaprakArakAyacetasorAyAsakAribhirapi vratopavAsamaGgalairyadA naiva kadAcit
kAle’sya putrA jIvino babhUvu:, tadainamativipule pragADhazokApagAmbhasi nimajjantaM kazcit
sAdhupuruSo’bravIt—
karmANyevAvalambanti dehinAM sarvasaMpada: |
bhUtAnAM tuGgazRGgAdvA vinipAto na bhUtaye ||8||
saMklezaM bahava: prAptA: putratRSNArtabuddhinA |
na ca te’dyApi jIvanti tatra kiM parikhidyase ||9||
karmANi nirmucya kathaM bhavebhya:
svargaukasastuSTivazAdiheyu: |
ye yairvinA nAtmabhavaM labhante
te tairvinA janma kathaM bhajeran ||10||
ye sAMsArikanaikadu:khadahanajvAlAlatAliGgitA-
ste vAJchanti narAmaroragasukhaM prAyeNa dAnAdibhi: |
tvaM kenApi viDambase jaDamati: putrAzayonmattako
yastvaM dyAmadhigantumicchasi bRhatsopAnamAlAzrayAt ||12||
vidhimaparamahaM te bodhayAmi prasiddhyai
tvamapi ca kuru tAvat saMprasiddhyai kadAcit |
yadi bhavati sutaste kanyakAnAma tasya
sakalajanapade’smin khyApayasva prasiddhyA ||13||
atha tasya kAlAntare gaganatalamaMzumAlIva svakiraNanikarairvirAjamAnaM svavaMzalakSmI:
putraM janayAMbabhUva | sa ca—
nirvAntAmalahemazailazirasa: pracchedagauradyuti:
saMpUrNAmalacandramaNDalasamacchatrorubhAsvacchirA: |
@495
mattairAvaNacArupuSkarakaravyAlambabAhudvayo
bhinnendIvaraphullapatranicayazyAmAruNAntekSaNa: ||14||
bhUya: kalpasahasrasaMcitamahApuNyaprabhAvodbhavai:
pravyaktasphuritendracAparucirai: prahlAdibhirlakSaNai: |
mUrtistasya rarAja cAruzikharAddhemaM yathA bhUcyutaM
prodgIrNasvamayUkhajAlajaTilai ratnAGkurairveSTitam ||15||
bhramaracamarapaGktizyAmakezAbhirAmaM
samavipulalalATaM zrImaduttuGganAsam |
tanayamuditacetA maitrakanyAbhidhAnaM
dazadivasapareNa khyApayAmAsa loke ||16||
zarIriNAM vRddhikarai: samRddhai—
rvizeSayuktairvividhAnnapAnai: |
sudhAvadAtai: sphuTacandrapAdai:
payodhiveleva yayau samRddhim ||17||
dhAtrIbhi: sa samunnIta: kSIraizca sarpimaNDakai: |
pupoSa sundaraM dehaM hradasthamiva paGkajam ||18||
atha tasya pitA mitra: sArthavAho vaNigjanai: |
dravyairvahanamAropya jagAhe codadhiM mudA ||19||
timiMgilakSobhavivardhitormi—
payodadhau mInavipannapAtre |
pitaryatIte jananIM jagAda
cakAra kiM karma pitA mameti ||20||
tato’sya jananI pativiyogazokaglapitahRdayA cintAmApede |
AzApAzazatAkRSTo jano mRtyuM na pazyati |
viSayAsvAdakRpaNo vAraNasyeva bandhanam ||21||
yadyapi kathayiSyAmi pitaraM yAnapAtrikam |
eSo’pi mama mandAyA nAzameSyati toyadhau ||22||
yAvaccAyaM janapadamimaM tasya vRttiM na bhUtAM
pRcchatyasmai kathayati na vA sarva evaiSa loka: |
tAvadyuktaM mama sutamimaM mRtyuvaktrAntarAlaM
nAnAdu:khavyasanagahanaM vyAdhiSaktaM niSeddhum ||23||
@496
paro’pi ya: sAdhujanAnujuSTaM
vihAya mArgaM zrayate vimArgam |
nivAraNIya: sa svamatAjjanena
prayatnata: kiM punareva putra: ||24||
tato jananI kathayAMcakre—
putra aukarikatvena pitA te mAmapUpuSat |
yadyahaM sukhitA kAryA kArSIraukAribhUSaNam ||25||
atha maitrakanyako bodhisattvo mAturvacanaM kusumamAlAmiva zirasA samabhivandya anya-
sminnahani aukarikApaNaM prasasAra |
puNyasaMbhAramahatastasya sattvadayAvata: |
prathame’hani saMpannaM catu:kArSApaNaM dhanam ||26||
svagarbhasaMdhAraNadu:khitAyai
dadau sa tasyai mudito jananyai |
dAridryadu:khavyasanacchidAyai
dhanaM mahAbhogaphalaprasUtyai ||27||
atha ye tasmin puravare ciraMtanA aukarikA:, te tasya tAmabhivardhamAnAM krayavikraya-
lokamaviSamavyavahAranItyA prakRtipremapezalatayA cAvarjitamanasastasmin mahAsattve vyavahArArtha-
mApatantamavalokya taM tasmAtkarmaNo vinivartanArthamAhu:-
gAndhikApaNika: zreSThI pitaitasmin pure purA |
sa tvaM tAM vRttimujjhitvA zrayase’nyAM kayA dhiyA ||28||
atha bodhisattvastAmapi jIvikAmapahAya gAndhikApaNaM cakAra—
yasminneva dine cakre sa sAdhurgAndhikApaNam |
kArSApaNASTakaM tasya tasminnevopapadyate ||29||
tamapi mAtre pratipAditavAn | atha gAndhikApaNikA: puruSA: sametyAgatya ca taM
mahAsattvaM vicchandayAmAsu:-
gAndhApaNaM klIbajanAbhipannaM
pitA na vai mAdya pure(?)cakAra |
tatraiva hairaNyikatAM sa kRtvA
dhanAni bhUyAMsi samApa sAdho ||30||
atha maitrakanyako bodhisattvastAmapi jIvikAmapahAya hairaNyikApaNaM cakAra |
tayApi tasmin vyavahAranItyA
hairaNyikAMstAnabhibhUya sarvAn |
@497
lebhe dine sa prathame mahArha:
kArSApaNAn SoDaza tAn dadau ca ||31||
dine dvitIye dvAtriMzat kArSApaNamupArjya sa: |
dakSiNIyavizeSAyai mAtre tAnapi dattavAn ||32||
atha hairaNyikApaNikA: puruSA sametyAgatya ca taM tasmAtkarmaNo vinivartanArthamAhu:-
zaraccandrAMzudhavale labdhvA janma kule katham |
kRpaNAM jIvikAhetorvRttimAzrayate bhavAn ||33||
prabhaJjanoddhUtazikhAkarAle
hutAzane visphuritasphuliGge |
vivartitaM zlAdhyamatIva puMsAM
na tu svavRttezcyavanaM pravRttam ||34||
mahoragAzvAsavighUrNitograi-
staraMgabhaGgairviSamaM payodhim |
agAdhapAtAlavilagnamUlaM
pitA vigAhyArjitavAn dhanaM te ||35||
yadAzritaM karma janAnuvartinA
tvayA vidagdhena dhanepsunAdhunA |
kathaM na saMprApsyasi bhAgyasaMpadaM
piturvyatIte’pi vizAlinIM zriyam ||36||
vittezvaro’pyarthavibhUtivistarai—
rnAzAM sadarthAM vibabhAra yasya |
tasyA mahendrAmalatulyakIrte:
sUnu: kathaM tvaM na bibharSi lajjAm ||37||
ye mRtyuM gaNayanti naiva vipadi grAsaM bhajante’nagha
gehe bandhuSu sUnuSu vyapagatasnehAtmanodyogina: |
ye nItvA jaladhInagAdhasalilAnAvartabhImAn budhA:
prApyArthAn gajadantabhaGgasitayAsinvanta kIrtyA jagat ||38||
atha maitrakanyako bodhisattvastebhyo’pi tathAnuguNinIM kathAmavadhArya samudrAvataraNakRta-
vyavasAyo mAtaramupasRtyovAca—amba, sArthavAha: kilAsmAkaM pitA purA | tadanujJAM prayaccha,
yadahamapi mahAsamudramavatariSyAmIti | sA pUrvameva bhartRmaraNadu:khena vigatajIvitAzA svasya
tanayasya tenAsaMlakSitadAruNena viyogazokazastreNa bhRzataraM pravidAryamANahRdayeva svatanayamAha-
vatsa kena tavAkhyAtaM vinAkAraNazatrunA |
jIvitaM kasya te’niSTaM tvayA krIDAM karoti ka: ||39||
@498
daivAt kathaMcitsaMprAptaM cakSurekaM tvamadya me |
putraklezabhAginyA mRtyunA hriyase’dhunA ||40||
na yAvadevaM mama du:khazalyaM
prayAti nAzaM pravidArya zokam |
kathaM nu tasyopari me dvitIyaM
nipAtyate pApamayairamitrai: ||41||
yeSAM ceto vividhavirasAyAsadu:khAprakampyaM
yai: saMtyaktaM kRpaNahRdayairjIvitaM bhogalubdhai: |
te saMtyaktvA nayanagalitAzrupravAhArdravaktrAn
bandhUnajJA makaranilaye mRtyave yAnti nAzam ||42||
tanmAmanAthAM pratipAlanIyAM
tvajjIvitAzaikanibandhajIvAm |
saMtyajya yAtuM kathamudyamaste
mA sA kathA mA nu vaco madIyam (?) ||43||
svaprANasaMdehakarImavasthAM
pravizya naikAntasukhaM prasAdhyam |
saMpattayo yena vaNigjanasya
tato’hamevaM suta vArayAmi ||44||
sa tasyA hitArthaM madhurANyapi vacanakusumAni tRNamivAvadhUya sapragalbhatayA samava-
lambitavikatthAzobhaM kiMcidIdRzaM pratyAha-
varaM naiva tu jAyeran ye jAtA nirdhanA janA: |
jAtasya yadi du:khAni varaM mRtyurna jIvitam ||45||
AzayA gRhamAgatya dInadInAstapasvina: |
arthino mama pApasya yAnti ni:zvasya durmanA: ||46||
ye zaktihInA vibhavArjanAdau
te dehino du:khazataM sahante |
lokaM punardu:khazatopataptaM
draSTuM na zaknomi cirAyamANa: ||47||
tasmAdvilaGghAmi vacastvadIyaM 
yAsyAmi taM tvaM prajahIhi zokam |
tatraiva yAyAM nidhanaM samudre
chinnaM mayA vA vyasanaM janasya ||48||
@499
atha maitrakanyako bodhisattvo mAtaramapramANIkRtya nirgatya gRhAdvArANasyAM puryAmAtmAnaM
sArthavAhamityuddhoSayAmAsa |
asyAmeva purA puraMdarapurIpratispardhipuryAM vaNik
mitro nAma babhUva yatsuranaraprakhyAtakIrtidhvaja: |
putrastasya mahAsamudramacirAdyAsyatyamuSmindine
yAtuM ye vaNija: kRtopakaraNAste santu sajjA iti ||49||
atha maitrakanyako bodhisattvo vividhopakaraNasaMbhArasAdhanAnAM samAgRhItapuNyAhaprasthAna-
bhadrANAmupahRtamaGgalavividhAnAM vaNijAM paMJcabhi: zatai: kRtaparivAra: prasasAra | mAtA cainaM
gacchatIti zrutvAha—mamaikaputraka, kva yAsyasIti karuNakaruNAkranditamAtraparAyaNA komalavimala-
kamaladalavilAsAlasAbhyAM pANikamalAbhyAM rucirakanakaghaTitaghaTavikaTapayodharavarorubhAsura-
mura: pragADhamabhitADayati | bASpasaliladhArAparaMparodbhavoparudhyamAnakaNThI anilabalAkulita—
galitasajalajaladapaTalAvalImalinakezapAzA satvaratvaramabhigamya maitrakanyakasya bodhisattvasya
pAdayo: pariSvajyaivamAha—mA mAM putraka parityajya yAsIti |
anartharAgagrahamUDhabuddhayo
narA hi pazyanti na kevalaM hitam |
satAM hitAdhAnavidhAnacetasAM
giro’pi zRNvanti na bhUtavAdinAm ||50||
maitrakanyako’pi—
dharaNi[tala]nimagnAM mAtaraM zokavazyAM
zirasi kupitacitta: pAdavajreNa hatvA |
muhurupacitazoka: karmaNA preryamANa:
tvaritamatirabhUt saMprayAtuM vaNigbhi: ||51||
tata: sA mAtA samutthAyAha—putraka,
mayi gamananivRttiM kartumatyudyatAyAM
yadupacitamapuNyaM macchirastADanAtte |
vyasanaphalamanantaM mA tu bhUt karmaNo’sya
punarapi guruvAkyaM mAtigA: svapnato’pi ||52||
atha maitrakanyako bodhisattvo vividhavihArAyatanaparvatopavanagahvarasarittaDAgArAma-
ramaNIyatarAnanekanagaranigamakarvaTagrAmAdInanuvicaran krameNa samudratIraM saMprApya sajjIkRtayAna-
pAtro bhujagapativadanavisRtazvasanacapalabalavilulitavipulavimalasalilamaruNataruNakiraNa—
nikararucirapadmarAgapuJjaprabhArAgaraJjitormimAlAjalamasurasvarasamasuraparasurezvarakarodarasphuritahuta-
vahazikhAvalIkarAlavajrapatanabhayanilInadharaNIdharazikharaparAhatajaloddhatottuGgataraMgabhaGgaraudraM samudra-
mavatatAra |
@500
mahAnilotkSiptataraMgabhaGgai:
samullasadbhi: khamivotpatantam |
saritsahasrAmburayapravAhai—
rbhujairvilAsairiva gRhyamANam ||53||
prakSubdhazIrSoragabhImabhoga—
vyAvartitodvartitatoyarAzim |
tanmUrdhni ratnodgatarazmipuJjaM
jvAlAkalApocchuritormicakram ||54||
ahipativadanAdvimuktatIvra-
jvalitaviSAnaladAhabhImazaGkham |
timinakhakulizAgradAritAdriM
tadacalapAdahatAmbumInavRndam ||55||
tuGgataraMgasamudgatatIraM 
tIranilInakalasvanahaMsam |
haMsanakhakSatadAruNamInaM
mInavivartitakampitavelam ||56||
ratnalatAvRtabhAsurazaGkhaM
zaGkhasitendugabhastivivRddham |
vRddhabhujaMgamahAbhavaraudraM
raudramahAmakarAhatacakram ||57||
khagapatisavilAsapANivajraM
prahatavipATitadRSTimUlarandhram |
pramuditajaladantidantakoTi-
pramathitanaikavilAsakalpavRkSam ||58||
tadeva sa saMlakSya tIraparyantarekhaM prakaTavikaTArtagartodarabhramadbhramitajhaSabhujagakulamaNDalaM
naikavicitrAdbhutAzcaryamatizayamambhasAmAlayamatikrAmatastasya dharaNIdharazikharavipulAtmabhAvasya
makarakaripatervivartamAnasya samutthitairurvIdharAkAradAruNai: pramuktakalakalArAvaraudrairmahadbhi: salila-
nivahairutpIDyamAnaM tadyAnapAtraM maraNabhayaviSAdabhrazyamAnagAtrairdInaruditAkranditamAtraparAyaNai:
saMyAnapAtrakai: saha sahaiva salilanidheradha: praveSTumArabdham |
urvIdharAkArataraMgatuGgai—
rugrairyugAntAnilacaNDavegai: |
tadyAnapAtraM jaladherjalaughai-
rAsphAlyamAnaM vidadAra madhye ||59||
@501
daMStRAkarAle jhaSavaktrarandhre 
kazcinmamArArtaravastapasvI | 
kecijjalodgAraniruddhakaNThA
jagmurnirucchvAsagirA vyasutvam ||60|| 
gatvApi kecitphalakairmahadbhi- 
rambhonidhestIramavekSamANA: | 
dUrAmbusaMtAnaparizramArtA- 
strAsAkulA nedurudIrNanAdA: ||61|| 
atha maitrakanyako bodhisattvastena mahatA vyasanopanipAtenApyanApatitabhayaviSAda- 
dainyAyAsamanA: samavalambya mahaddhairyaparAkramaM sasaMbhramaM phalakamAdAya prasasAra | tato’sau 
samapavanagamanajavajanitasavilAsagatibhi: salilaplavairitastata: samAkSipyamANo nirAhAratayA ca 
parimlAyamAnanayanavadanakamalazcAnyairbahubhirahorAtrairyathAkathaMcittasya duravagAhasalilasya mahA- 
rNavasya dakSiNaM tIradezamAsasAda | 
tIrtvA tamambhonidhimapragAdha- 
mAsAdya tIraM phalakaM mumoca | 
saMsmRtya mAturvacanaM sa pANA
vyAsajya mUrdhAnamidaM jagAda ||62|| 
zRNvanti ye nAtmahitaM gurUNAM 
vAkyaM hitArthodayakAryabhadram | 
teSAmimAni vyasanAni puMsA- 
mAvAhayanti prabhavanti mUrdhni ||63|| 
taireva naikavyasanapradasya 
toyendubimbasthitibhaGgurasya | 
prAptaM phalaM janmataro: sudhIbhi- 
rye mAnayantIha giro gurUNAm ||64|| 
mAturhitAyaiva sadodyatAyA: 
prollaGghya vAkyaM mama duSkRtasya | 
puSpaM yadIdRgbharapApadAruNaM 
prAntaM gamiSyAmi kadA phalasya ||65|| 
hutavahahatalekhAtyantaparyantaraudraM 
gamanapatitamugraM vismayAtyantavajram | 
guruzirasi dadhAna: pAdavajraM khalo’haM 
kathamavanividAryazvabhrarandhre na lagna: ||66|| 
@502
ye santo hitavAdinAM sphuTadhiyAM saMpAdayante gira: 
zreyaste samavApnuvanti niyataM kravyAdapuryAM yathA | 
ye tUtsRjya mahArthasAradayitAM vAcaM zrayante’nyathA 
dustAre vyasanodadhau nipatitA: zocanti te’haM yathA ||67|| 
tato’sau krameNa khadiravarasaralaniculabakulatamAlatAlanAlikeradrumavanagahanaM pravara- 
vAraNavarAhacamarazarabhazambaramahiSaviSANakarSaNapatitamathitavividhamAlulatAjAladu:saMcaraM kvaci- 
tkSubhitakesarininAdabhayacakitavanacarakulAkIrNacaraNaM kathaMcidapi zabaramanujajanacaraNA- 
kSuNNaparyantamanucaran kvacit sthitvaivamAha- 
ete dADimapuSpalohitamukhA: pronmuktakolAhalA 
hAsAdarzitadantapaGktivirasA: zAkhAmRgA nirbhayA: | 
sarpAn bhImaviSAnalasphuradurujvAlAkarAlasphuTAn 
hatvA pANitalai: prayAnti vivazA: phUtkArabhItA: puna: ||68|| 
ramye kuGkumazAkhinAmaviralacchAyAkuthAzItale 
mUle komalanIlazAdvalavati pravyaktapuSpotkare |
vaMzaistAlaravai: sagItamadhurai: pracchedasaMpAdibhi: 
saMgItAhitacetasa: pramuditA gAyantyamI kinnarA: ||69|| 
tato nAtidUramatisRtya mahIdharavarAkAraM parvataM dadarza | 
kvacidugrataracArumaNiprabhayA 
surabhIkRtabhImaguhAvivaram | 
kvaciduddhatakinnaragItaravaM 
pratibuddhasasaMbhramanAgakulam ||70|| 
capalAnilavellitapuSpataruM 
tarumandiramUrdhni caladbhramaram | 
bhramaradhvanipUrNaguhAkuharaM 
kuharasthitaraudrabhujaMgakulam ||71|| 
pakSivirAjitaparvatazRGgaM 
zRGgazilAtalasaMsthitasiddham | 
siddhavadhUjanaramyanikuJjaM 
kuJjanisevitamattazakuntam ||72|| 
mattazikhaNDikalasvararamyaM 
ramyaguhAmukhanirgatasiMham | 
siMhaninAdabhayAkulanAgaM 
nAgamadAmbusugandhisamIram ||73|| 
@503
kvacidupacitavAraNadantazikhAzanidAritazikharatataM pravirUDhavilAsazikhAgaruvRkSavanam | 
kvaciduparipayodharabhArataraladhvaniraJjitazikhikulAviSkRtapicchakalApavicitritacArutaTam | 
kvacidanilavikampitapuSpataruM skhalitojjvalasurabhibalaM kusumaprabalaprativAsitasAnuzikham ||74|| 
tathAparaM dadarza- 
likhantaM karAlairnabha: zRGgajAlai: 
kSipantaM mayUkhaistama: sAgarANAm | 
vahantaM samabhrAmbarAmadrigurvI
kSarantaM kvacit kAJcanAmbha:pravAham ||75|| 
phalitAmalakAsanakalpataruM 
tarukhaNDavirAjitasAnuzikham | 
zikharasthitadevavadhUmithunaM 
mithunairdahatAM vayasA madhuram ||76||
kvacidarkamahArathacakranipAtavikhaNDitamayUkhakalApakarAlitanaikamahAmaNi- 
pallavasaMcayaM maulibharAvanatonnatabhAsuravajradharam | 
kvacidindrakarIndravimardataraMganayabhramitapracalatkalahaMsakulAvalihAra- 
nabhassaridambuvidhautazilam | 
kvacidaNDajarAjavilAsasamucchritayakSamahAbhujavajravipATitasAgara- 
vAritaloddhRtapannagabhogadharam | 
kvacideva surAsurasaMyugazastravipannamahAsuravidruta- 
zoNitaraGgamahAvalayam ||77|| 
dRSTvaivamAha- 
ete parvatazRGgavandanatarucchAyAsthalaM saMsRtA: 
karNaprAvaraNaM navAruNakaracchAyAsamAnazriya: | 
prekSante madavArilolamadhuliTprollIDhagaNDasthalaM 
darpAt kesariNo balena mahatA pronmathyamAnA gajam ||78|| 
ityevamasAvatikAntAradurgaM salilaphalAhAramAtraparAyaNa: paribhramannajJAnatama:paTalAva- 
guNThitamiva jagat saMsArapaGke tribhuvanasvAmIvodayad ramaNakaM nAma nagaraM dadarza | 
samucchritottuGgacalatpatAkai: 
patatpatatrisvanavAvadUkai: | 
suvarNasAlairmaNihemazRGgai- 
rmahIdharAkAragRhai: suguptai: ||79|| 
nilInapadmAlikulAlipadmai: 
samunmiSatpadmaraja:pizaGga: | 
@504
kalapralApANDajarAvaramyai-
rmandAnilairAvasathIkRtaM sadA ||80|| 
surakarikarajagnakalpavRkSai- 
rmarakataratnatRNai: zukAMzunIlai: | 
maNikanakalatAnibaddhazAkhai: 
kvacidurubhistarubhi: prakAmahAri ||81|| 
vikasitanavakarNikAragaurai: |
kanakagRhairbahuratnazRGgacitrai: | 
svakiraNarucirorutnasAno-
racalapate: sakalazriyaM dadhAnam ||82|| 
kvacidamaravilAsinIkarAgra- 
prahatamahAmurajasvanAbhirAmam | 
kvaciduparipayodatUryanAda- 
pramuditamattazikhaNDivRndakIrNam ||83|| 
tatastaddarzanAt samutpannajIvitAzo’sau ramaNaM nagaramupasasarpa | tasmAnnagarAdvini:sRtya 
catasro’psarasa: dravitanavakanakarasarAgAvadAtamUrtaya: pravikasitAmbujakusumarucakarucinayana- 
yugalotpalavilAsA: kvaNadruciravividhamaNimekhalApabhA(prAgbhA)ramandavilAsagataya: kanaka- 
kalazAkArapRthutarapayodharabharAvanamitatanumadhyA divasakarakarasparzavibodhitAmlAnakamalapalAza- 
bhAsurAdharakisalayA vividhavibhUSaNazatA nirAmayadarzanA: zirasi viracitobhayakamalAJjalayo 
maitrakanyasya bodhisattvasya pAdayorvinyasitazirasa: prAhu:- 
susvAgataM candrasamAnanAya 
nArIjanaprItivivardhanAya | 
kRpAmRtAhlAditamAnasAya 
bodhau cirAbaddhavinizcayAya ||84||
adyaiva du:khAni zamaM gatAni 
adyaiva no jIvitamAttasAram | 
niratyayapremavizeSabhadrA- 
Nyadyaiva saukhyAni pura: sthitAni ||85|| 
imAni du:khAGkuzakhaNDitAni 
manAMsi na: zokaparikSatAni | 
bhavantamAsAdya vasantakAle 
vanAntarANIva vijRmbhitAni ||86|| 
@505
yAnyarjitAnyanyabhavAntareSu 
karmANi zuklAni zubhodayAni | 
teSAM phalaM vIkSaNameva te’laM
saGgastvayA kiM punareva dIrghyam (rgha ?) ||87|| 
adyaiva mA bandhusuhRdviyoga- 
zokaMkathA: kasya na santyapAyA: | 
dAsyo vayaM te’psarasazcatasra: 
chAyA na te laGghayituM samarthA: ||88|| 
ratnAni vAsAMsi samujjvalAni 
zayyAzrayAzcArutarA vayaM ca | 
saMtyaktabhartA: surarAjayogyA 
zaktirvidheneha(?) sukhaM bhajasva ||89|| 
api ca | 
du:khe mahatyapratikAraghore 
ye vartamAnAzciramudvahanti | 
te du:khabhAropanipAtamUDhA- 
statraiva zIghraM nidhanaM prayAnti ||90|| 
nitye viyoge maraNAt pura:sthite 
zocanti te dezakRte viyoge | 
saMsmRtya rogopanipAtamUDhA: 
kAmaprahArAdviSamaM prapannA: ||91|| 
zabdAyamAnavaranUpuramekhalAbhi- 
rAdizyamAnabhavanaM pravarApsarobhi: | 
haimAdrizRGgamiva tatpuramAvizantaM 
nemu: kRtAJjalipuTA bahavo’pi tatra ||92|| 
anyaizca puna:- 
kiM dIptarazmirvinigUDharazmi: 
kiM puSpaketu: sahasAvatIrNa: | 
hA kiM vinikSipya kharAgravajro 
nAtha: surANAmiti tarkito’bhUt ||93|| 
timiranikaralekhyA: zyAmalopakSmalekhyA: (?) 
sphuTitakanakahArA nyastaratnojvalAGgA: | 
@506
vipulabhavanamAlAjAlavAtAyanasthA:
pramuditamanaso’nyAzcikSipu: srastakAJcaya: ||94|| 
ratnapradIpaprahatAndhakAraM  
muktAphalapraruciroruharmyam | 
calatpatAkAgravibhinnameghaM 
gehaM vivezApsarasAM hi tAsAm ||95|| 
tAsAM vilAsairgamanai: salIlai- 
rhAsai: kaTAkSairmadhurai: pralApai: | 
krIDan sa kAlaM na viveda yAtaM 
sarvAtmanA rAgaparItacetA: ||96||
pratyahaM ca dakSiNena gamanaM vArayanti sma | so’pi yathA yathA nivAryate, tathA tathA 
tayA dizA gamanAyautsukyamanA babhUva | 
yatrAyaM vAryate loko janena hitabuddhinA | 
viparyastamatistatra jana: sa paridhAvati ||97|| 
yadi kuryAdayaM loke suhRdAM vacanaM hitam | 
paraiti svargaM pAtAle zvabhre vA svapnato’pi na ||98|| 
atha maitrakanyako bodhisattvastAsAmapsarasAmaparijJAtagamanaprayojano dakSiNasyAM dizi
padavImAruhya vrajan sadAmattakaM nAma nagaraM dadarza | tasmAdapi nagarAdaSTApsarasa: sasaMbhramaM 
ni:sRtya taM mahAsattvaM pravezayAmAsu: | tatrApyaticiraM ratimanubhUya pratiSiddhamAnagamanakriyastenaiva 
dakSiNena pathA gacchannandanaM nAma nagaraM dadarza | tasmAdapi SoDazApsarobhirabhigamya satkRtya 
pravezayAmAse | tatrApi ciraM krIDAM sevitvA tasmAdapi brahmottaraM nAma nagaraM prayayau | tatrApi 
dvAtriMzatApsarobhi: prabhUtasatkAraM viSayasukhaM bhuktvA tA: prAha- 
icchAmi gantuM tadahaM bhavantyo 
mA matkRte zokahrade zayIdhvam | 
saMpAtabhadrANi hi kasya nAma 
vizleSadu:khAni na santi loke ||99|| 
sthitvApi yenaiva ciraM viyoga: 
zatro: kRtAntAdbhavitAntakAle | 
tenaiva netrAzrujalArdragaNDAn 
yuSmAn vihAyAdya yiyAsurasmi ||100|| 
vAtAhatAmbhodhitaraMgaloke 
ye jIvaloke bahudu:khabhIme | 
@507
vizleSadu:khAya ratiM prayAnti 
teSAM paro nAsti vimUDhacetA: ||101|| 
athApsarasastA: samastAstadgamanaviyogazokaropitahRdayA: sasaMbhramA: kamalakuvalaya- 
kuGgalavilAsA nalinya iva zirasi viracitobhayakamalAJjalaya: prAhu:- 
asmAsu te kartumaniSTamiSTaM 
kathaM hi bhaktipraNayArpitAsu | 
so’nyena ekagrahaNIyarUpa: 
zarIradAnena vayo’grahItte ||102|| 
gatvA tannagaratrayaM yadapi he svAminnihApyAgata: 
saMprAptA viSayopabhogamadhurA: saMpattayaste ciram | 
gantavyaM na punastvayA subahunA proktena kiM yAsi cet |
saMsmartAsi vipatsamudrapatito vAkyaM hi no du:khita: ||103|| 
bodhisattva: prAha- 
yadabhyAsavazAnnR#NAmudaya: saMpadasthirA | 
kathaM teSu nivAryerannivarteran kathaM nu vA ||104|| 
niyojanIyA: suhRdo’suhRdbhi: 
yasmin hite karmaNi nityakAlam |
nivAraNaM tatra tu ye prakurvate 
te zatravo mitratayA bhavanti ||105|| 
divyaM prApya sukhaM pure ramaNake saMcodita: karmaNA 
AyAto’smi niSevaNAya paramaM saukhyaM sadAmattakam | 
saMprApto’smi tata: svakarmakuzaleneSTaM puraM nandanaM
tasmAdAgatakasya yUyamadhunA pronmUlitA bhUmaya: ||106|| 
tasmAdato me gamanaM bhavantyo 
mA vArayadhvaM na hi no’styapAya: | 
asmAdvizeSANi sukhAni manye 
lapsye’hamityuccalito’hamadya ||107|| iti | 
atha maitrakanyako bodhisattvastAsAmapsarasAM hitamapi vAkyamahitamivAvajJaryo tiraskRtya 
tenaiva dakSiNena pathA gacchan dadarza mahArgalapraghaTitaprakaTapuTacaturdvAradAruNaM surezvareNApyabhedyo- 
ttuGgAyasavizAlaprAkArapariveSTitamantarbhramaccakramaNDalAlokapramuktadamadamAzabdagambhIrabhairavamAyasaM 
nagaram | tasya ca dvAradezamupacakrAma |
@508
saMprAptamAtrasya tu tatkSaNena 
dvAraM ca puSphoTa kapATabhAram | 
vajrAgradhAroparibhinnasAno- 
rvindhyAcalasyeva nitambakukSi: ||108|| 
tato maitrakanyako bodhisattvo’tra viveza | 
praviSTamAtrasya tu tatkSaNena 
dvAraM parikSiptakapATayantram | 
tatkarmavAyuprabhavairmahadbhi: 
kSaNAdbhujAgrairiva saMjaghATa ||109|| 
azrauSIcca pragADhavedanAviklavahRdayapuruSasyAnta:prAkArAntaratiraskRtaparamabhISaNanirnAdaM 
sakalajanottrAsanamuccarantam | zrutvA ca dvAradezaM tvaritamatirlalaGgha | 
praviSTamAtrasya tato dvitIya- 
mAsphAlitaM dvAramivAparuddham | 
paryantakAlAnilavegaviddhaM 
dvAraM surANAmiva vajrakalpam ||110|| 
tato maitrakanyako bodhisattva: praviveza | 
praviSTamAtrasya punastRtIyaM 
dvAraM parikSiptakapATayantram | 
kSaNAdabhUttannagaraM ca sarvaM 
bhrAntaM ca kRtsnaM sa dadarza bhIta: ||111|| 
tato maitrakanyako bodhisattva: pazyati sma tamatidAruNAkArapramANaM krUrAjvalana- 
mAlAliGgitamudAreNa paTupavanavikIryamANadhUmapaTalAndhakAradurdinena sphuratsphuliGgAvalikarAla- 
darzanenAyasena mahatA bhramatA cakreNa dArviva pravidAryamANamUrdhAnaM svazira:pravigalitazoNita- 
vasArasAhAramAtravidhRtaprANazeSam | samIpaM copagamyainaM paryapRcchat- 
kiM nAgo’si suro’si kinnaravaro yakSo’si kiM mAnuSa: 
kiM vidyAdharasainika: kimasi vA daitya: pizAco’si vA | 
kiM vAkAri bhavAntareSu bhavatA karmAtiraudraM svayaM 
yAsyAmi vyasanaM duruttaramidaM bhujyaM phalaM krandayat ||112|| 
puruSa: prAha- 
nAhaM nAgo naiva yakSo na devo 
daityo nAhaM nApi gandharvarAja: | 
@509
rakSo nAhaM nApi vidyAdharo’pi 
jAtistulyA saMpratIhi tvayA na: ||113|| 
bodhisattva: prAha-
kiM karma bhramatA tvayA kumatinA saMsAradurge kRtaM 
yenedaM jvalitAnalaM zirasi te cakraM bhramatyAyasam | 
puruSa: prAha- 
nAnAduSkarakArikA bhagavatI saMsArasaMdarzikA 
tatra zreya:sukhopapAdanaparA matsnehabaddhAzayA ||114||
yAM loke pravadanti sAdhumataya: kSetraM paraM prANinAM 
daivAvezavazAdakAryagurukastasyA jananyA mahat | 
sAdho prAskhalayaM zira:praharaNaM pAdena pApAzaya: 
tenedaM jvalitAnalaM zirasi me cakraM bhramatyAyasam ||115|| 
atha bodhisattvastasya puruSasya pravacanapratodena saMcoditahRdayastAM parajugupsA- 
mAtmanyanupazyannAha- 
anyaM jugupsAmyahamalpabuddhi- 
rAtmAnamevAdya nininda ajJa: | 
yeSu svayaM doSaguNeSu magna: 
taireva lokaM kathamaGkayAmi ||116||
mayApi yanmAtari dakSiNIyai: (NAyAM ?) 
kRto’parAdha: puruSAdhamena | 
tasyaiva pApasya phalAni bhoktu- 
mullaGghya toyAvalimAgato’smi ||117|| iti | 
atha tasya vacanAnantarameva prabhinnanavakuvalayadalanirmalAnnabhastalAt sajalajaladaninAda- 
gambhIradhIro dhvaniruccacAra- 
kiM na pazyati karmANi balavanti zarIriNAm |
lokAlokAntarasthAyI pAzeneva vikRSyate ||118|| 
ye baddhA viSayeNa du:khanigaDenAyAsakarmotkaTe 
ye tyaktvA guruvAkyamandhamataya: pApAzrayaM kurvate | 
muktA: karmabhireva du:khanigaDapracchedazUrai: zubhai: 
mAnuSyaM yadavApya mUDhamatayo dUre sthitA jarmiNa: (janmina: ?) ||119|| 
atha tasya vacanAnantarameva karmAnilAvegotkSiptamiva taccakraM ciTiciTAyamAnadahana- 
kaNacayodgAraraudraM tasya mUrdhna: samabhyudgamya maitrakanyakasya bodhisattvasya zira: pravidArayad 
bhramitumArabdham | 
kSaNAtsa reje rudhirapravAhai- 
rmUrdhnA cyutai: snAtasamastamUrti: | 
@510
prabhinnacakrAgravibhinnamUrdhnA 
airAvaNasyeva tanu: patantI ||120|| 
tata: sa puruSo hA heti mUrdhnA pravidAhajena tIvreNa du:khena samAkramyamANazarIravaM 
maitrakanyakaM bodhisattvamAha- 
divyAGgnAgItamanoharANi 
cittapramododayasAdhanAni | 
saMtyajya karmAda parANi tAni 
prAptastvidaM sthAnamanantadu:kham ||121|| 
devAlayaM divyasukhopabhogaM 
ko nAma saMprApya zubhairatulyai: | 
nityaM jvaladvahnizikhAkareNa 
saMprArthayedbhImamapAyagartam ||122|| 
bodhisattva: prAha- 
mattAlikolAhalasaMkulAni 
vanAni puSpojjvalamastakAni | 
saMtyajya nAgA vyasanaM sahante 
yayA tayecchAlatayA gato’ham ||123|| 
rAjyAni vistIrNadhanojjvalAni 
vihAya nArImukhapaGkajAni | 
yuddhe mriyante bahavo narendrA 
yayA tayecchAlatayA gato’ham ||124|| 
samutpatattuGgataraMgarodrai 
bhramajjalAvartavimuktanAde | 
mahodadhau yAnti narA: praNAzaM 
yayA tayecchAlatayA gato’ham ||125|| 
niratyayAtyantikasaukhyasAdhanaM 
narAmarazrIsukhasiddhimArgam | 
munIzvarANAM vratamutsRjanti 
yayA tayecchAlatayA gato’ham ||126|| 
teSAM munInAM vigatavyathAnAM 
deyaM kathaM pAdarajena mUrdhni | 
yairlaGghitAstIvraviSapracaNDA 
AzAprapAtA bahudu:khabhImA: ||127|| 
@511
kiM tadbhaveddu:khamatIva tIvraM 
kA vA vipattirbahudu:khayoni: | 
tRSNAviSAgnikSatacittavRtte- 
ryA dUrata: saMparivartinI syAt ||128|| 
api ca he sAdho, 
karmaNA parikRSTo’smi vartamAno’pi dUrata: | 
karSati prANinastatra phalaM yatra prayacchati ||129|| 
api ca- 
kati varSasahasrANi kati varSazatAni ca | 
pradIptamAyasaM cakraM mama mUrdhni bhramiSyati ||130|| 
puruSa: prAha- 
SaSTivarSasahasrANi SaSTivarSazatAni ca | 
pradIptamAyasaM cakraM tava mUrdhni bhramiSyati ||131|| 
bodhisattva: prAha- 
etadbhAsuravahnipiGgalazikhAjvAlAkalApojjvalaM 
ko’nyo’vabhramitaM prayAsyati samaM cittvA parazcaiSyati | 
puruSa: prAha- 
yo mAtaryapakArakartumanasa: kRtvA samAyAsyati 
tasyedaM zirasi bhramiSyati punarmUrdhnA tava pracyutam ||132|| 
atha bodhisattvastena mUrdhnA pravidAhajena tIvreNa du:khena samAkulahRdayo’pi sattve- 
SvananteSu samutpAditatIvrakAruNyAzayastaM puruSamAbabhASe- 
kSapitasakalarAgaklezajAlAndhakArA 
gaganatalanilInA yogino ye namasyA: | 
sphuritakaTakahArA: prajvalanmaulayo ye 
punaramarasamUhAste’pi zRNvantu santa: ||133|| 
kRtvA duzcaritaM svamAtari jagatkRtsnaM yadi prodvahe- 
detatprajvalitAgnirAgakapilaM cakraM bRhanmUrdhani | 
kalpaM kalpasamairahobhirayutAn voDhuM cirAyotsahe 
sattvArthaM pratipadyamAnamasya hi me cittaM na saMkhidyate ||134||
atha tasya sarvasattvapriyasya maitrakanyakasya bodhisattvasya vacAnAnantarameva mUrdhnA samu- 
tpATyotkSiptamiva taccakraM saptatAlocchrayAccakraM nabhastalaM samutpatyAvatasthe |
reje taccapalAnilAhatacalajjvAlAkalApojjvalaM 
cakraM khe parivartamAnamasakRtpronmuktabhImasvanam | 
udyadbimbamivAruNasya sakalapronmuktarazmyutkaraM 
ratnAdyai: pravilambamAnamamalairvaiDUryabhittyAzrayai: ||135|| 
@512
tata: sravannirjharavAricAriNa: 
samIraNollAsitapuSpazAkhina: | 
nabho vicumbyAyatazRGgabAhava- 
zcakampire bhUmibhRto hatA iva ||136|| 
bhujaMgavikSobhasamudgatormaya: 
payodharadhvAnagabhIranAdina: | 
jalAlayA ratnazikhAnivAsina- 
stadAtivelAsalilairlalaGghire ||137|| 
pramuktani:zeSamayUkhabhAsuraM 
rarAja khe maNDalamaMzumAlina: | 
ravermayUkhAGkuradanturAntarA- 
ddiza: samantAddadRzu: sphuTazriya: ||138|| 
sphurattaDiddAmavirAjitorasa: 
surendracApapratibaddhakaGkaNA: | 
payomuca: kiMcidavAsrutAmbhaso
vitAnavadvyomani te virejire ||139|| 
srajo vicitrA vinipeturambarAt 
vituSTuvurhRSTatarA divaukasa: | 
cirapragADhavyasanA hatArtaya: 
kSaNAdabhUvan bahavo nirAmayA: ||140|| 
jvalati viSamacakre prAntadIrNordhvakAya: 
galitarudhiradhArAsiktasarvAGgakAya: 
bhagavati guNarAzau saMprasAdya svacittaM 
svagRhamiva sa sAdhurdyAmayAttatkSaNena ||141|| 
dAnodakamahattIrthe zIlazaucasunirmale | 
kSamAsurabhizItAcche vIryAgAdhapravAhake ||142|| 
dhyAnastimitagambhIre prajJApadmaprabodhake | 
tasmin bodhimahAtIrthe sthitvA bodhipurotsuka: ||143|| 
prakSAlayeccheSapApaM tuSite’sau yayau mudA | 
tatrastho’pyaciraM reme dRSTvA lokaM kRpAnvita: ||144|| 
tatkimidamupanItam ? evaM hi mAtaryapakAriNa: prANina: ihaiva vyasanaprapAtapAtAlAvalambino 
bhavantIti satatasamupajAyamAnapremaprasAdabahumAnamAnasai: satpuruSairmAtara: zuzrUSaNIyA iti || 
iti zrIdivyAvadAne maitrakanyakAvadAnaM samAptam || 
@513
prathamaM pariziSTam | 
zlokasUcI | 
[asyAM sUcyAM 33.92 zlokamArabhya 33.1065 zlokaparyantaM zlokA na nirdiSTA:] 
akaruNahRdayena tena tAta 27.148
acintiyai: prasannAnAM 31.11
atyAyataM zaravaNaM 30.44 
atyuddhRtamiva manye 28.20 
atha tasya pitA mitra: 38.19 
atha vaizyasya vaizyA vai 33.77 
atho vizeSa: pravaro’sti kazcit 33.46 
adyAvaimi munermahAkaruNatAM 26.28 
adyaiva du:khAni zamaM gatAni 38.85
adyaiva mA bandhusuhRdviyoga 38.88
adhyApakA mantradharA 33.8 
anartharAgagrahamUDhabuddhayo 38.50 
anavataptahrade nivasanti ye 27.81
anityatAM saMparipazyato me 27.123
anugrahArthe tava sopagupta: 27.21
anugraho me’dya para: kRtastvayA 26.38
anuddhato vigatakutUhalo muni: 19.9
anRddhirdamayatyenaM 37.18 
anena dAnena mahadgatena 17.8,11; 18.1
anyaccAhaM pravakSyAmi 33.29 
anyaM jugusAmyahamalpabuddhi: 38.116
apahAya mauryavaMzaM 28.19
api divyeSu kAmeSu 17.5
api padmanAlasUtrai: 26.23
api pazyema nAgendraM 27.51
apyanyatte pravakSyAmi 33.57
apyeva hi syAdanRtAbhidhAyinI 4.9
apyevAtikramedvelAM 8.1; 9.1; 19.1
apramAdena saMpAdya 27.28; 28.21 
abhikAmAmabhigatAM 27.108
amaGgale sAkalike tvaM 36.2, 4, 9
amAtyasya ca duSTasya 37.45
amAtyaM buddhasaMpatti 37.46 
ayaM muktena bANena 37.9, 33
ardhena gAtreNa vavarSa toyaM 26.77
alaMkRtazcApi careta dharmaM 23.3
avakRSTAvakRSTasya 26.12
avanamya tata: pralambahArA 37.7 
avavAdakAnAM pravara 27.17 
azivAni nimittAni 22.6
azoko nAma rAjAsau 27.142
azrUNi varSaNaM cAsya 33.1071 
azrUNyavocadvarSAsya 33.59
asamIkSyaitattvayA hi 33.41 
asAdhAraNamanyeSAM 37.37
asau dvAdaza varSANi 33.38
astaMgate mayi bhaviSyati ekarAja: 26.66
asmAkamapyadhyayane 33.81 
asmAkamAsItpuruSA 33.83
asmAsu te kartumaniSTamiSTaM 38.102
asmin pradeze nandAyA 27.49 
asmin yo dharmavinaye 37.2 
asyAmeva purA puraMdarapurI 38.49
ahameva mahArAja 27.152
ahaM tu buddho munisattama: kRtI 36.15
ahaM tu bhAgyarahita: 13.3
ahaM mahAkAruNikasya rAjan 26.81
ahipativadanAdvimuktatIvra 38.55
aho kAruNika: zAstA 26.69
aho guNamayaM kSetraM 10.2; 31.1
aho nAthasya kAruNyaM 11.8
aho bhAvavizuddhAnAM 26.46
AkrozakA roSakA vayaM 1.1
AjJA tadA zAkyakuloditena 27.93
AjJApya vyavadhUtaDimbaDamarA 29.5
AjJApradIpena manogRhasthaM 27.67
AtmA putraM gRhAn dArAn 27.30
AtmAyattasya zAntasya 28.24
@514
Apanno hi paraM kRcchraM 11.9
ApAyiko nairayiko 12.16
Ayasau puruSau dRSTvA 30.10,34 
AyAntu sattvA: pitA mameti 37.41
ArabhadhvaM niSkAmata 4.1; 11.1; 12.3; 19.2; 
21.1; 26.61; 37.1,59
Arogyamadena mattakA 1.2 
AryamauryazrI: sa prajAnAM hitArthaM 26.88 
AvAhakAle’tha vivAhakAle 27.4
AzayA gRhamAgatya 38.46 
AzApAzazatAkRSTo 38.21 
ikSukSodavadujjhito bhuvi yadA 27.9 
icchAmi gantuM tadahaM bhavantyo 38.19
iti karmANi caitAni 33.21 
iti ni:saraNaM dRSTaM 33.40 
ityete pAtakA hyuktA 33.35
idamapazcimakaM nAtha 17.2
idamAlambanaM prAptaM 26.71 
idAnIM tu tasyA: kAlo’yaM 26.3 
idaM kSIramidaM dadhi 33.48
idaM ca te pAtramidaM ca cIvaraM 36.18 
idaM tu rUpaM tava dRzyametat 26.9 
idaM puraM svargamiva prahRSTaM 27.114
idaM pradAnaM caramaM mamAdya 29.6
idaM yadA paGkajagarbhakomalaM 26.5
idaM hi prathamaM caityaM 27.38
idaM hyavocadvacanaM ca subhrU: 30.32
imAni du:svAGkuzakhaNDitAni 38.86 
imAni yAnyupasthAnAni 37.34
imAmavasthAM mama lokanAtho 12.1 
imAM bhavAn pazyatu me sutAM satIM 36.11
imAM vipattiM vijJAya 27.121
imAM samudrottamanIlakaJcukAM 29.11
iha munivRSabhena bodhimUle 27.54 
uttare sararAjasya 27.95 
uttIrNo bhagavAn buddho 3.2 
utpATe vA na vA netre 27.124
utpAThya netre paripAtayAmi 27.156
utsRjya dAridryamanarthamUlaM 26.51; 27.22
udito jJAnasUryazca 26.74
uddhRtaM mAMsacakSurme 27.129 
udbhrAnto’smi niraGkuzo gaja iva 28.13
udgakArADakA nAma 27.47
unmattakastvaM kaTuko 36.19
upAyapAzairvIreNa 13.6 
urvIdharAkArataraMgatuGgai: 38.59
Rgvedo’tha yajurveda: 33.80 
RddhimatAmagro yo 27.63 
RddhyA khalvavabhartsitA: 28.25
ekacchatrasamucchrayAM vasumatIM 29.8
ekasya bhASamANasya 12.20 
ekIkRtaM samuccitya 30.47 
eko hyayaM jAyate jAyamAna: 37.43
etacca dRSTveha parivrajanti 37.44
etaccharaNaM zreSThaM 12.10 
etadbhAsuravahnipiGgalazikhA 38.132
etadvrataM samAdAya 33.39
etarhi kiM draSTumihAgato’si 26.6
ete dADimapuSpalohitamukhA 38.68
ete payodA vinadantyatoyA 22.6 
ete parvatazRGgavandanataru 38.78
ete bhadrazilAnivAsaniratA: 22.3 
ete hi pAdapagaNA: phalapuSpanaddhA: 22.2 
evamanuvicintayatA tena 27.128
evametattathA sarvaM 25.15
evametadyathA hyeSa 33.1068
evaM prasUtiryadi tattvata: syAt 33.60 
evaM hyacintiyA buddhA 6.8
eSa vrajAmi zaraNaM 28.12 
eSA khalu zItA puSkiriNI 12.14 
eSA vrajAmi zaraNaM 26.17 
eSA hi nirmalA jyotsnA 27.125
eSAM hi dakSiNA proktA 31.9 
eSo’sau parvatazaila 30.20 
ehIti cokta: sa tathAgatena 2.4; 19.14; 37.8
ehIti coktAzca tathAgatena 12.2
ehIti coktA hi tathAgatena 2.15; 23.5
ehyehi yadi dUto’si 13.5 
erAvaNasyAkRtitulyarUpo 5.6 
@515
aizvaryAdyadyahaM bhraSTa: 27.131 
kazcicchikhaNDI khalu raurukeSu 37.47,53
kati varSasahasrANi 38.130 
kathaya kathaya sAdhu putra tAvat 27.147
kathaM ca teSAM na bhavedvimokSo 28.11
kathaM zvapAkajAtIyo 33.42
kathaM sa buddhimAn bhavati 12.18
kathaM hi dhanye na nimajjasi kSitau 27.155
kanakAcalasaMnibhAgradeho 26.55 
kapiMjalAdyo janito 33.85
karaNIyAni puNyAni 7.4 
karomi caiSa vyavasAyamadya 26.5 
kartukAmo’bhaviSyatkAM 26.27 
kartuM vighnamato na me’rhati bhavAn 27.14 
karmaNA parikRSTo’si 38.129 
karmANi nirmucya kathaM bhavebhya: 38.10 
karmANyevAvalambanti 38.8
karmAtmakaM lokamidaM viditvA 27.134
kalyANamitrAste mahyaM 27.122
kazcidanyo’pi nirdiSTo 27.16
kaSTe’smin vijane vane 28.1 
kastasya gurormanujo 27.65 
kastasya sAdhu buddhAnya: 27.59 
kAmaM mamApi mahadasti balaM tathApi 26.24
kAmA hi loke paramA: prajAnAM 33.91 
kArmukaM maNDalaM kRtvA 30.13,37 
kAlikabhujagendreNa 27.50 
kiM karma bhramatA tvayA kumatinA 38.114
kiM kAraNaM puranivAsijanA: samagrA 22.4 
kiM kuryAdudapAnena 3.3
kiM tadbhaveddu:khamatIva tIvraM 38.128
kiM tu tvaM durmanA rAjan 37.19,20 
kiM te kAruNikasya zAkyavRSabha 27.8
kiM dIptarazmirvinigUDharazmi: 38.93 
kiM du:khaM dAridryaM 20.2 
kiM na pazyati karmANi 38.118 
kiM nAgo’si suro’si kinnaravaro 38.112
kiM punarjanmazatAnAM 28.9
kiM bho mahArNavajalaM na vigAhitavyaM 30.42
kiM sarSapeNa samatAM nayasIha meruM 26.32
kuTumbaM midyate strIbhi: 2.2 
kutastvamAgacchasi muktapANi 12.11
kUTAgAre zayitvA tvaM 37.13
kRtamAtre nRpatinA 27.98 
kRtvA caturNAmekaikaM 33.36
kRtvA duzcaritaM svamAtari 38.134
kRtvA nivezaM sa tadAtmajasya 33.1080
kRSNAzca gaurAzca tathaiva zyAmA: 33.1074
kecinnamasyanti zacIpatiM narA: 2.7
kenoddhRtAni nayanAni sutasya mahyaM 27.154
koSThAgArANi kozaM ca 37.17 
kvacidamaravilAsinIkarAgra 38.83
kvacidarkamahArathacakra 38.77 
kvacidugrataracArumaNiprabhayA 38.70 
kvacidupacitavAraNa 38.74
kva tadvadanakAntitvaM 26.70 
kva yAsyasi tvaM naravIra bhUyo 37.56 
kSaNAtsa reje rudhirapravAhai: 38.120
kSatriyA reNukA nAma 33.87
kSapitasakalarAgaklezajAlAndhakArA 38.133
kSureNa jihvAmatha kartayAmi 27.157
khagapatisavilAsapANivajraM 38.58
khagasthaM mANavaM dRSTvA 18.7 
gacchatha brAhmaNyako’yaM 17.3
gacchanti sattvA bahugarbhayoniM 33.1072
gatvA taM nagaratrayaM yadapi he 38.103
gatvApi kecitphalakairmahadbhi: 38.61
gandhamAdanazaile ca 27.83
gamanAya me samaya: pratyupasthita: 12.12
gAndhApaNaM klIbajanAbhipannaM 38.30 
gAndhikApaNika: zreSThI 38.28
gAM bhittvA hyutpatantyeke 2.14
gItaM kuNAlena mayi prasaktaM 27.137
gurudArA na gantavyA 33.33 
gogardabhorabhramRgadvijAnAM 27.1 
gaurbhUtvA sarpavat sthitvA 26.30 
cakSurAdIni ya: prAjJa: 27.135
cakSu: kumAra satataM parIkSyaM 27.105
caNDalayonijastvaM hi 33.5
@516
caNDAlayonibhUtastvaM 33.6 
caNDAlA: saha caNDAlai: 33.11
caturdizamavalokya 27.39 
candrasya sve vicarata: 30.41
capalAnilavellitapuSpataruM 38.71
caraNatalaparAhatA sazailA 27.53
carata: piNDapAtaM hi 7.1
cAturvarNyaM pravakSyAmi 33.75
cittavazena hi puMsAM 27.6
ciraM sukhaM caiva sA tiSyanAmnI 27.132
cIrAjinAmbaradhara kSamayA viziSTa 30.30 
chandAbharaNAnyazvaM ca 27.46
jagati daityanarAmarapUjita 2.18; 37.6
jaTilastApaso bhUtvA 33.90 
jAtiM bhavAn pazyati zAkyabhikSu 27.3
jugupsita: sarvaloke 33.10 
jJAnena hi tvaM parameNa yukta: 33.1077
jvalati viSamacakre prAnta 38.141
jvalanti sahitAGgArA: 2.1
tata: kuNAlasya mukhaM nirIkSya 27.144 
tata: sravannirjharavAricAriNa: 38.136
tato nRpastasya nizAmya bhAvaM 27.111
tato munistasya nizAmya bhAvaM 26.60 
tato muhurtaM nRpa AzvasitvA 27.145
tatkAlamAsaM tatrAhaM 27.89
tatkAlaM svayamadhigamya dhIra buddhyA 4.5; 5.4; 
11.5; 19.6; 37.63
tatkAlaM svayamadhigamya vIra buddhyA 26.64
tattathA bhujyatAM yena 29.7 
tatsAMprataM brUhi mamedamarthaM 26.80
tathAhaM tvAmihodvIkSya 26.50
tathyaM zikhaNDI khalu raudrakeSu 37.48, 54
tadanu tvamanugrahamapratimaM 26.39 
tadanenAsmi zabdena 27.139 
tadetatkAraNaM tena 26.35
tadvai devA namasyanti 33.2 
tanmAmanAthAM pratipAlanIyAM 38.43
tamakathayadamarSita: sakopaM 35.12 
tamudgataM vyomni nizAmya rAjA 26.78
tayApi tasmin vyavahAranItyA 38.31
tavAnubhAvAtpihita: sughoro 2.16; 26.16; 
37.4
tasmAdato me gamanaM bhavantyo 38.107
tasmAnnarendra abhayaM prayaccha 26.83
tasmAdvilaGghAmi vacastvadIyaM 38.48 
tasya jyeSThA vayaM putrA: 33.43, 44
tasya ni:saraNaM dRSTaM 33.37
tasya rAjJastvahaM putra: 27.143
tasyAmiSAharaNazoNita 32.2
tasyaiva karmaNo vipAkato me 17.10 
tAthAgataM vapurathottamalakSaNADhyaM 26.43
tAbhya: saptabhya: pUrvikAbhya: kRtibhyo 26.87
tAvadavabhAsate kRmi: 12.5
tAvadavabhAsitamAsa tArkikai: 12.6 
tAsAM vilAsairgamanai: salIlai: 38.96
timiranikaralekhyA: zyAmalopakSmalekhyA: 38.94
timiMgilakSobhavivardhitorbhi 38.20
tiSThantaM pUjayedyacca 6.7; 31.10 
tIrtvA tamambhonidhimapragAdhaM 38.62
tIrthyA yadi bhagavatA kupathaprayAtA 27.90
tuGgataraMgasamudgatatIraM 38.56
tulyamatulyaM ca saMbhavaM 17.1
tuSitA nAma te devA: 7.2
tRSNAnilai: zokazikhApracaNDai: 38.2
tena tAM rajanIM kRtsnAM 26.72
teSAmacintiyAnAM 6.9 
teSAM ca jAtisAmAnyAt 33.79
teSAM tu vastrazayanAsanabhojanAdi 28.10 
teSAM munInAM vigatavyathAnAM 38.127
teSAM sarvajJa nAtho'si 13.2
te sAramapazyanta: 27.11
taireva naikavyasanapradasya 38.64
tyajedekaM kulasyArthe 30.6; 37.51
tyAgazUro narendro’sau 29.9 
tvagmAMsAsthizirAyakRtprabhRtayo 27.15
tvacAvanaddhe rudhirAvasakte 26.10 
tvadAzrayAccAptamapetadoSaM 2.17; 37.5
tvaddarzanAnme dviguNa: prasAda: 27.25
tvamiha vidhihitapradAbhimAnI 35.13
tvayA kAntyA jitAstvete 30.43
@517
tvayA punarahaM vIra 26.31
tvaM zAstRkalpo jagadekacakSu: 27.27 
dadAmi te’haM prakRtiM mamAmalAM 33.1078 
dadhighRtanavanItakSIratakropayogAt 27.12
dantA yasya vizIryante 27.117
dazabhalasuta kSantumarhasImaM 26.84 
dazeme varSadazA: 37.25 
daMSTrAkarAle jhaSavaktrarandhre 38.60 
dAkSiNyAdanRtaM hi kiM kathayata 29.3 
dAnaM manApaM suzubhaM praNItaM 27.33 
dAnenAhamanena nendrabhavanaM 29.12 
dAnodakamahattIrthe 38.142
dAntena dAnta: puruSarSabheNa 26.82
dine dvitIye dvAtriMzat 38.32
divasaM paraprANapIDako 1.3 
divyaM cAsya sudhAbhaktaM 7.3 
divyaM prApya sukhaM pure ramaNake 38.106
divyAGganAgItamanoharANi 38.121 
durgatibhya: samuddhRtya 37.68 
durlabhaM prApya mAnuSyaM 26.68 
duhitA zakrakalpasya 30.3 
du:khaM du:khasamutpannaM 12.9
du:khe mahatyapratikAraghore 38.90 
dUraM hi karSate karma 37.52 
dUrApagato’smi 12.13 
dUSyairenaM prAvRtaM nirharanti 37.42
dRDhenAdhyAtmanA rAjyaM 30.7 
dRSTastvayA jvalitakAJcanatulyavarNa: 27.52
dRSTastvayA lakSaNabhUSitAGga: 27.43 
dRSTA mayA mArasutA hi vipra 36.12 
dRSTA sA paripUrNacandravadanA 30.31
dRSTo na yairvA dvipadapradhAna: 26.52 
dRSTo mayA vipra sa piNDaheto: 36.1 
dRSTo mayA sa bhagavAn 36.23 
dRSTo mayA hyasakRdapratimo maharSi: 27.87 
dRSTvA ca tAM sudhana indusamAnavaktrAM 30.2 
dRSTvA tavedaM nayanAbhirAmaM 27.106 
dRSTvAnvahaM taM drumarAjamUlaM 27.75 
dRSTvA mahAkAruNikaM svayaMbhuvaM 26.59 
dRSTvA lokamimaM dhanakSayabhayAt 38.3 
dRSTvA haritapatrADhyaM 27.99 
devA pi santIha mahAnubhAvA: 37.28 
devAlayaM divyasukhopabhogaM 38.122 
daivAtkathaMcitsaMprAptaM 38.40 
doSo hyayaM cAtra bhavedayukto 33.55 
daurgandhyaM prativAryate bahuvidhai: 26.13 
dhanyAni tasya cakSUMSi 27.112
dhanyAste kRtapuNyAzca 27.40 
dhanyAste puruSA loke 12.21
dharaNitalanimagnAM mAtaraM zokamagnAM 38.51
dharmapradIpo jvalati prajAsu 27.71
dharme sthito’si vimale zubhabuddhisattva 22.7
dhAtrIbhi: sa samunnIta: 38.18 
dhigastu tAM niSkaruNAmanityatAM 26.44 
dhyAnastimitagambhIre 38.143
na kArSApaNavarSeNa 17.4 
na kezena na karNAbhyAM 33.50 
na khalu na viditaM te 26.48 
na khalveSa kiM gItasya 27.138 
na carasi bahumatastadarthe 35.11 
na cendriyANAM nAnAtvaM 33.73
na tasya kathayecchokaM 19.16
na tvaM naro nApi ca nArikA tvaM 12.15 
na nagnacaryA na jaTA na paGko 23.2 
na nazyate pUrvakRtaM zubhAzubhaM 20.3 
na praNazyanti karmANi 2.19; 10.1; 11.7;
13.10; 19.15; 21.3; 35.8; 37.69, 70 
na prokSaNairna mantraizca 33.27 
na bhaiSajyAni trAyante 37.27 
na me dRSTaM nRtyaM na ca nRpa 28.3 
na yAvadevaM mama du:khazalyaM 38.41
naravara yattava sadRzaM 37.55 
na rAjan kRpaNo loke 37.21 
na vapuSmattayA zrutena vA 2.11
na zarIravinAzaM hi 26.67
na zastravajrAgniviSANi pannagA: 27.153
na sattvA brahmaNo jAtA: 33.78
na saMyamena tapasA na rAjan 37.30 
na svareNa na varNena 33.52 
na hanyAd brAhmaNaM hyekaM 33.34 
@518
na hi cAmIkaraM mUDha 33.4 
na hi brAhmaNa AkAzAt 33.17 
na hi zreSTho hi hInena 33.9 
na hyAtmana: samutkarSaM 33.74
na hyetaccharaNaM zreSThaM 12.7 
nAkasmAllavaNajalAdrirAjadhairyA: 4.6; 5.5; 11.6;
19.7; 37.64 
nAnAvidho raGgasahasracitro 4.3; 5.2; 11.3; 
19.4; 37.61. 
nAhamunmattako vAsmi 36.20 
nAhaM narendro na narendraputra: 36.25 
nAhaM nAgo naiva yakSo na devo 38.113
nAhaM puna: sarvaguNopapannaM 29.2 
nAhaM bhagini kAmArta: 26.7 
nityaM caityaguNo hi candanaraso 35.9 
nitye viyoge maraNAtpura:sthito 38.91
nimnA connamate natAvanamate 26.57 
niyojanIyA: suhRdo’suhRdo'suhRbhi: 38.105
niratyayAtyantikasaukhyasAdhanaM 38.126
nirAzravaM yasya mano vizAlaM 28.18
nirguNasya zarIrasya 37.24
nirvAntAmalahemazailazirasa: 38.14
nIlAJjanAcalasuvarNa madhudvirepha 30.26
nIlAmbujaM kardamavArimadhye 36.16 
nilInapadmAlikulAlipadmai: 38.80
nIlotpalairasti kArya 13.4 
niSAdyajanayatkAlI 33.86 
nRpAtmajasya nayane vizuddhe 27.113
netrANi kAntAni manoharANi 27.133
netrAnurAgeNa sa pArthivendra: 27.104
netre kuNAlapratime vilokya 27.146
naitadbhoktavyamAyuSmAn 2.9 
naiva hi jAne taM nUnaM 28.14 
naivAntarikSe na samudramadhye 26.22; 37.31, 32
naivAsikA yA ihAzokavRkSe 27.42
norasApyatha pArzvAbhyAM 33.51
nyAyenAnena bhaktistava hRdi 26.36 
pakSivirAjitaparvatazRGgaM 38.72
parAnugrahakAlo me 26.75
parityakto’haM nRpatinA 27.130 
paropakAraikarasAbhirAmA 38.1
paro’pi ya: sAdhujanAnuziSTaM 38.24
paryaGke’vazayitvA tvaM 37.14
parvataguhAnilAyaM 27.66
parvatAzcApyubhAvUrU 33.58
parvato’pi suvarNasya 17.6
pazya kSetrasya mAhAtmyaM 27.35 
pApaM na kuryAnmanasA na vAcA 35.2,7
pApecchatA bahujanavaJcanaM ca 33.65
piGgalazca kaliGgeSu 3.4 
pitA vA yadi vA bhrAtA 37.49
puNyakSetramudAraM 27.64
puNyasaMbhAramahata: 38.26
putra aukarikatvena 38.25
putrAdveSINIyAmAhu: 37.26 
putrAya te bho: prakRtiM dadAmi 33.1067
purAkRtaM na pazyati 32.3 
purA hi tvAM vyAghra iva mRgaM 37.38 
pUrvakeNa nivAsena 33.1081
prakRtiM tvaM na jAnAsi 33.3 
prakSAlayeccheSapApaM 38.144
prakSubdhazIrSoragabhImabhoga 38.54
pragRhya bhRGgAramudakaprapUrNaM 33.1079 
pracchAditA vastravibhUSaNAdyai: 26.8
praNidhAM yatra kuryAstvaM 18.2
praNidhiM yatra kuryAstvaM 18.5
pratiziSyate’smanna cirAdAjJA 29.4
pranaSTazobhAM du:khArtAM 26.4 
prabhaJjanoddhUtazikhAkarAle 38.34
pramuktani:zeSamayUkhabhAsuraM 38.138 
pravaNIbhUtamidaM cittaM 24.1
praviSTamAtrasya tato dvitIyaM 38.110 
praviSTamAtrasya tu tatkSaNena 38.109
praviSTamAtrasya punastRtIyaM 38.111
prazamadamaratA vimuktasaGgA 27.79 
priyo yathA yadyapi caikaputraka: 22.8
prIti: parA me vipulA hyavAptA 27.101
phalaM hi maitryA sadRzaM na vidyate 27.159 
phalitAmalakAsanakalpataruM 38.76
@519
balacakravartirAjyaM 27.36
bahava: zaraNaM yAnti 12.6 (a) 
bahirbhadrANi rUpANi 26.11
bahvapuNyaM prasavase 37.58, 66 
bAlabhAvAdahaM pUrvaM 27.34
bimbisAraprabhUtibhi: 27.76
buddhAnusmRtipezalena manasA 26.41
bodhiM ca snApayiSyAmi 27.77 
brahmaNA pUjyate yazca 26.26
brahmANaM zaraNaM zatakratuM vA 26.21
brAhmaNA brAhmaNai: sArdhaM 33.12 
brAhmaNA yonito jAtA: 38.18
brAhmaNai raudracittaistu 33.28
brAhmaNo’pi mRtotsRSTo 33.19 
brUhi brUhi zrImatastasya bhAvaM 26.34
bhagavAn zrotriya: zreSTha: 33.1066 
bhadre maivaM vocastvaM 12.17 
bhavanAdiva pradIptAt 27.10 
bhaviSyasi tvaM nRbhavAdvimukto 18.4
bhAryAM sadRzikAM hRdyAM 37.15 
bhikSujanapratikUlA 26.18 
bhuktvA grAmasahasrANi 37.9 
bhuktvA zatapale pAtre 37.10 
bhujaMgavikSobhasamudgatormaya: 38.137 
bhujagezvarau pratibhayau 27.62
bhUteSu saMsargagateSu nityaM 28.16 
bhUya: kalpasahasrasaMcitamahA 38.15
bhUratnena hi buddhena 37.3 
bhRtyai: sa bhUmipatiradya hRtAdhikAro 29.10 
bhaikSAnnabhojanaM yasya 28.17 
bho: kRSNasarpa tanupallavalolajihva 30.27 
bho: kokilottama vanAntaravRkSavAsin 30.28 
bho: pUrNacandra rajanIkara 30.24
bhramaracamarapaGktizyAmakezAbhirAmaM 38.16 
bhraSTa: svAgatazabdo’yaM 13.1 
bhrAtA jyeSThena rAjJA tu 28.22
maGgalyanAmAntaranAmayukta 30.29 
mattazikhaNDikalasvararamyaM 38.73
mattAlikolAhalasaMkulAni 38.123
manasA saMpradhAvAmi 30.18,22
manuSyatulyaM tava saumya rUpaM 26.79
manojavA ca gAndhArI 33.82
manobhirAmA ca manoharA ca 30.19,23
manoharAM na pazyAmi 30.17,21
mantrairhi yadi labhyeta 33.1075
manye vajramayaM tasya 27.20 
mama bhavatu maraNaM mA tu 27.109
mamApi hRdayAddhorAM 26.73
mayApi yanmAtari dakSiNIyai: 38.117 
mayA hi dRSTa: kanakAvadAta: 27.44 
mayi gamananivRttiM kartumatyudyatAyAM 38.52
mahAnilotkSiptataraMgabhaGgai: 38.53
mahoragAzvAsavighUrNitograi: 38.35
mAtaraM pitaraM caiva 33.24
mAtA bhastrA pitu: putro 33.68
mA tAvadekajanmikasya 28.8
mAturhitAyaiva sadodyatAyA: 38.65
mAnuSyaM saphalIkRtaM kratuzatai: 27.73
mA naiSIstvaM hi mA sprAkSI: 30.1
mAM prati na te zakyaM 26.53
mAMsaM khAditukAmaizca 33.22
mitraM jJAtiM sakhIM vApi 33.25 
mukto granthaizca yogaizca 37.57,65
munipAtrarakSaNapaTu: 27.68
munivRttasya zAntasya 27.119 
mRNmayeSu pratikRti 26.49 
mRtyujvaragRhItasya 28.7
mRtyuzalyaparIto’haM 28.6 
mRdUni te’GgAni udArasattvA 27.32
meghastanitanirghoSa 26.65
mohasaMvardhano loke 36.24
maurya: sabhRtya: sajana: sapaura: 27.100 
yaccAtra yuktaM viSamaM samaM vA 33.56
yacchata brAhmaNyako’yaM 17.3 
yacchatrusaMghai: prabalai: sametya 29.1
yatkartavyaM suputreNa 37.67
yatkiMcitpApakaM karma 33.20 
yattaccharIraM vadatAM varasya 27.70 
yattatkalpasahasrakoTiniyutai: 26.47 
yatte balaM bhavati tatpratidarzayasva 26.19 
yatrAyaM vAryate loko 38.97
yatropaviSTena tathAgatena 27.74
@520
yathA kSetre ca bIjena 4.7 
yathA tvayA brAhmaNa dRSTametat 4.8 
yathA drumasya duhitA 30.48 
yathA prakAzatamaso: 33.16
yathA bhasmani sauvarNe 33.15
yathAsya netre ca yathAvalokitaM 36.8
yathA hi jAtiSvanyAsu 33.53
yathA hi dArakA bAlA: 33.47
yathA hi mAtA priyamekaputrakaM 8.2
yathA hi zreNyo magadhAdhipo hyayaM 19.11
yathA hyamI zItavanonmukhotsukA: 19.10
yadabhyAsavazAzR#NAM 38.104
yadarthena bhagavatA 26.33
yadA jagAmarddhibalena nAyaka: 27.92
yadA pAMzvAJjalirdatta: 27.94
yadA prazastAmbarasaMvRtAGgI 26.2
yadA bhavasi saMbuddho 18.6,8 
yadA mayA zatrugaNAnnihatya 27.24, 86
yadAvatIrNo vadatAM variSTho 27.91
yadAzritaM karma janAnuvartinA 38.36
yadA samudraM salilaM samudre 27.72
yadi kuryAdayaM loke 38.98
yadi guNaparivarjito dvijAti: 27.7 
yadi tava bhavadu:khapIDitA 27.136 
yadi tAvadayaM loko 33.76
yadi buddho bhaviSyAmi 18.3 
yadi brAhmaNa: syAdihaika eva 33.62
yadi moktuM na zakyAmi 26.20 
yadeva labdhAdhikamasya bhavati 37.39 
yadyajjano maGgaladezanAbhi: 38.7
yadyapi kathayiSyAmi 38.22 
yadyuccakulInagatA 27.5 
yadyeSa mArga: svargAya 33.23 
yamAtape chAdayase 37.35
yathA dRSTa: prajAyansa 27.41
yastu dharmavirAgArthaM 37.22
yastu buddhaM ca dharmaM ca 12.8
yasmAtkRSNAni zuklAni 33.1076
yasmAdihArthI viSayeSumUDha: 36.14
yasmAddhi varNazcaturtha evaM 33.61
yasminneva dine cakre 38.29 
yasmin yasmiMstanayasarasi 38.5
yasya putrasahasraM syAt 37.50 
yasyArthe gahane caranti 2.5
yasyAyamIdRzo dharma: 12.19 
ya: prekSati du:khamitonidAnaM 17.7
yAdRzaM vApyate bIjaM 33.72
yA devatA zAsturabhiprasannA 27.118
yAnImAnyapaviddhAni 37.33
yAnIha bhUtAni samAgatAni 23.4
yAnaistvaM hastigrIvAbhi: 37.16
yAnyarjitAnyanyabhavAntareSu 38.87
yAvaccAyaM janapadamimaM 38.23
yAvanmRtyorvazaM bhuGkte 37.36
yAM loke pravadanti sAdhumataya: 38.115
yuddhaM vivAdaM kalahAnyabhIkSNaM 33.64
ye ca te manujA Asan 33.88 
ye tarantyarNavaM sara: 3.1
ye tenAdhyuSitA dezA: 27.37
ye dharmaM zaraNaM yAnti 14.2,5
yena zrutaM bhavedgItaM 28.2
ye baddhA viSayeNa du:khanigaDe 38.119
ye buddhaM zaraNaM yAnti 14.1,4
ye brAhmaNA ugratapA vinItA 33.66 
yebhirna dRSTo dvipadapradhAna: 27.23
ye mRtyuM gaNayanti naiva vipadi 38.38
ye’lpAnapi jine kArAn 12.22
ye zaktihInA vibhavArjanAdau 38.47
yeSAM ceto vividhavirasAyAsa 38.42
yeSu vyAsajjacetA bhujaga 38.4
ye santo hitavAdinAM sphuTadhiyAM 38.67
ye saMghaM zaraNaM yAnti 14.3,6
ye saMsArikanaikadu:khadahana 38.12
ye sAramupajIvanti 27.31
yo draSTumicchati jinaM 9.3
yo bAlo bAlabhAvena 35.3
yo me gajendro dayito manApa: 5.7
yo’sau svamAMsatanubhi: 26.1
yo hi candramasa: kAntiM 27.120
yo hyasmin dharmavinaye 4.2; 11.2; 12.4;
19.3; 21.2; 26.62; 37.60
raGgAyAM dhairyakaraNaM 30.16,40 
raGgAyAM rAkSasIkopa: 30.14,38 
@521
rajo’tra dveSo na hi reNureSa 35.5
rajo’tra moho na hi reNureSa 35.6
rajo’tra rAgo na hi reNureSa 35.4
raktasya puMsa: padamutpaTaM syAt 36.5
raktasya zayyA bhavati vikopitA 36.3
rakto naro bhavati hi gadgadasvaro 36.6
rakto naro bhavati hi caJcalekSaNo 36.7
ratnapradIpaprahatAndhakAraM 38.95
ratnalatAvRtabhAsurazaGkhaM 38.57
ratnAni vAsAMsi samujjvalAni 38.89
ratnAni pratilebhe hi 13.9
ramye kuGkumazAkhinAmavirala 38.69
rAgaizca nAma paraghAtanaM ca 33.63
rAjannatItaM khalu naiva zocyaM 27.150 
rAjanna me du:khamalo’sti kazcit 27.160 
rAjA hyazoko balavAn pracaNDo 27.116
rAjyaM samRddhaM saMsthApya kozaM 27.97
rAjyAni kRtvApi mahAnubhAva: 37.29 
rAjyAni vistIrNadhanojjavalAni 38.124
rAtrau paradAramUrcchito 1.4
rAmagrAme tvaSTamaM stUpamadya 26.86
riddhiM samutpAdya sa tanmuhUrtaM 26.76
rudraM naikakapAlazekharadharaM 38.6
rudantyAM kinnarIceThyo 30.15,39 
rUpANi kasmAnna nirIkSase tvaM 27.126
reje taccapalAnilAhata 38.135
rodanti kinnaragaNA vanadevatAzca 22.1
labdhA: phalasthAzca pRthagjanAzca 27.151
lavaNajalanivAsinI tato vA 26.56
lAbha: para: syAdatulo mameha 27.85
likhantaM karAlairnabha: zRGgajAlai: 38.75
lokaM sadevamanujAsurayakSanAga 27.56
vaktreNAbhibhavatyayaM hi kamalaM 26.45
vatsa kena tavAkhyAtaM 38.39 
vadatAM vareNa vazinA 27.84
vada suvadana kSiprametadarthaM 27.149
varaM naiva tu jAyeran 38.45
varNAstathaiva catvAro 33.49 
vaziSThozIramaunalAyanA 36.10 
vasanti kAzmIrapure suramye 27.80
vAkya na yuktaM tava vaktumetat 27.107
vAtAhatAmbhodhitaraMgalole 38.101
vikasitanavakarNikAragaurai: 38.82
vigatodbhavA dainyamadaprahINA 4.4; 5.3; 11.4; 
19.5; 26.63; 37.62
vigAhatastasya jinAjJayA citAM 19.12
vittezvaro’pyarthavibhUtivistarai: 38.37
vidyayA ye tu saMpannA: 33.7 
vidhimaparamahaM te bodhayAmi 38.13
vinApi mUlyairvijugupsitatvAt 27.2 
vinirmitAbhA kanakAvadAtA 27.45
vizuddhazIla suvizuddhabuddhe 2.8
vItarAgai: parivRto 27.88 
vyAdhrInakhAvalivilAsa 32.1
vyutpannA na vayaM rAjJo 30.5 
zakrasya yena bhavanaM 27.61
zatakratusamAdiSTai: 30.46 
zataMsahasrANi suvarNakoThyo 6.5; 31.6
zataMsahasrANi suvarNaniSkA 6.1,2.3; 31.2
zataMsahasrANi suvarNaparvatA 31.8
zataMsahasrANi suvarNapiNDaM 31.3
zataMsahasrANi suvarNamuDhaM 31.4
zataMsahasrANi suvarNarAzayo 6.6; 31.7
zataMsahasrANi suvarNavAhA 6.4; 31.5
zabdAyamAnavaranUpuramekhalAbhi: 38.92
zamazIlavipazyanAbalai: 2.12
zaraccandrAMzudhavale 38.33
zarIriNAM vRddhikarai: samRddhai: 38.17
zAntiM gate kAruNike jinendre 27.26 
zAradvatIputramahaM 27.60
zAlAyAM brAhmaNagrAme 26.29 
zAlInAmodanaM bhuktvA 37.11
zira: satAraM gaganaM 33.1069 
zivavaruNakuberazakrabrahmAdyA 2.6
ziSyeNa dazabalasya 26.22
zIghramAnIyatAmeSa 27.141
zIghraM tameva zaraNaM vraja 26.25
zIlaM rakSeta medhAvI 33.70 
zubhaM dharmamayaM cakraM 27.55
zUraM vaJcayituM purA vyavasite 26.42
zUlAvartastadA kUpo 30.36 
zUlAvartastayo: kUpo 30.12
@522
zRNu me tvaM mahArAja 37.23 
zRNvanti ye nAtmahitaM gurUNAM 38.63
zairISake ye pravare vimAne 27.82 
zraddhA zIlaM tapastyAga: 33.71
zrutvA kuNAla: karuNAtmakastu 27.158 
zrutvA ghaNTAravaM ghoraM 28.5 
zrutvA takSazilApaurA 27.115 
SaD varSANi hi kaTukaM 27.48 
SaSTivarSasahasrANi 38.131 
SaSTyarhanta: sahasrANi 27.96
sacandratAraM prapatedihAmbaraM 19.8, 13
sacetpitA te jAnIyAt 36.21
sacedRNaM bhavati piturmRtasya 37.40 
sadRzA: sadRzai: sArdhaM 33.13
saddharmacakramatulaM 27.58 
sapAdajaGghA: sanasvA: samAMsA: 33.45
samantadRSTe pratigRhya nArIM 36.17
samamajjAnakhatvaca 33.69 (a) 
samucchRtottuGgacalatpatAkai: 38.79 
samutpatattuGgataraMgaraudre 38.125
samyaggatA ye sugatasya ziSyA 27.78
sara: prasannaM nirdoSaM 33.1
sarvajAtivihIno’si 33.14 
sarvajJalIlo hi sa zuddhasattvo 27.18 
sarvajJasaMtAnanivAsinI hi 8.3; 9.2
sarvalokasya yA prajJA 27.57 
sarvAbhibhUrme bhagavAn maharSi: 17.9 
sarve kANAzca kubajAzca 33.69 
sarve kSayAntA nicayA: 2.3; 8.4; 35.1
sarve yajJai: samAhUtA: 33.26 
sazIrSakAzcAtha narAsthiyuktA: 33.54
sahasA tamihodvIkSya 26.40 
sahAsthimAMsa: sanakha: sacarmA 33.67 
saMkocayantIM prasArayantIM 30.11,35 
saMklezaM bahava: prAptA: 38.9 
saMjJA kRteyaM lokasya 33.89
saMdarzaya dhanurvede 30.45 
saMnAhyatAM hastirathAzvakAya: 27.19 
saMprAptamAtrasya tu tatkSaNena 38.108
saMprAptA devatA RddhiM 33.84
saMbuddhacittakuzala: 27.69 
saMbuddhasya tu ye vaca: suvacasa: 26.14
saMsAradolAmabhiruhya lolAM 28.15
saMsevamAnasya bhavanti snehA: 20.1
sAdhikaM yojanazataM  2.10 
sAmagrajaM buddhudasaMnikAzaM 27.127
sAMprataM svAgato vyaktaM 13.8
siMha iva yastu nirbhI: 26.54
siMhavyAghragajAzvanAgavRSabhAn 2.13 
sukRtaM zobhanaM karma 20.4; 32.4
suciramapi hi na sajjanAvamAno 35.14
sucaritavimukhAnAM garvitAnAM yadA tu 27.13
sutasya te netravarA supuNyA 28.102
sutAmimAM pazyasi kiM madIyAM 36.13
surakarikarajaghnakalpavRkSai: 38.81
surApAnaM na pAtavyaM 33.32
suvarNacauryaM madyaM ca 33.30 
suvarNavarNo nayanAbhirAma: 5.1
suvarNaharaNaM varjyaM 33.31
susvAgataM candrasamAnanAya 38.84
sUryaprabhAmavabhartsya hi tasya bhAbhi: 26.58
sUryAcandramasau netre 33.1070 
stUpairvicitrairgirizRGgakalpai: 27.29 
striyo nRttaM gItaM bhavana 28.4
sthAne mayA bahuvidhaM parikhedito’smi 26.37 
sthitvApi yenaiva ciraM viyoga: 38.100 
sparzasaMgamanaM mahyaM 30.8
sphurattaDiddAmavirAjitorasa: 38.139 
smarasi turaga ghaTikarasya zAlAM 35.10 
srajo vicitrA vinipeturambarAt 38.140 
svagarbhasaMdhAraNadu:khitAyai 38.27 
svajanasnehani:saGgo 28.23
svapnAntare nimittAni 27.140 
svaprANasaMdehakarImavasthAM 38.44 
svabhAvabhAvyaM hyavagaccha loke 33.1073
svargasya dharmalopo 27.110 
svAgato’hamabhUvaM prAk 13.7 
hastinAgazca rAjA ca 23.1 
hastyazvarathanirghoSAt 30.4
hastyazvarathapattiyAyinI 7.5
hitvA kauzeyakarpAsAn 37.12
himendrarAje girizailazRGge 27.103
hutavahahatalekhAtyantaparyantaraudre 38.66
he tvaM kuraGgi tRNavAripalAzabhakSe 30.25 
@523
dvitIyaM pariziSTam | 
vizeSanAmasUcI | 
[aGka: patrAGkabodhaka:] 
agnidatta 319 
agnimukha 74; 76
ajAtazatru 34; 173; 232; 240; 449 
ajita 89 
adhobANa 292; 296
anaGgaNa 175
anavatapta 93; 94; 213; 256 
anavataptakAyikA (devatA) 94 
anAthapiNDada 1; 15; 21; 48; 50; 51; 
58; 92; 109; 116; 117; 122; 
123; 142; 180; 258; 279; 304; 
307; 314; 318; 426; 427
aniruddha 76; 226
anupamA 446; 447; 449; 455; 456; 
457; 460; 461; 462
anulomapratiloma 64;65
aparagodAnIya 133
apalAla (nAga) 244 
apriya (yakSa) 25 
ayaskila 64; 67 
ayaskilA 67 
araNemikA: 329 
araNemigautama: 329 
alpeza (caitya) 150 
azoka 232
azokavarNa 87
azvakarNagiri 134
azvagupta 217 
azvatIrthika 114; 115 
aSTAdazavakra 64; 67 
aSTAdazavakrikA 67 
Ananda 12; 26; 27; 34; 42; 45; 47; 
55; 56; 57; 78; 87; 91; 123; 
125; 216; 226; 232; 244; 
253; 301; 303; 314; 315; 
316; 317; 431; 440; 482
AbhIra 264; 277
ArADa 250 
Avarta 64; 65
AzIviSA 293; 297
AzIviSaparvata-nadI 67
indra 52; 53; 120; 308
indra (brAhmaNa) 47 
indramaha 47 
ISAdhAra 134
utkIlaka 292; 296
utkUTa (##a village##) 319 
utkUlaka 292
uttara 96
uttarakuru 133 
utpalAvatI 307; 309; 310 
utpalavarNA 99; 258 
udayana, udayanavatsarAja 455; 468; 461; 
463
udayin, udayibhadra 232
udAyin 464
udgaka 250 
udrAyaNa (=rudrAyaNa) 479; 480
upaga (AjIvika) 251
upagupta 216; 217; 218; 224; 228; 
252; 278
upasthUNaka 13 
upAlin 13; 122
upoSada (rAjA) 130 
urumuNDa 216; 217; 228; 244
urubilvA 125 
uzIragiri 13 
@524
RddhilamAtA 99
RSidatta 48; 304
RSivadana 251; 302
ekadhAraka 292; 296
elApatra 37 
erAvata 292 
airAvataka 296
otkArika 141
kakuda 89 
kanakamuni 206
kanakavarNa 180
kanakAvatI 180 
kapila 467 
kapilavastu 41; 54; 249 
kapilA (takSakaduhitA) 333
karoTapANaya: (devA:) 135 
kalandakanivApa 89; 162; 185; 229; 440; 465
kaliGgA: 37 
kalmASadamya 446
kAkavarNin 232
kAJcanamAlA 261; 266
kAtyAyana 7; 468; 492; (##see## mahA-) 
kAmarUpin 292; 296
kAla 95; 99 
kAlakarNin 24 
kAlandakanivApa 470 
kAlika 250 
kAzirAja 63; 75
kAzmIra 256
kAzyapa (buddha) 13; 33; 37; 48; 76; 
119; 139; 144; 206; 207; 208; 
212; 213; 215; 278; 302; 
303; 439
kAzyapa 37; 123; 253
kiMnaranagara 72
kukkuTArAma [##see## kukurTA-] 282
kuNAla 259; 261; 279 
kubjottarA 458; 461; 462
kumbhakArI 216
kurava: 446 
kurkuTArAma 236; 240; 244; 261; 274; 
275; 279 
kuzAvatI 140 
kuzigrAmakaM 129 
kuzinagarI 94; 252
kUTAgArazAlA 58; 125
kUlaka 296
kRki 13; 14 
kRmiza 282 
kRSNa (nAga) 31 
koTikarNa 2 
kolita 253
kozalA: 51; 91 
koSTaka 282
kosalA: 428; 429
kauNDnya 313
kauthumA: 329 
kauzAmbI 455; 457; 460 
kauzika [##see IndrA#] 
krakucchanda 157; 206; 271; 
krauJcakumArikA: 142; 438 
kSAranadI 64; 66 
kSema 149; 150 
kSemaMkara 149; 150 
kSemAvatI 149; 150 
svadiraka 134; 292; 296
khara 487
khalAbhidhAna 487
khallATaka 234
gaGgA 34; 38; 302
gaNDaka ArAmika-(kAla) 96; 97
gandhamAdana 97; 198; 256; 259 
gAndhAra 37 
girika 235
gupta 216; 217; 218; 244
gurupAdaka 37 
gRdhrakUTa 195
gopAlIM 216 
@525
gautama-ka (nAga) 31 
gautamanyagrodha 125
ghariNIstUpa 29
ghoSila 455; 457; 463; 486
caNDagirika 235; 236; 237; 238; 240 
caNDAzoka 235; 241
candraprabha 71; 76; 195; 310; 312
candraprabhA 465; 470 
campA 170; 232
cAturmahArAjikA:-(devA:) 52; 135
cApAlacaitya 125; 128 
citrA 293; 297 
cunda 94; 99 
cUDApakSa 427 
caitraratha 120 
chanda, chandaka 250 
janmacitra-ka 283; 284; 285
jaya 230 
jalapatha 292; 296 
jIvaka (kumArabhRtya) 167; 440 
jetavana 1; 15; 21; 26; 51; 58; 92; 
96; 116; 122; 142; 180; 252; 
307; 314; 318; 427; 432
jJAtiputra 89 
jyotiSka 167 
takSazilA 234; 240; 262; 267
tapanI 293; 297
tamasAvana 256
tAmradvIpa-ka 453: 454
tAmrAkSa 66 
tAmrATavI 64; 66 
tArAkSa, tArakAkSa 64; 65
tiSya 468; 483; 484
tiSyarakSitA 254; 255; 262; 263
tulakucI 232 
tuSita [svarga] 52; 87
toyikA 47; 303
toyikAmaha 50; 306
trapukarNin 16: 27; 30 
trapuSa 251
trAyastriMzA: [devA:] 52; 56; 134; 135; 136 
trizaGku 64; 66
trizaGka (mAtaGgarAja) 318; 319; 320; 
321; 323; 328; 330; 331; 333;
334; 336; 338; 339; 341; 369; 
371; 380; 391; 393; 394; 396; 
397; 399: 402; 405; 407; 410; 
414; 415; 418; 419; 420; 422; 
423; 424
dazabalakAzyapa 170 
daMSTrAnivAsin 282
dArukarmin 16; 24; 25; 27; 30 
dAsaka 2; 3 
divaukasa 130; 132; 133; 135
dIpa 152; 153; 154; 156
dIpaMkara 152; 153; 154; 155; 156
dIpAvatI 153; 155
durmukha 131; 134
devadatta 76
druma 287; 293;  297; 298; 299 
droNastUpa 240 
dvAdazavargIyA: 432; 434
dhana 284; 286; 287; 300
dhanagupta 218
dhanada 78; 92 
dhanasaMmata 37 
dharma 124 
dharmaruci 146; 156; 157 
dharmavivardhana 260 
dharmAzoka 241
dhurAnikSepana 125 
dhUmanetra 64; 67 
dhRtarASTra 78; 92 
naTha 216
naTabhaTikA 216; 222; 245
nanda 232
@526
nandana (nagara) 506 
nandabalA 250 
nandanavana 120 
nandA 250 
nandopananda 189; 204
nandopanandau 252
nirmidhara 134
nirmANarataya: 124 
nIlagrIva 64; 66 
nIloda 64; 65; 66 
nairaJjanA 125 
nyagrodhikA 41; 43
pataGgA 293; 297
padmAvatI 260 
panthaka 428 
paranirmitavazavartina: 124
palAla (nAga) (##see## apalAla ##also##) 216 
pAJcAla 283
pAJcika 290 
pATaliputra 232; 233; 234; 237; 239; 
245; 263; 267; 277; 282; 465
pANDuka 37 
pANDukambalazilA 120 
pArijAtaka 135
pAriyAtraka 120 
pAruSyaka 120 
piGgala 37 
piGgalavatsAjIva 233; 234
piNDolabharadvAja 256; 257; 259 
puNDrakakSa 13 
puNDavardhana 13
puSkarasArin 319; 320; 321; 323; 
325; 328; 330; 331; 332; 333; 
334; 335; 336; 337; 339; 340;
345; 353; 354; 364; 367; 368; 
369; 370; 380; 382; 385; 391; 
393; 394; 396; 398; 399; 402; 
405; 407; 410; 414; 415; 418; 
419; 420; 421; 422; 423; 424
puSkalAvata 312
puSpadanta 455; 459 
puSya 468; 483; 484
puSyadharman 282
pUjita 442; 443; 445
pUraNa 89 
pUrNa-ka 16
pUrvavideha 132
prakRti (mAtaGgadArikA) 314; 315; 316; 
317; 318; 319; 320; 323; 328; 
330; 331; 333; 422; 424
praNAda 35 
pradAnaruci 278
prabhAsvarA 71 
pramokSaNa-Saka 292; 296
prasenajit 48; 53; 91; 232; 304; 
314; 318 
priyasena 62; 63
bakulamedhi 29 
badaradvIpa 64 
bandhumat 175; 179 
bandhumatI 88; 141; 175
balasena 1; 2 
bAlapaNDita 236 
bAlAha 74; 76; 75; 452
bindusAra 232; 233; 234
bimbisAra 90; 156; 166; 167; 
232; 250; 255; 465; 472
buddharakSita 204; 205
bRhaspati 282
brahmadatta 46; 62; 75; 82; 442; 461; 462
brahman 25; 38; 78; 92
brahmaprabha 310; 313
brahmavatI 37 
brahmasabhA 287; 288; 294
brahmasamA: 329 
brahmAyus 37 
brahmAvatI 445 
brahmottara 506
@527
bhaTa 216
bhaddAlin 34 
bhadrakanyA 32
bhadraMkara 77; 78; 79 
bhadrazilA 195
bhadrAyudha 235
bhallika 251
bhava 15 
bhavatrAta 15; 16
bhavanandin 15; 16 
bhavila 15; 16; 17; 21 
bhAgIrathI 467
bhiru-ka 465; 471; 478; 483; 486; 
491; 492
bhirukaccha 486 
bhUrika 162
makuTabandhana 125 
magadhamahAmAtya 465
magadhA: 58; 59 
magha 57; 76 
maNigarbha 195
mati 152 
mathurA 216; 218; 228; 244; 245 443
madhyadeza 37 
manoharA 287
mandAkinI 120; 213
marIcika (lokadhAtrI) 31 
markaTahrada 85; 125 
mallA: 125; 129 
saskarin 89 
mahAkAtyAyana 6; 468; 484; 485; 486
mahAkAzyapa 51; 226; 253
mahAcandra 197 
mahAdhana 283 
mahApanthaka 427; 428
mahAprajApatI 249 
mahApraNAda 34; 35; 36 
mahAmaNDala 232
mahAmAyA 56; 248
mahAmaudgalyAyana-maudgalyAyana 31; 56; 99; 
123; 185; 195; 226; 252; 428
mahAyAgikA: 329 
mahAvana 256
mahAsamA: 329 
mahIdhara 197 
mahezvara (yakSa) 25 
mAkandika 446
mANDavyA: 329 
mAtaGga 329 
mAtaGgarAja (##see## trizaGku) 
mAtaGgI 254; 255
mandhAtR-ta 130; 172; 486
mAyAdevI 313 
mAra 76; 89; 125; 126; 223
mAlAdhAra: (deva:) 135 
mitra 493; 495
mithilA 37 
mizrakAvana 120 
muNDa 239 
munihata 282
musalaka 30 
mUrdhAta 130 
mUSikAhairaNyika 437; 438 
mRgAra 27
mRgAramAtA (vizAkhA) 48; 304
mRditakukSikadAva 169 
meNDhaka-miNDhaka 77; 82
maitrakanya-ka 495
maitreya 37; 40; 76; 313
maudgalyAyana ##see## mahA^ 
yamakasAlavana 129 
yaza (amAtya) 242
yaza-(sthavira) 240; 244; 256; 260; 
261; 274
yazas (sthavira) 240 
yazodharA 156 
yaSTistUpa 489
yAma-yAmA: 87; 124 
yugaMdhara 134
@528
yogandharAyaNa 455; 457; 460 
raktAkSa 93; 94
raGgA 291; 297
ratnaka 97 
ratnadIpa 3; 142; 438
ratnazikhin 38 
ramaNa-ka 503; 507
rambhaka 99 
rAjagRha 34; 59 60; 89; 120; 162; 
170; 171; 185; 186; 190; 191; 
195; 229; 232; 440; 465
rAdhagupta 233; 235; 258; 259; 276
279; 281
rAmagrAma 240 
rAhula 312; 313
rAhulabhadra 56
rudanI (rudantI ?) 293; 297
rudrAyaNa 465; 479
rurumuNDa 216 
rUpAvata 309 
rUpAvatI 307; 312
revataka 256
raivata 123
roruka-rauruka 465
rohitaka-kA: 67; 68
raudrAkSa 198
lambakapAla 488
licchavaya: 34; 86
lumbinIvana 248
luhasudatta 98; 99 
lohitAkSa 74; 76
laukAkSA: 329 
vakkalin 30 
vajraka 292; 296
vajrapANi 80 
vatkula (vakula ?) 253
varSAkAra 465
valkalA: 329 
vazavartin 87 
vasu (RSi) 333
vArANasI 13; 33; 37; 46; 62; 75; 82; 
83; 213; 251; 271; 302; 439; 
442; 443; 461; 462; 499
vAsava (rAjan) 37; 152; 153; 154; 
156
vAsavagrAma-ka 1; 2; 6
vAsavadattA 218; 219
vigatazoka 233
vijaya 230 
videhA: 275
vinataka 134 
vipazyin 88; 141; 175; 206
virUDhaka 48; 304 (##demon##) 78; 92
virUpAkSa 78; 92
vizAkhA 37; 48; 304
vizvabhU 206
vizvAmitra 198
vItazoka 272
vRjibhUmi 125 
vRSasena 282
veNuvana 89; 162; 185; 186; 229; 
440; 465; 470 
vetranadI 293; 297
veNugulma 64
vemacitti 78 
vemacitra 92 
vaidehI 34; 465
vairaTTIputra 89; 90 
vairambha 64; 66 
vaizAlI 85; 125; 129 
vaizAlIvana 129 
vaizravaNa 62; 287; 290
vokkANa 488 
zakra 35, 38; 52; 78; 85; 87; 92;
120; 177; 178; 251; 309 
zaMkara 25 
zaMkha 36; 37; 39; 65
zaMkhanAbha 64; 65
zaMkhanAbhI 64; 65
@529
zacI 53; 178
zAkala 282
zAkyavardha 249 
zANakavAsin (zANaka) 216 
zAradvata 252
zAradvatIputra 226; 252
zAriputra 56; 57; 76; 94; 123; 195; 
204; 205; 252; 428; 436
zArdUlakarNa 318; 319; 320; 323; 328; 
330; 331; 333; 422; 424
zikhaNDin 465; 471; 472; 477; 482; 
491; 492
zikhin 206
zItavanazmazAna 163; 165
zIlavalkA: 329 
zuka 329
zuklA: 329 
zuddhodana 56; 249; 313
zuzumAragiri (zi-?) 110
zUrpAraka ##see## sUrpA 
zairISaka 256
zailA 469; 470; 486
zyAmAka 486; 487; 488 
zyAmAkarAjya 488 
zyAmAvatI 455; 456; 486; 
zrAvastI 1; 12; 15; 21; 24; 26; 34; 
51; 58; 77; 78; 91; 116; 122
123; 142; 180; 204; 216; 237; 
300; 307; 314; 316; 426; 427; 
428; 429; 433; 440; 489
zrImatI 463; 464
zroNa-koDikarNa 2 
zroNAparAntakA: 23; 24
zlakSNa 64; 67 
SaDakSarI 315; 316 
SaDvargIyA: 189; 204
saMvarakSita 204 
saMjayina 89; 90 
satyamRgA: 329
sadAmattaka 506
sadAmattA: (devA:) 135
saMdhAna 462
saptAmraka 125 
saptAzIviSaparvatA:-nadya: 64; 67 
samudra 237
sarvamitra 259 
sarAvatI (zarA ?) 13 
sarvAbhibhU 140 
sahalin 232
sahasodgata 191; 192
saMpadi 282
saMpadin 279 
sAkali 446 
sAketa 131 
sAraka 234 
sAMkAzya 93; 258
siMdhu 489 
siMha siMhaka 452
siMhakalpA 452; 454
siMhakesarin 452; 453; 454; 455 
siMhala 452
siMhaladvIpa 455 
sujAta 13; 14
sujAta 47 
sudarzana 120; 134; 135; 136; 140 
sudhana-sudhanakumAra 287 
sudharma 124 
sudharmA 136 
sudhAvadAta 67 
sunirmita 87 
suvarNa 78 
suparNin 91; 213
supraNihita 43
supriya 58 
supriya (gandharvarAja) 126 
subhadra 94; 126; 162; 166 
subhUti 226 
@530 
sumati 152 
sumanaska 331 
sumAgadhA 258 
sumeru 32; 47; 133; 134; 213
suvarNamaNDapa (udyAna) 233
susIma 232; 234; 235
sUparika 15 
stavakarNin 16; 27; 30 
stavArha 46
sthUNA 13 
srugdhnA 47 
svAgata 104
hari 25 
halaka 284; 287; 288; 294
hasantI 293; 297 
hastinApura 45; 283; 284; 289 293; 300 
himavat 271; 292; 296
hiru,-hiruka 465; 471; 483; 486;
491; 492
@531
tRtIyaM pariziSTam | 
zabdakoza: | 
[##This Glossary contains a few important and rare words and 
their meanings occurring in the Divyavadana. They have been 
noted here for the convenience of the reader who need not turn
the pages of a dictionary every now and then, and thus have a 
break in his reading. Now that Professor Franklin Edgerton’s 
Dictionary of Buddhist Hybrid Sanskrit is available to readers, 
no references to occurrence of the word on pages and lines is 
thought necessary.##]
akaNaka-##unbroken rice## 
akarmikA-##idle## 
akAyikA-##a kind of game## 
akAlakam-##food permitted to be 
eaten at odd hours## 
akAlakaumudI-##moonlight festival out 
of season## 
akoSyA (AjJA)-##a rule not to be 
disregarded## 
akrandita-##not squeezed## 
akSuNNavedha-##an act of throwing 
the spean so as to graze the 
mark## (marmavedha) 
agada-##a magic jewel## 
agocarIkaroti-##makes unfit to collect 
alms## 
agradharma-##high spiritual state## 
agharikA-##a kind of game##
aGkadhAtrI-##a nurse to fondle a child
on lap (also## aMsadhAtrI) 
acchATAzabda-##snap fingers##
aNDa-##part of a StupA# 
aNDakoza-##cocoon (of ignorance##) 
atarapaNyena-##without paying toll or 
fare## 
atarka-##incomprehensible## 
atinAmayati-##pass time##
atiyAtrA-##fare or crossing## 
atisarga-##remnant## 
atisAra-##(in## sAtisAras) ##transgression## 
atyantaniSTha-##absolute, final## 
atyayamatyayato dezayati-##makes con-
fession## 
atyayikapiNDapAta-##special alms## 
atyutsAhatA-##great enthusiasm## 
adattAdAnam-##theft## 
adarzanapatha-##disgrace (of a minister), 
not to allow one to see
(the king)## 
advaitavAdin-##ep. of BuddhA# 
adharima-##lowest## 
adhitiSThati-##bless## 
adhimukta-##intent on, resolved on## 
adhivAsana-##acceptance of invita-
tion## 
adhiSThAna-##king’s court## 
adhiSThAyaka-##attendent## 
adhyavasAya-##clinging (to earthly 
things)## 
adhyAzaya-##purpose## 
adhyupekSati-##disregards## 
adhyeSate-##seeks, requests## 
adhvagaNa-##crowd of travellers
anavakAza:-##often with## asthAnam, ##out 
of place, impossible## 
@532
anavaropita-##(of a plant) which has 
not struck root## 
anavarAgra-##without beginning or end## 
anAtman-##unreal## 
anApattika-##guiltless## 
anAyatana-##groundless## 
anAzvAsika-##untrustworthy## 
anizcara-##fixed##
anIkSaka-##sightless## 
anugantI-##message## (anugantrI ?) 
anudhArI-##keeping, holding fast to## 
anupATa-##tearing down (a kind of 
torture)## 
anuzaMsa-#(PalI# AnisaMso) ##comfort 
privilege, advantage## 
anusaMjJapti-##explanation## 
anta-##central part## (pratyanta) 
antarvartinI-##pregnant## 
antarAntarAt-##here and there##
antarAyA:-##the eight (obstacles)## 
antrA-antram ##intestines## 
apakrAnta-##ill-treated, abused## 
apagatakAlaka-##(robe) free from 
black spots## 
apacAyaka-##honouring## 
apatAna-##cramp due to fatigue## 
apattanam-##not a city, disgraceful or 
worthless town##
aparAntaka-##a place near the west- 
ern border (cf.## parAntaka) 
aparibhogam-##without being eaten## 
apavaraka-##apartment## 
apATha-##holiday from study##
apUrveNa-##suddenly, quickly## 
apragAdha-##deep## 
apratiprasrabdha-##unexhausted, not cea- 
sed (merit)## 
apramAda (-mAdya)-##thoughtfulness, 
watchfulness## 
aprAptakAya-##fainting, weak, feeble## 
apriyAkhyAyin-##teller of bad news 
(post at court of a king)## 
abhigIta-##song, recited (in verse)## 
abhidhyAlu-##covetous## 
abhinirmiNoti(-mimIte)-##cause a miracle; 
creates by magic; assume 
a shape## 
abhinirharati-##take to burial##
abhiprasanna-##believing in, with loc. 
common with gen.## cittamabhi-
prasAdayati
abhilInaka-(kAkAbhi) ##lived in (by 
birds)## 
abhisaMparAya-##future state## 
abhisaMskAra-RddhayAbhisaMskAra-##miracle## 
sAbhisaMskAreNa-##with intent 
to do a miracle## 
abhisamaya-##understanding, path, 
convention##
abhisAra-##present,## bhaktAbhisAra ##place 
for giving food.## 
abhaiSajyam-##unwholesome food##
abhyantara-##lover## 
abhyarthIyase-##shall be approached or  
sought## 
abhyAnandya-##having thanked and 
praised## 
abhyuddhAra-##deliverance## 
abhyupapatti-##approach to a teacher, 
reception## 
ayaskila-##name of a jewel## 
araNAvihArin-##dwelling in a passion-
less state## 
arthavargIya-##a class of texts## 
ardIyamAna-##distressed about## 
ardhahAra-## a kind of necklace## 
alakSaNaka (buddha)-##a person without 
usual characteristic signs of 
a BuddhA# 
alpaparicchada-##poor## 
@533
alpAbAdhatA-##good health##:-tAM pRcchati 
##asks for one’s health## 
avadraGga-##deposit, security, earnest 
money## 
avalokanaka-##giving a fine view, 
worth seeing##
avavAda-##admonition, sermon (Pali-## 
ovAda) 
avavAdaka-##spiritual instructor## 
avazyabhAgIya-##inevitable## 
avasAdanAvineya-##one to be taught 
by dicouragement## 
avaskara-##refuse, dung## 
avikopita-##uninjured (of relics 
cf. PalI# vikopeti 
avekSatA-##foreseeing## 
avyApanna-##benevolent## 
azmagarbha-##iron## 
azvAjAneya-##a horse (of good breed) 
belonging to a Cakravarti 
king## 
aSTAGgamArgadezika-##ep. of BuddhA#
asaMjJikam-##unconsciousness, state 
of exaltation## 
a[A]saMjJikasattvA:-##class of deities## 
avagADhazraddha-##of deep faith## 
avacaraka-##footman, runner## 
avacAraka-##running## 
avacIravicIraka-##without clothes, or 
with bad clothes##
avajAta-##misborn##
avatAraM labhati-##get a chance## 
avadAtavasana-##layman## 
avapRSThIkRta-##set on the path to 
Buddhahood than a BuddhA# 
avamUrdhaka-##with hanging head## 
avarabhAgIya-##ep.of## saMyojana ##PalI# oraMbhAgIya 
avaropayati kuzalamUlAni (##or##-bIjAni)- 
##make roots of virtue, strike## 
avalokayati-##takes leave of (or gets 
leave to go)## avalokita-##active ?##
asaddharma-##sin; esp. sexual inter-
course## 
asamanvAhara-##thoughtlessness:-## 
AhRtya-##without specific thought## 
asaMmoSadharman-##ep. of Buddha, ever 
alert (always in same state 
of exaltation)## 
asahya-##unendurable, a sinking 
(ship)## 
asecanakadarzana-##lovely, of pleasing 
appearance## 
asmimAn-##egotism, self-conceit## 
alpezAkhya-##mean, low## 
alpotsuka-##careless, easy in mind, 
to be at ease## 
AkArayati-##invite by signs## 
AkoTayati-##tap, strike (cf.## trikoTa) 
AkSipta-##struck (of a root)##
Agantuka-##arriving priest, stranger##
Agama-##sacred text## 
Agamitavat-##waited for## 
AgArika-##householder, layman##
AgRhIta-##narrow, greedy## 
AgRhItapariSkAra-##niggardly, stingy##
AcchAdayati (jIvitena)-##keep alive## 
AjIvika-##heretic, ascetic##
AjIvin-##man of business## 
Attamanas-##delighted (often## AttamanA-
ttamanas) 
AtmapuruSa-##attendent## 
AtmabhAva-##body,##-pratilambha-##rebirth## 
Adikarmika-##a beginner## 
AdInava-##sin## 
AnAha-##height of a man## 
Anulomika-##favourable## 
ApIDakajAta-##of tree in full flower## 
AmuktA-##jewel, ear-ornament##
AyAcate-##beg,## AyAcana-##begging 
favour of a deity## 
AyApita-##brought up## 
@534
Ayu:saMskAra-(jivitasaMskAra) ##period of 
life##
ArAgayati-##propitiate, receive, 
obey## 
ArUDha-##took (a vow)## 
Aropita-##caused to grow## 
Arogayati-##greet, wishing good 
health## 
Arocayati-##tell (PalI# Aroceti) 
Aryadhana-##noble treasures (7 in 
number)##
Alopa-##a morsel of food## 
Avarjanakara-##overpowering, (with
gen.) attractive## 
AvarjitasaMtati-##continuously 
desiring (?)## 
Avartayati-##employ, repeat (spells)## 
AvArI-##shop## 
AveNika-##peculiar, hereditory, 
special, born, natural## 
AzATavI-##vast wood## 
Asrava-##sin (PalI# Asavo) ##see## kSINAsrava, 
anAsravasadRza 
AsvApanam-##sleep## 
AhituNDika-##snake-catcher## 
itvara-##trivial, small##
indrakIla-##threshold, city-gate## 
(PalI# inda-khIlo) 
indriya-##moral quality:## paJcendriyANi: 
indriyaparipAka-##moral ripeness for 
conversation## 
iSTaka (kA)-##brick## 
IryA-##deportment##
ukkarikA-##sweetmeat, bakery 
article## 
uccaMgama-##kind of bird## 
uccheSTum-##to throw out##
ucchrAyita-##(for-## pita ?) ##raised## 
utkIlaka-##spiky## 
utkIlayati-##uproot## 
utkuTapraharaNa-##squatting, avoidance 
of sleeping at full length## 
utkroza-##watchman## (?) 
uttarikA-##superiority## 
utpANDUtpANDuka-##very pale## 
utprAsayati-##mock (with gen.)## 
utsada-##elevation as in## saptotsada 
utsadanadharmaka-##left over, superfluous## 
utsarpita-##balance, saved## 
utsahanAvineya-##to be converted by 
encouragement## (avasAdanA-) 
utsIdana-##tossing## 
udAnam udAnayati-##exclaims, utters 
solemnly## 
udgRhNAti-##get knowledge, com-
prehend## 
uddhaTTaka-##skilled##
uddhAra-##a branch of mathematics, 
subtraction## 
udbhAvanA-##production, manifesta-
tion (of merit)## 
udvartayati-##annoints perfumes (to 
a guest)## 
upadhi-##substratum of being, 
attachment## 
upadhivAra-vArika-##attendant (at a 
vihara)## 
upaparIkSate-##examine, appraise## 
upapAduka-##a being which is born in 
heaven etc.## 
upadhAritam-##observed (for## avadhAritam ?) 
upavartana-##country## 
upasaMkramaM kartum-##to deal with## 
upasaMcarayati-##reconcile## 
upasaMpad-##higher ordination## 
upasaMhAra-##collection## 
upasthAnazAlA-##assembly room## 
upasthAyaka-##attendant## 
upAdAya-##beginning from
(with acc.)## 
upAnaha-##shoes## 
@535
upAyAsa-##despairing grief## 
upArdha-##(nearly) half (PalI# upaddho) 
upAvartayati-##provide## 
upAhiNDate-##wander## 
upekSA-##indifference##
upoSaghoSita-##keeping fast## 
uSNagata-uSmagata-##state of exaltation## 
RNadhara (hara,-hAraka)-##a son## 
RddhipAdA:-##four elements of super-
natural power## 
ekAyana-##exclusive, special## 
ekAMsa-on one shoulder## 
ekAntIkaroti-##settle, makes perfect## 
ekottarikA-##a section of the canon 
corresponding to## aGguttaranikAya
eraka-##carpet, cover, mattress## 
eraNDA-name of a charm## 
ehibhikSukA-(pravrajyA) ##admission as a 
monk by calling## 'ehi bhikSo’ 
otkarika-##baker##
audAra-(rika) avabhAsa ##a clear inti-
mation (but## udArAvabhAsa,
##great light##) 
audvilya-##elation, enthusiasm, joy## 
aupapAduka-##born without parents##
kakudA:-##royal insigniA# 
kaTaccha-##a vessel:## kaTacchu (dhUpakaT-) 
kaThalya-lla, -la-##gravel## 
kathaMkathA-##doubt and questioning## 
karapatrikA-##saw## 
karuNAyati-##pity## 
karkaTaka-##hook## 
karNadhAra-##spiritual guide, a 
helmsman## 
karma-karmaploti, ##thread of karma,## 
karmasthAna ##with## zilpasthAna, ##branches 
of royal training, branches 
of industry## 
karva (rpa)Taka-##village## 
kalpadUSya-##kind of cloth## :-vRkSa, ##tree 
supplying this cloth, cf.## dUSya 
##and## kalpavRkSa
kalpikAraka-##servant## 
kalyANamitra-##a benevolent friend## 
kavala-##bit, morsel## 
kAMsikA-##metal vessal## 
kAGkSati-kAGkSA-##doubt;## kAGkSita, ##doubting## 
kAJcanacakra-##(in cosmology) centre 
of earth## 
kAJjikacchiTi-kAJjika ##gruel## 
kAmaguNA:-##the five pleasures of 
senses## 
kAra (rA)-##act of worship, song of 
praise, service## 
kArvaTika-##chief of village## 
kArSa-##ploughman## 
kAlakriyA-##death## 
kAlena kAlam-##from time to time, 
often## 
kAzi-kAzika-##silk##
kiTibhaka-##louse## 
kukRta-##wrong act, sinful act##
kuTikA-##hut## 
kuTukuJcaka-##miserly## 
kutUhalazAlA-##hall of recreation## 
kulopaka-ga-##a family friend## 
kuvinda-##weaver## 
kRtabhaktakRtya-##having had a meal## 
kRtAvin-##skilled## 
kRti-##work## 
kRzAluka-##leanish## 
kauccaka-##(Mss.## kocava) ##pernaps-PalI# 
koccaM ##couch (or pillow)## 
koTTarAja-##vassal king## 
kola-##rescuing raft## 
koSThAgArika-##steward## 
kautUhala-##festival## 
krAyika-##dealer## 
kriyAkAra-##agreement## 
krIDanikA-##type of nurse## 
kroDamalla-mallaka-##beggar## 
kleza-##sinful desire## 
kSamate-##seem good## 
@536
kSAnti-##state of saintly abstraction## 
kSINAsrava-##with sins gone## 
kSudrAnukSudrAni zikSApadAni-##minor vows## 
kSetra-##Buddha or holy persons as a `soil of merit’; cf.## puNyakSetra 
kSemaNIyatara-##better health## 
khakkhaTa-(karkaza) ##harsh (of sound)## 
khaTakA-##slab## 
khaTu-khaTa-##fist## 
khaGgamaNi-##one of the royal insigniA# 
khaGgaviSANakalpa-##a solitary ascetic 
like a rhinoceros## 
khaNDasphuTapratisaMskaraNa-##repairing of 
dilapidations## 
khalistoka-##small piece of oil-cake## 
khusta (kSudra)-##minor or old,## khustikA- 
##a sacred book;## khusta-##bald##
gaNitra-##astrologer’s instrument## 
gaNDa-##trunk of a tree (cf.## gaNDI) 
gaNDikA-##piece## 
gaNDI-##gong##
gandhakuTI-##cell, chapel## 
gamika-##departing priest## 
garbharUpANi-##young family## 
guptikA-##depth of voice (cf.## svaragupti) 
gulmatarapaNya-##wharf-and ferry-dues##
gokaNTaka-##trampled## : bhikSugocarika- 
##friend of monks## : gopiTaka,
gomayakArSI-##cowdung## 
glAnapratyaya-##requisites for sick## 
ghaTaka-##ready, skilful## 
ghaTikara-##potter## 
ghaTiNI-##lady of the house## 
ghaTTita-##closed## 
cakaThyodana-##bad (sticky) rice## 
caMkrama-##walk, place for walking## 
caJcu-##box, a type of famine## 
caJcUryamANa-##going about## 
caTitaka-##crack, rent## 
caturmahApatha-##meeting of four roads## 
capeTa-##slap## 
caramabhavika-##a person in his last 
earthly state## 
calAcala-##ep. of## saMsAracakra, ##evermoving## 
cApAlya-##cApAla ##name of a holy place## 
cArapAla-##secret agent## 
cArikA-##journey## 
ciTiciTAyate-##make hissing noise## 
cittacetasika-##thought## 
cintaka-##overseer## 
cIrNa-##practised:## cIrNavrata 
cIvarakarNika-##lappet of robe## 
cUDa-##stupid## 
cUDika-##jacket## 
codanA-##reproof## 
cyavanadharman-##(or##-dharmin) ##destined to 
fall soon## 
chagalikA-##she-goat## 
chardita-##got rid of (demerit)##
chinnabhakta-##starving##
chorayati-##abandon, throw away## 
jaGghAvihAra-##walk## 
janikA-##mother##
jantAgRha-##place for torture, a hot chamber## 
janduraka-##kind ep. mat## 
jAlAvanaddha-##web-footed(ep. Buddha)## 
jIvantizUlAM kArayati-##impale a woman alive##
jomA-##kind of broth## 
jJAnadarzana-##supreme knowledge##
jyeSThabhavikA-##elder brother’s wife##
tanusatyam-##a simple truth## 
tapu-##caldron## 
tasarikA-##weaving## 
tAlaka-##kind of key## 
tApita-##roused, converted## 
tApya-##regret## 
timitimiMgila-##a kind of crocodile## 
tira:prativezya-##near neighbour## 
tImayati-##moisten## 
tuNDicela-##a kind of garment## 
@537
tulaka-##king’s counsellor##
tUla-##pensil, brush##  
tailikacakra-##oil-wheel## 
tomaragraha-##lance-throwing## 
trikoTayati-##strikes three times## 
tripiTa-##priest who knows the 
three pitakas (?) so## : tripiTaka: 
##fem.## tripiTA 
trivastu-##Buddha, Dharma, samghA# 
traidhAtukavItarAga-##without attach-
ment to SamsarA# 
traimAsI-traimAsya ##period of three 
months of rainy season.## 
dakSiNAdezana-##thanks for gift or 
entertainment;##-zanA dakSiNAm 
Adizati, ##give thanks (and 
ascribe the merit of the 
gift to a particular person) 
dakSiNAvarta-##precious shell## 
daNDasthAna-##army corps##
dazavargagaNa-##chapter of ten priests##
divAvihAra-##passing the heat of the 
day## 
dInAra-##a coin## 
durnyasta-##badly used (of a spell) 
duSkara-##austerity##
duSkuhaka-##incredulous## 
duSkRta-##class of sins (PalI# dukkaTa) 
dUSya-##kind of cloth## 
dRDhaprahAritA-##hard striking## 
dRSTadharma-##the present age##
dRSTigata-##doctrine## 
daurgandha-ndhya-##bad smell## 
dauvarNika-##bad mark## 
droNamukha-##a type of village## 
dvArakoSThaka-##gate chamber## 
dhanahAraka-##debter## 
dhanva-##stupid## 
dharmakAya-##spiritual body of BuddhA# 
dharmatA-##rule## 
dharmarAjikA-##royal edict on the law## 
dharmalAbha-##justice## 
dharmazATapraticchanna-##clothed with right-
eousness, naked## 
dharmAnvaya-##obedience to law##
dhAtu-relic, element##
dhUtaguNa-##ascetic practice or precept## 
nakulaka-##kind of purse of the shape 
of a mangoose (Gilgit Mss. 
Vol. III read## kamaraka) 
nandI-##joy##
namuci:-mAra-##evil spirit## 
marakA-##a kind of epidemic##
navakAnta-##novice's end## 
navadAnta-##a new hand## 
nAgAvalokita-##elephant look (turn-
ing the whole body)## 
nAnAkaraNa-##difference## 
nAlikA-##a tubular vessal## 
ni:sparzagAtra-##rough-limbed## 
nikRti ta-##cut off at root## 
niketa-##state of being## 
nityAnubaddhA-(devatA) ##tutelary deity## 
nidAna-##occasion (of a talk or 
discourse)## 
nipaka-##chief, clever## 
nimitta-##miracle, portent## 
nirAyAsa-##kindly## 
nirAsrava-##sinless## 
nirupadhizeSa-##without residue## 
nirupasthAyaka-##unattended## 
nirupAdAna-##without attachment to 
existence## 
nirgUDha-##secret## 
nirgRhIta-##checked, humbled##
nirNAmayati-##(nirNama-) ##put out 
(tongue)## 
nirdezya-##servant## 
nirmAdayati-##wash## 
nirmiNoti-##make by miracle:## nirmita- 
##a miraculous figure or object## 
@538
niryAtayati-##give as present;## vairaM 
niryAtaya-##revenge## 
nivezana-##settlement in life, 
marriage## 
nirvAnta-##emitted## 
nirvedha-##penetration in sight## 
nizAmyati-##be extinguished## 
niSkoza-##unsheathed## 
niSkamati-##leave (worldly life)## 
niSThitacIvara-##one who has prepared his robes## 
niSpuruSa-##soft or divine (of music)##
niSpalAyati-##run a way## 
niSpAdyate-##be expressed## 
niSpUtigandhika-##fragrant## 
nIlakRtsna-##lotus of all blue colour## 
naimittika-##astrologer## 
nairmANika-##miraculous## 
naivAsikA-##deity dwelling (in a tree)##
naisargika-##or## nai:sa-##cast off## 
naukrama-##bridge of boats## 
pakvamAna-pacyamAna-pakvagAtra, ##with diseased limbs## 
paJcagaDDaka-##five parts of the wheel of life.## 
paJcavArSika-entertainment for five  
rainy months or years## 
paNDitajAtIya-(mAtRgAma) ##wise## 
paNyapariNItA-##concubine## 
patrAcArikA-##kind of magic## 
padaka-(zo) ##versed in the padapathA# 
padAvihAra-##paying honour by walking round## 
panthalikA-##narrow path## 
parapravAdin-false teacher## 
parAntaka-##frontier## 
parApRSThIbhUtvA-##with back turned## 
parAyaNa-##destined to## 
parikathA-##religious tale of talk## 
parikaroti-##uphold## 
parikarmakathA-##prayer## 
parigRddha-##greedy## 
paricArayati-##cohabit, attend to, wait on## 
parijapta-##ehnchanted## 
pariNatapratyaya-##whose effects are matured## 
pariNAyaka-##one of the seven treasures of a Cakravartin## 
parityakta-##anything to spare## 
parinirvAti-##go into## nirvANa 
paripacati-##bring to maturity## 
paripiNDIkRta-##made up like a ball## 
paripRcchanikA-##subject for discussion## 
pariprApya-to be done## : pariprApayati- ##get done## 
paribhASate-##abuse:## paribhASaka-##abusive## 
paribhukta-##worne (of garment) ? used## 
parivitarka-##examination## 
pariSaNDA-(##or-## khaNDA-) ##valley## 
parItta-##limited, short## 
parItta-##(for## paridatta) ##transmitted## 
paryanuyukta-##questioned## 
paryantikRta-finished##
paryavadAta-##very accomplished## 
paryavadApayitR-##distributor## 
paryavanaddha-##overgrown## 
paryavApnoti-##study## 
paryavasthAna-##anger;##-sthita ##angry## 
paryadAna-##end, exhaustion (of## karma ##etc.)## 
paryupAsanA-##reverance## 
pazcAcchramaNa-##an attendant## 
pAcana-fire-wood## 
pANDurika-##white## 
pAtrazeSa-##scraps of food## 
pAdopajIvin-##messenger## 
pApAntikA-##kind of sin##=(pAcittiya ?) 
pArami-##extremity## 
@539
pAriSadya-##councillor## 
pAruSika-##violent## 
pAMzukUla-##priest’s dress## 
piTTaka-##boil## (=piDaka) 
piTharikA-##pot## 
piNDapAta-##alms:## piNDapAtra, ##almsdish: 
##(often confused)## 
piNDitamUlyam-##payment in lump sum## 
pIthI-(##Mss##)= vIthI, ##road## 
puNyamahezAkhya-##of high prowess## 
^putrIya-##disciple## 
purojava-##attendant## 
purobhaktakA-##break-fast## 
puSkariNI-##often for## puSkariNI 
pUrvanivAsa-##former existence## 
pUrvabhakSikA-##break-fast## 
pRthagjana-##common, unconverted-
man## 
pRthagbhavati-##be peculiar to## 
pRSThatomukha-##with back turned## 
peDA-##basket, box## 
paizunika-##backbiter## 
potrI-##garment##
poSadha-upavasatha: poSadhoSita, ##keeping the 
fast## 
paudgalika-##selfish, personal## 
prakAmaNI-kind of mnagic## 
pragRhIta-##lofty## 
pragharati-##ooze out## 
prajApatI-lady, wife## 
prajJapta-##arranged (often esp. of 
seats) : ##vaidyaprajJapta, ##ordered by doctors## 
praNidhAna-##prayers for something in a future birth## 
praNidhi-prayer## 
praNIta-##good## 
pratikaNThukayA-##singly, severally, one by one##
pratikruSTa-##poor## 
pratidvandvayati-rival## 
pratini:sRSTa, pratinisRSTa-##driven away## 
pratinistarati-##accomplish## 
pratipakS-##obstacle (with inf.)## 
pratipaNya-##merchandise in exchange; barter## 
pratiprasrabhyati-##finish, stop## 
pratiprAbhRta-##return present## 
pratibibharti-##support a parent## 
pratibhinnaka-##undecided## 
prativahati-##oppose## 
prativAsita-##inhabited## 
prativigata-##gone## 
prativinudati-##get rid of## 
prativibudhyate-##be awakened## 
prativiramati-##abstain## 
prativiruddha-##rebellious## 
pratiza[sa-sA]mayya-##putting at proper place## 
pratizaraNa-: karmapratizaraNa, ##trusting in 
his karma:## pratizaraNabhUta-##gone to## 
pratisaMdhi-##rebirth## 
pratisaMmodayati-##give friendly greeting## 
pratisaMlayana-##privacy: pratisaMlIna, ##in privacy## 
pratisaMvedayati-##recognise ? :## pratisaMvedaya
mAna-##feeling## 
pratisevate-##follow (pleasure)## 
pratIcchave-##accept## 
pratIzA-##respect (PalI# patissA) ##see## 
sapratIza 
pratodayaSTi-##whip## 
pratyaMza-##division, share## 
pratyakSa-##discerning##
pratyanubhavati-##enjoy: surpass## 
pratyantima-##frontier## 
pratyavatarati-##disembark## 
pratyAstaraNa-##cushion## 
pratyUDha-##neglected (command)## 
pradUSyati cittam-##be angry## 
prabalavirasA-##decay## 
@540
prayoktra-##harness## 
pravAraNA-##feast at end of rainy 
season## 
pravArayati-##present, entertain## 
pravAsayati-##make to dwell in, exile##
pravigalita-##oozing## 
pravedha-##a measure## 
pravezitA dArakam-##pregnant with a 
boy## 
pravyAharaNa-##faculty of speech## 
pravrAjita-##ordained## 
prasavApitA-##delivered## 
prasrabdha-##stopped after exercise##
prahitAtman-##resolute## 
praheNaka-##present## 
^prAgbhAra-##inclined to## 
prANopeta-##alive, during life## 
prAtipathika-##way-farer## 
prAtisIma-##neighbour## 
prAtihArya-##miracle## 
prAbhRta-##present## 
pramodya-##delight## 
prArdhate-##attain## (Rddhim)
prAviSkriyamANa-##shown## 
priyAkhyAyin-##teller of good news 
(post at the court of a king)## 
proJchate-##clear (shoes)## 
ploti-##see## karmaploti 
phalakinI-##plank## 
phuTTaka-##kind of cloth##
phelA (peTA)-##dish, basket## 
balakAya-##army## 
balabalI-##(fem.) strong## 
bahirmukha-##turned away from## 
bahubollaka-##great talker## 
bimbaka-##form of face##
bIjakAya-##seed, body## 
buddhanirmANa-##magic figure of BuddhA# 
busaplAvI-##a lady reaping field-
produce.## 
brahmadeya-##gift of Brahmanas## 
bhaktakRtya-##preparations for meal## 
bhaktimahat-##faithful## 
bhaktottarikA-##see## uttarikA 
bhaTabalAgra-##hero (neut.) army## 
bhadrakalpa-##golden age##
bhAgineya-##friendly term addressed 
to a junior (cf.## mAtula) 
bhANDana-##quarrel## 
bhAvanAmArga-##a spiritual state## 
bhujiSya-##servant## 
bhUmi-##class, level## 
bhUyasyA mAtrayA-##and often, still more## 
bhRtikA-##wages## 
bhoskAra-##rules of address to a 
Brahmin##
makuTa-##crest## 
maJca-##couch## 
maNDavATa-##garden: so## maNDalavATa 
maNDalaka-##sacred cirecle##
maNDIlaka-##flour-cake## 
madgubhUta-##overcome in argument, 
stupefied## 
mana:zUka-##sorrow## 
manojava-##kind of magic## 
mantraNaka-##invitation## 
manduraka-##kind of mat## 
maryAdAbandha-##keeping in control## 
mahadgata-##great## 
mahAnuzaMsaka-##of great comfort or 
advantage## 
mahAhatamanda-##great cry## (mahAnupamarda:)
mAtula-##respectful address to a 
senior (cf.## bhAgineya) 
mAtRkA-##a division of sacred texts##
mAnikA-##a weight## 
mArgazobhA-##clearing of path in 
honour of some one## 
middha-##sloth, sluggishness## 
mukhatuNDaka-##mouth## 

muNDaka-##shaveling## 
muditA-##sympathy in joy## 
@541
mudrA-##numismatics, a branch of 
science## 
munigAthA-##name of a text##
musAragalva-##a gem## 
mUDha-##see## moTa, ##bundle## 
mUrdhan-##state of spiritual exalta-
tion## mUrdhAgatam (?) mUrdhAgAminI dakSiNA 
mRgacakra-##zodiac## 
mRdumadhyA kSAnti-##state of spiritual 
calm## 
meDhI-##part of## stUpa 
maitrAyat-##friendly to men## 
mokSabhAgIya-##having to do with 
moksA# 
moTa-##bundle (Hindi moth):## mUDha: 
mUTa: muTa 
mrakSa-##ill feeling## 
yantragRha-##torture chamber## 
yamali-##kind of dress## 
yAcanaka-##beggar: man sent to ask 
girl in marriage## 
yApanIyatara-##more healthy state## 
yogodvahana-##relief## 
yonizas-##wisely, completely## 
ratnakarNikA-##jewel as ear-ring##
rAjamAtra-##titular king## 
rUkSikA-##rough## 
roSaka-##angry## 
roSayati-##be angry## 
raukSacitta-##harsh-tempered## 
lakSaNya-##diviner## 
laghUtthAnatA-##good health, quick 
movements## 
laGghanaka-##means of crossing## 
laddI-laDDu, ##excretion## 
lipika-##clerk## 
lUha-##course## 
lekhazAlA-##school-room## 
lokasaMvRtti-##worldly conduct## 
lohitamukti-##red pearl: so## lohitaka 
lohI-##pot## 
vaMzaghatikA-##kind of game## 
vaNigdharma-##trader## 
vanIpaka-##beggar## 
vapuSmattA-##beauty## 
vardalikA-##rain, storm## 
varSasthAla-##rain-pot## 
varSA-##rainy season,## varSopanAyikA, 
##beginning of residence in the 
rains:## varSoSita, ##having spent 
the rainy season## 
vallaka-##sea-monster: so## vallabhaka
vallarI-##musical instrument: so## vallikI
vaziprApta-##having power over## 
vApyAyamAna-##(denom. of## vApI) 
vAyvAdhika-##palsied## 
vAra-##platform## 
vAridhArA-##jet of water##
vArSikA-##a plant## 
vAsIcandanakalpa-##equanimous like 
axe and sandle-wood## 
vAhika-##carrier##
vikurvita-##miracle## 
vikopayati-##disturb, offend## 
vigrAhita-##prejudiced##
vighATayati-##open## 
vicchandayati-##warn, prevent## 
vijita-##realm## 
vitkoTikA-##kind of game## 
vidhArayati-##stop## 
vinayadhara-##priest, master of Vinaya, 
disciplined## 
vinAdita-##reviled## 
vinivarti-##cessation## 
vinIvaraNa-##unbiassed## 
vineya-##pupil##
vipazyanA-##spiritual insight## 
vipuSpita-##smiled## 
vipratipadyamAna-##sinning## 
vipratisArin-##remorseful##
vibhajati-##explaining detail## 
vibhaNDayati-##make wry faces## 
@542
vimati-##doubt##
vimUrcchita-##faint##
virAgayati-##displease## 
vizeSAdhigama-##specific attainment## 
viSTA-##rope with hooks## 
visarjayati-##answer questions## 
visphoTa-##open## 
viheThayati-##injure, insult## : viheThaka
vRttaka-##tale## 
vRddhayuvati-##procuress, midwife## 
vRddhAnta-##senior’s end, place of 
honour## 
vRSikA-(bRsI) ##seat, mat for sitting## 
vedanIya-##to be experienced## 
vedhita-##of earth shaking## 
veSadhara-##disguised as## 
vezyaM vAhayati-##be a vesyA# 
vaineya-##to be converted##
vaipaJcika-##sooth-sayer## 
vaipuSpita-##smiled##
vaimatika-##in mistake## 
vaiyAvR(pR)tya-##service## 
vairambhaka-##strong or stormy wind##
vaivarNika-##out-cast## 
vaistArika-##wide-spred## 
vyaMsayati-##deceive##
vyatisArayati kathAm-##converse## 
vyapatrApya-##shame## 
vyavadAna-##purification## 
vyavasthApayati-##give a name## 
vyAkaroti-##predict : especially pre-
dict future births## 
vyApannacitta-##malicious## 
vyAbAdha-##disease## 
vyAbAdhayate-##injure## 
vyupapatti-##rebirth## 
vyupazama-##relief## 
vyupazAnta-##desisting## 
zakala-(-lI) ##skin (of fish)## 
zatazalAka-(chatra) ##parasol## 
zayanAsana-##dwelling : so## zayyAsana
zalAkA-##ticket## 
zalAkAvRtti-##famine so called##
zAkunikAyanI-##poultress## 
zATikA-##garment## 
zAmyaprAza-##sacrifice## 
zAlIna-##fine##
zikSApada-##moral precept## 
zikhI-##kind of magic## 
ziTA-##rope## 
zilpasthAna-##with## karmasthAna-##workshop,
factrory##
zivAvidyA-##divination by jackal’s 
cries## 
zIlasamAdAna-##undertaking obedi-
ence to## zIla 
zUnyAgAra-##lonely place## 
zailagAthA-##name of a book##
zokAgAra-##grief-house, a hall of 
lamentation## 
zraddhayA gacchati-##believe (with gen.)##
zramaNoddeza-ddezikA ##pupil of A# zramaNa 
zrAmaNeraka-##a novice## 
zvetavarNA-##astrologer’s instrument## 
zvetasthi-##a type of famine## 
SaDvargIya-##a group of six monks## 
sakAyika-##game##
satkAyadRSTi-##heresy of individuality## 
sattvavatI-##pregnant## 
satyAbhiyAcanA-##appeal to truth## 
santasvApateya-##wealth## 
santaka-##belonging to## 
saptaka-##week## 
sapratIza-##respectful## 
sabhAgatA-##sharing## 
samanvAharati-##consider, think of, 
remember with kindness## 
samabhyudyata-##striving## 
samAdApaka-##instigator## 
samAdApayati-##establish : instigate## 
samAdAya-##undertaking## 
samApanna-##(with acc.) meeting with## 
@543
samAropika-##making to grow##
samitA-##flour##
samucchitti-##distruction## 
samucchraya-##birth (body)## 
samuttAra-##crossing## 
samuttejayati-##fire with enthusiasm## 
samudaya-##cause## du:khasamudaya, ##the 
second## Aryasatya 
samudAgacchati-##rise together## 
samudAcarati-##address## 
samudAcarin-##addressing## : samudAcAra-
##salutation## 
samudAnayati-##collect: attain## 
samudAhAra-##conversation## 
samyakprahANa-##righteous penance## 
sarpimaNDa-##essence of ghee## 
sarvAvat-##all##
sarveNa sarvam-##completely## 
sAtirikta-##more## 
sAtisAra-##sinful## 
sAtmya-##suitability## 
sAdRza-##proper##
sAdhika-##more than## 
sAmantakena-##on all sides## 
sArambha-##angry talk## 
sAlohita-##kinsman## 
sukhasparzavihAratA-##well-being## 
sukhAdhiSThAna-##happy state## 
sughoSaka-##kind of instrument## 
sumuSita-##cheated##
sUcI-##rail## 
sUtra-##a tree## 
sUtrAnta-##holy text## 
sUdayA-##a herb##
sUnA-##place where animals are
butchered##
saukarika-##pig-dealer## 
saukAsika-##splendid## : bhAsinika, ##a jewel## 
saMkalikAcUrNa-##shaving of wood## 
saMkramaNakA-##gallery##
saMkrAmaNI-##kind of magic## 
saMklizyati-##get soiled## 
saMgaNikA-##society, crowd, the world##
saMgrahavastu-##element of popularity## 
saMghATa-##pot (as ghata) (?)## 
saMghATi-##priest’s robe## 
saMtati-##disposition, feeling## 
saMdRSTika-##visible, worldly## 
saMdhAya-##with reference to## 
saMdhAveNikA-##a game## 
saMghAvya-##having run through 
(births)## 
saMdhUmAyate-##smoke## 
saMnAmayati-##subdue## 
saMnizrita-##connected with, devoted to## 
saMparivartayati-##wring (hands)## : saMpari-
vartya, ##going round## 
saMparivartinI-##existing## 
saMpidadhAti-##close## 
^saMprativedhakI-##(or-dhikI)-##cleaving, 
opening up## 
saMpravArayati-##wait on, entertain## 
saMprasiddhi-##success## 
saMprasthita-##going on towards 
Buddhahood## 
saMbhinnapralApa-##idle talk## 
saMmiJjayati-##bend (arm)## 
saMmodamAna-##friendly (as Pali)## 
saMmodanI saMraJjanI kathA-##complimen-
tary talk## 
saMyojana-##bond, cause of rebirth## 
saMvara-##provisions##
saMvarNayati-##approve and follow## 
saMvartana-nI-##issuing in, leading to## 
siMhANaka-##bodily humour, phlegm## 
stambhanI-##kind of magic## 
stavakarNikA-##lac ear-ring## 
sthaviragAthA-##name of a text## 
sthAlikA-##pot of food## 
sthora (sthUla)-##load## 
@544
snehaka-##kindly## 
sphaTitaparUSa-##torn## 
sphuTa-##possessed by##
syapeTArikA-##kind of game##
svaragupti-##depth of voice## 
svAdhyAyanikA-##subject for study## 
haDi-##fetters## 
haritakI-##a tree##
haritacArika-##using a magic locomotion## 
harmikA-##first floor of a stupA# 
halasIra-##plough-share## 
@545
##Critical Notes
1 
Page 2, lines 4-10.-Note why the boy was named srona, e.,
born on sravana, and kotikarna, becanse he was born with jewelled
ear-rings. We have in Pali Mahavagga Sono Koliviso and Kotikanno. 
Page 5, line 5,## kuTukuJcaka ##means miserly, niggardly. 
2 
Page 22, lines 17-20.-We often find this stanza in AS and 
here. It sometimes refers to a single monk and sometime to two 
or even more. The wording of the text accordingly varies to suit 
the number; but the wording in the last line is often## naivaM ##for## evaM ##which 
does not seem to be right;## evaM ##is the right reading, meaning “so he 
stood at the desire of Buddha.”
3
Page 34, lines 16-17.-## kiM kuryAMdudapAnena  ##is found in GM. Vol. III. 
p. 25, and is comparable to## yAvAnartha udapAne sarvata:saMplutodake ##of## bhagavadgItA, 2. 46. 
6 
A part of this avadana corresponds to GM. Vol. III. pp. 73-76. 
Page 48, line 7##.-bhavakSayakara: kSaNa: | eSa brAhmaNa: ##means that this is an auspi- 
cious moment which would put an end to the samsara of this man, 
who is born a Brahmin. GM. P.74 reads## kSUNa Ananda eSa brAhmaNa:. 
7
This avadana correspond to GM. Vol III. pp. 76-91. 
9 
This avadana relating to Mendhaka corresponds to GM. Vol. 
III, pp, 241-248. 
Page 80, line 9.## -paJcazatiko nakulaka:; ##compare## paJcazata: kamaraka: ##in GM, 
Vol. III p. 252. At this place Dr. Dutt reads## nakulaka: ##following our
text, though his Ms. has a damaged folio.## nakulaka ##means a purse of 
the shape of## nakula ##which is still used by villagers to carry money and
usually fastened round waste. The origin of## kamaraka ##is still doubtful, 
but it may be noted that the word## kamara-kambara ##means waste in Marathi. 
10 
This avadana corresponds to GM. Vol. III, pp. 249-255. 
12 
This section dealing with miracles which Buddha performed in 
driving away the heretics may be called an avadana only by stretch
@546
of imagination; though Ksemendra has also styled his AK No. 13 to 
be so. 
17
This story of mandhata is taken partly from vinaya-vastu-Bhe-
sajyavastu as found in GM. pp. 92-97 and also from Madhyamagama. 
page 132, line 22-Read## SaT zakrA: ##for## SaT cakrA: ##This wrong reading 
may be due to the use of c for c, in Romanised text.## zakra ##means 
a period during which one Indra reigns.## SaT zakrA: ##therefore means 
a period of reign of six Indras.
Page 138, lines 22-25-These stanzas are found in GM. Vol. 
III pp. 95-97, and correspond to dhammapada, 14. 8-9 (186-187). 
25 
The story of samgharaksita is given in two parts unnecesarily 
in No. 23 and 25, with a break of No. 24. We have two avadanas 
relating to Mendhaka, Nos. 9 and 10, but there is no break.
26 
The story of Upagupta as narrated here may be referred to 
GM. Vol III pp. 3-7. It also refers to the past life of## azoka. 
Page 216, line 16-## alakSaNako buddha:, i. e., as good as buddha minus 
his 32 signs. Read## urumuNDa ##for## rurumuNDa. 
##The well-known story of vasavadatta and Upagupta is narrated 
here from page 218, line 28 to page 221, line 28. 
The narrative of Upagupta and mara narrated on pp. 222-
228, seems to be unreal though dramatic; but seems to have been 
taken from an older source. Many of the verses in this avadana
are introduced by expressions like## Aha ca, vakSyati ca, vakSyate hi ##which 
suggest this.## 
27
The first para of this avadana narrates Asoka’s visit to various 
holy places sanctified in Buddhism from the birth-place to Nirvana 
of Buddha and homage paid by him to Buddha’s disciples. The
second part narrates the pathetic story of Kunala. 
29 
Page 281, lines 9-10-Asoka here is called## ardhAmalakezvara:, ##owner
or master of half amalaka fruit, which also he surrendered to monks. 
30 
This avadana corresponds to GM, Vol. III. pp. 123-159. 
@547
Page 288, line 7-GM reads## mahAnupamarda: ##for## mahAhatanAda: ##a great noise 
after beating; tumultons sound. 
Page 295-Note that Sudhana expresses his pangs of separation
from Manohara more or less in the same fashion as pururavas does 
for urvasi in kalidasa’s vikramorvasiya, IV.; though kalidasa is 
more refined, his indebtedness to this passage is clear.
31
This avadana corresponds to GM. Vol. III. pp. 68-76 and is a 
repetition of avadana No. 6. This repetition in the same work
suggests that it is a compilation without plan. 
32 
This avadana narrates the story of a lady who offered her flesh
to a poor woman about to devour her newly born child. This 
noble deed prompted Indra to test her further to ascertain the 
motive of her sacrifice. She declared that she did it only for the 
purpose of relieving the sufferings of the poor. After her declara-
tion, her sex was changed; she became a young boy called Rupavata, 
who subsequently became king. In subsequent births, he was born 
as Candraprabha and later Brahmaprabha; while Brahmaprabha was 
practising penance in a forest, a pregnant tigress took shelter near 
his hut. It is usual with this class of animals to devour their 
young ones as soon as born, and to this tigress Brahmaprabha 
offered his body. 
Page 312, lines 8-15- These two sanzas are found in ksemen- 
dra’s AK. 51.45-46 word for word. Obviously ksemendra has 
borrowed them from this avadana. This enables us to correct the 
text. Read## vikSatAsya ##for## vIkSatArA (?), ##and## saharSam ##for## sahasram. ##Also compare 
vyAghrIjAtaka ##in JM. No. 1. Kern remarks that there is no corresponding 
jataka in Pali for## vyAghrIjAtaka, ##but in Mahayana litarature there are 
many references to Bodhisattva oftering his body to a tigress to 
save the lives of her young ones. Can we say that this avadAna is 
retouched by Arya sura ? 
33 
The story of Prakrti and her love to ananda constitutes the 
main interest of this avadana. References to## prakRtirmAtaGgadArikA ##and## trizaGku- 
rmAtaGgarAja: ##are## found in MVy. also. This avadana is translated into 
Chinese in about 265 A. D., indicating its antiquity. The original 
form of avadana has undergone many changes in that portions or 
even chapters were added here and there. The conversation bet- 
@548
ween Trisanku and puskarasati ultimately turns on to the charact- 
eristics of a brahmana, whether it should depend upon birth or on 
conduct. We have discussions of this topic in numerous places in 
Buddhist literature like Brahmanavagga in Dhammapada, 26 (383- 
423), and asvaghosas Vajrasuci, and in theory the sentiment finds 
expression in Brahmanical literature as well. The reference to 
magical vidyas in this early avadana is somewhat bewildering, as for
instance, on pp. 314 and 315. The full text of the avadana however 
is very valuable from the point of view of early Indian culture. 
34
This section is styled as mahayanasutra and naturally is out 
of place in DA. It mentions 37 kinds of gifts in which a sravaka is 
advised to take recourse to for attaining certain states. This sutra 
seems to have influenced Arya Sura considerably as his Subhasiia-
Ratnakarandaka-katha shows. 
37 
This avadana elsewhere is styled as udrayana, e. g., in AK 40. 
38 
This avadana is remarkable in that it is entirely different in point 
of style from the remaining avadanas in this collection, even to a 
considerable extent from No. 22, candrapabhavadana. It is almost 
in pure classical style, though Buddhistic hybrid forms are notice- 
able here and there. I would ask the reader to compare the open- 
ing phrase## mAtaryapakAriNa: prANina: ##etc. and the closing phrase## tatkimidamupanItam ? 
with the opening and closing phrases in J M., which have almost 
convinced me that the avadana is from the pen of Arya Sura. The 
variety of metres used, long sentences in prose, and the use of two 
Dandakas on page 503, leave no doubt in the reader’s mind that it
is certainly from the pen of a master of classical Sanskrit. The
text as presented in this edition is still corrupt at places, and had 
I taken liberty with my material as Kern did in his JM edition, 
it would not have been difficult for me to give it a perfect classical 
form. 
I also think, though not so convincingly as in the case of this
avadana, that No. 22 has been redrafted or retouched by Arya
Sura. The reference on page 202, line 11 to## vyAghrIjAtaka ##suggests the 
above conclusion.##
