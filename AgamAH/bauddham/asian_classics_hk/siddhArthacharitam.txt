@001

##Bauddha Bharati Series-31##

zrImadAcAryabuddhaghoSaviracitaM

siddhArthacaritam

padyacUD+AmaNikAvyetyaparanAmadheyam

(saMskRta-hindIvyAkhyopetam)

pradhAnasampAdaka:

@002

##SIDDHARTHACHARITA##

(padya chUD+AmaNi kAvya)

##of##

AcArya buddhaghosha

##with

Sanskrit-Hindi Commentaries

Editor

SVAMI DVARIKADAS SHASTRI

Bauddha Bharati

VARANASI

1994##

@003

AcAryabuddhaghoSaviracitaM

padyacUD+AmaNikAvyetyaparanAmadheyaM

siddhArthacaritam

[saMskRta-hindIvyAkhyAsaMvalitam]

sampAdaka:,

saMskRta-hindIvyAkhyAkArazca

svAmI dvArikAdAsazAstrI

[DD] bauddhabhAratI

vArANasI

2051 vaikramAbda: 

1994 I^ 

2538 ba^

@004

prakAzaka:

bauddhabhAratI,

po^ bA^ 1049

vArANasI-1 (u^ pra^)

pina : 221 001

##Published by :

BAUDDHA BHARATI

POST. Bax : 1049

Varanasi-1 (U.P.)

Pin : 221001##

sahayogisampAdakau

zrIdharmakIrttizAstrI

zrIcandrakIrttizAstrI ca

prathama saMskaraNa

san 1994 I0

##First Edition

1994 E.##

Rs. 250/-##

mudraka :

sAdhanA presa 5,

kATana mila kAlonI,

vArANasI- 221 002

##Printed at

SADHANA PRESS

5. cotton mill colony,

VARANASI-221002## 

@005

prakAzakIyam

bhavaklezaM tvameveza ! ni:zeSayitumIziSe |

hartumanya: kimIzIta haridazvAd Rte tama: ||

-AcAryo buddhaghoSa:

mAnyA vidvadvareNyA: |

mahAn pramodAvasaro'yaM yadvayaM, paddhatyA:
kiJcidapasRtya, bauddhabhAratI-

parSadA prakAzitaM padyacUD+AmaNItyaparanAmadheyaM
siddhArthacaritaM nAma mahAkAvyaM

zrImatAmadhikarakamalaM samupAharAma: |

adyayAvad ApaJcaviMzativarSANi asmAbhi:
bauddhasAhityaM saMskRta-

bhASayA pAlibhASayA vA bauddhadarzanasampRktAni
grantharatnAnyeva prakAzitAni,

parantvadya etad kAvyamayaM grantharatnaM samprakAzya
bauddhasAhitye kAvyavAGmayasya

naiyUnyapUrttyai prayatema |

yadyasya mahAkAvyasya racayitA sa evAcAryo {1.
AcAryabuddhaghoSaviSaye vistRtA aitihyasAmagrI
bauddhabhAratIgranthamAlAyAM (12) prakAzitavisuddhi-

maggagranthasya bhUmikAyAM draSTavyA-sa^ |}
buddhaghoSa:, yo hi caturtha-

zatAbdyAM bhAratabhUmimalaJcakAra, yathA hyaitihyavido
vadanti, yena ca, samyaksa-

sambuddhabhASitaM samagraM tripiTakaM
svaracitAbhirarthakathAbhi: (aTThakathAbhi:) tathA

suspaSTaM vyAkhyAtaM yathA'dyApi tat tripiTakaM
vizvadarzanaviyati mArtaNDAya-

mAnamiva dedIpyamAnaM rAjate | yadavalambyAdyApi
jijJAsava: saugatasiddhAnteSu

ni:zaGkaM bhUtvA AryASTAGgikamArgamAruhya
nirvANAya prayatante; tenedRzaM mahAkAvyaM

viracitaM tarhi tena saMskRtasAhityakSetre
kAlidAsa-bhavabhUti-AdisaMskRta-

kavInAM rasa-rIti-dhvanyalaGkArANAM prayogeSu
sAmyaM vihitam |

athavA yadi kazcidanya: sAdhAraNo buddhaghoSa:
saMskRtakaviryenedaM kAvyaM

vinirmitam, tenApi, svakIyAnena kuzalakarmaNA (bhagavato
buddhasya caritaM

vilikhya) samagraM bauddhajagat adhamarNAyitam,
bauddhasAhityajagati ca saMskRta-

kAvyAnAmalpatA nirastA |

@006

astu nAma | atra granthasyAsya pUrvasampAdakena
zrIkuppusvAmizAstriNA

bahu vicAritamiti tat tata evAvagantavyam | AMglabhASayA
tallikhitA ca

bhUmikA asmin saMskaraNe'pyasmAbhi: jijJAsUnAM
hitakAmanayA puna:

samAyojitA |

asmin kAvye rAjJa: zuddhodanasya putrabhUtasya
siddhArthasya (bhAvibuddhasya)

jIvanaM vivRtaM kavinA, pratisargAntaM ca puSpikAsvapi
kvacit kvacit

`siddhArthacaritakAvye' ityullikhitamiti
vicArayadbhirasmAbhi: `asya kAvyasya

pradhAnaM nAma siddhArthacaritam apradhAnaM ca
padyacUD+AmaNI'ti sampradhArya, siddhArtha-

caritamityevAsya kAvyasya nAma prakhyApitam | etena
buddhacaritakAvyena

sahApyasya nAmasAmyaM syAt | ito'gre vidvAMsa: pramANam
|

saMskaraNamidamasmAbhi: zrIkuppusvAmisaMskaraNam (san
1920-madrAsa)

AdhArIkRtya saMskRta-hindIvyAkhyAbhyAM samAyAjya
tathA sAdhu sampAditam yadyadi

idaM kAvyaM kadAcit
zrImadazvaghoSaviracitabuddhacarita-saundaranandAdi-

kAvyavat bhAratIyavizvavidyAlayIyaparIkSAsu
pAThyapustakatvena nirdhAritaM

syAt, tarhi chAtrANAmadhyApakAnAM ca kRte
raghuvaMzAdikAvyAnAM mallinAtha-

kolAcalasUrikRtavyAkhyAvat bahUpakArakaM syAditi |

etayaiva dRzA'nupadaM
buddhacarita-saundaranandAdibauddhakAvyAnyapi asyAM

bauddhabhAratIgranthamAlAyAM prakAzitAni
syurityAzAste |

vaizAkhapUrNimA, 2538 bu^}

svAmI dvArikAdAsazAstrI

bauddhabhAratIparSadadhyakSa:

@007

##PREFACE

1. Base of this edition :

The present edition of the## padyacUD+AmaNi ##is bassed on
the

undermentioned books:-

C. This is copy on paper in## devanAgarI ##characters of the
Sri-## tAla ##palm-leaf MS. belonging to the Palace Library at
Tripu-

nittura, Cochin State, and written in Malayalam characters. It
contains the work to the end of the tenth Sarga but with omis-

sions in the last Sarga.

M. This palm-leaf MS. was purchased for the Library in 1906

1907 in Madura. It is written in Grantha characters and breaks

off in the tenth Sarga.

V. This MS. was kindly lent by M. R. Ry. S. P. V. Ranganatha-

swami of Vizagapatam from the library of his grand-father Maha-

mahopadhyaya ParavastU# venkatarangAcArya. ##It is written on

paper in Telugu characters and is complete in ten Sargas.

T. This is a paper MS. written in## devanAgari ##characters and

belonging to the Palace Library at Trivandrum. It contains the

first five Sargas.

P. This is the printed edition in Pali characters published in

1908 in the Bauddhagranthamala series at Colombo, as its second

number. It consists of 46 pages and contains the work up to the

16th stanza of the ninth Sarga.

The Sanskrit Commentary included in the present edition was

prepared by the Pandit staff of the Government Oriental MSS.

Library, Madras, under the guidance of its Curator.

2. padyachudamani is Mahakavya :##

padyacUD+AmaNi ##is, according to the Colophon, A#
mahAkAvya,

and consists of ten sargas of 641 stanzas in various metres.
The

work is attributed in the colophon to## buddhaghoSAcArya
##and deals

with the birth, marriage and other incidents in the life of,
Buddha.

It is a highly artificial poem, and the plan of the work follows

the rules of poetics laid down for the composition of##
mahAkAvyas.

dANDin's ##stanzas in this point are-

@008

nagarArNavazailartucandrArkodayavarNanai: |

udyAnasalilakrIDAmadhupAnaratotsavai: ||

vipralambhairvivAhaizca kumArodayavarNanai: |

mantradUtaprayANAjinAyakAbhyudayairapi ||

##Among these 18 characteristics, 2, 9, 10, 14 and 15 are not

found herein. The omission of 9 and 10 is particularly
significant

in this Buddhistic## kAvya.

##3. Sources of the work :

The biographical data regarding Gautama's life in the Tripitaka

and the Lalitavistara and in the Buddhacarita of## asvaghoSa
##should

have formed the chief sources of the## padyacUD+AmaNI.

##4. Plot of the poem :

There ruled at## kapilA, ##a king named## zuddhodana ##of
the## sAkya

##race, with his queen## mAyAdevi. ##As he had no issue, he
per-

formed penance.

Meanwhile the Lord of the Tusita world resolved at the instance

of the Devas to incarnate in this world for enlightening it and

entered the womb of## mAyAdevi.

##The birth of the son## siddhArtha, ##was attended with
superna-

turai phenomena. After the due performance of the natal cere-

monies, arrangements were made for his boyish sports, and for
his

education. In due time as he grew, he was installed as the heir-

apparent, and his marriage was thought of. He was formally

married to the daughter of the king of the Koliya country.

Then the prince with his wife returned to his own city amidst

great rejoicings. The king took particular care to make ample

provision for his son's enjoyments in the various seasons of the

year. During the autumn the prince practised the use of martial

weapons and mastered it in seven days. One day in the spring

season when he started for the pleasure graden, he saw on the

royal road, as arranged by the Devas, visions of an old man, an

afflicted person and a corpse. He was greatly impressed with the

sight and questioned the attendants of the chariot. On learning

from the charioteers the nature of the ills to which the human

body is liable, he desired to return home. On his way back, he

perceived some ascetics, who were reported to have found the

means of deliverance from the ills of human existence.

@009

He again started for the pleasure garden where he spent the day

very agreeably in various pastimes. He returned home, where

formal rejoicings were conducted. Suddenly he took his resolve

to renounce his royal home, travelled 30 Yojanas. crossed the

river## anavamA, ##dismissed his attendants and put on the
ascetic

robe. He practised severe austerities and lived by begging his

food in the## bimbasAra ##city. Failing to attain salvation he
thought

over the means of securing it. During the night he had five
dreams

and in the morning after making out the significance of these

dreams, he decided on the means of attaining## nirvAna.
##Sitting

under a banyan tree, he received## payAsa ##from a woman,
procee-

ded to the## nairaJjarA ##river and ate the food. After
spending the

day in the dense## sAla ##forest, he went to the Bodhi tree in
the

evening and seated himself there on a miraculously provided
seat.

The Devas eulogised Buddha and manmatha, learning the

news, resolved to conquer him. Manmatha's army first delivered

the attack but failed to make any advance. Manmatha then made

a personal attack which was repulsed. As a last resort. he sent

his women. who performed dexterous dances before Buddha and

tried their utmost to captivate and overpower him. Finding their

efforts wholly futily, they ran away. Thus came to be firmly
esta-

blished the supreme sovereignty of the great## siddhArtha over
the

empire of salvation.

5. The story differs :

5. the story as told in the## padyacUD+AmaNi ##differs to
some ext-

ent from that related in the Lalitavistara and that adapted in##

asvaghoSa's ##Buddhacarita, and omits many small connecting and

necessary links. In both the works quoted above the sage Asita

pays a visit to## Suddhodana ##immediately after the birth of
Buddha

and predicts, on seeing the child. that he would renounce the
life

of a householder at an early age to become an ascetic. There is

no reference to this in the## padyacUD+AmaNi, ##and when
this is not

said,## zuddhodana's ##anxious solicitude to gat his son
married as

soon as he comes of age and to provide for the enjoymant of his

son in the palace is not easily accounted for. The King's
anxiety to

keep his son away from all cares and to prevent him from seeing

sights of distress is not mentioned. In the absence of this
infor-

@010

mation, the effect of seeing such a sight on the mind of##

siddhArtha ##is not understood. Again without any indication

of## siddhArtha's ##mind and inclinations. he is suddenly
trensported

from the palace to the forest.## siddhArtha ##is described
elsewhere

as having started four times for the garden and seen the

three unpleasant sights separately in three excursions and the

hermit in the fourth. The gift of Payasa by a woman. who intends

it for a sylvan deity and who mistakenly gives it to Buddha, is

placed in the## padyacUD+AmaNi ##before and not after he
reaches the##

nairaGjarA ##river. In the Buddhacarita the Lord of the Tusita
enters

the womb of## mAyAdevi ##so that he may be born on earth But
in

the## padyacUD+AmaNi ##he does this after being eulogised by
the

Devas and requested by them. This is similar to the God's
appeal-

ing to## viSNu ##before the birth of## rAma.

##6. Authership of## padyachUdAmaNi :

##6. The authorship of the## padyacUdAmaNi ##is attributed in
the

colophon to## buddhaghoSAcArya ##or simply Buddhaghosa. The

author does not speak of himslf any where within the poem,

except as is usual in such## mahAkAvyas ##to show his modesty
in

setting about this work, in stanzas 2 and 3 of the 1 Sarga.##

buddhaghoSa ##is a conspicuous name in the Pali literature and
is

well known among the southen Buddhists of Burma, Syam and

Ceylon. He is rightly said to be the second founder of Ceylonese


Buddhism, which, as professed by its most authoritative
followers,

is virtually the religion of## buddhaghoSa. ##Revd. T. Foulks
in his

article on## buddhaghoSa ##in the April 1890 number of the
Indian

Antiquary Vol. XIX, pages 105-122, after comparing the verious

legends and historical materials available in regard to##
buddhaghoSa,

##summarizes the points of agreement and divergence in them.  It

is thus made out that he was a Brahman by birth, very learned in

Brahminical lore, and an active controversialist against the

Buddhists in the early part of his career. He became a convert

to Buddhism and a priest of his new religion. He was, according

to Burmese authorities, a native of Thaton near Martaban, while

some other sources make him a resident of Magadha. He was

deputed to Ceylon to bring a Pali version of the commentaries on

the three Pitakas of Buddha for the benefit of Burma according
to

@011

some accounts and to India according to other accounts. In

Ceylon he composed the Visuddhimagga and is stated to have

copied, translated and commented upon a host of Buddhist works.

In his later life he is said to have introduced the written
texts and

commentaries of the Pitakas in Burma. A summary of the dates

assigned to## buddhaghoSa ##is given, and it is stated that
leaving the

extreme improbable dates they extend from 386 A. D. to 557 A.
D.

and group themselves about the reign of the king## mahAnAma
##of

Caylon, James Gray in the Buddhaghoshuppatti edited and trans-

lated by him (1892, Luzac and co., page 26) concludes, after

considering all the available legends and chronicles regarding##

buddhaghoSa, ##that the Talaiag records are the most
trustworthy and

that the main facts according to them are :##

"buddhaghoSa ##was a Brahman born in Thaton. He was an##

inmAte ##of the## kelAsa ##monastery, and in A. D. 387 he was
deputed

to Ceylon by King Thin-li-Gyaung## (dhammapAla) ##in order to

bring away a copy of the Buddhist Scriptur's. At Bassein, he

took ship for## tAmalitti, ##the Indian port, and first went to
Gaya by

the Ganjetic route, to obtain drawings of the principal sacred
sites.

He returned by the same route and proceeded to Ceylon where he

stayed for three years. He composed the Visuddimagga while at##

anurAdhapura, ##and on his return to Thaton, brought a complete

copy of the Pitakas with their commentaries as well as other

works in the Telaing characters." A list of his works is given
in

this book of Mr. Gray as well as in the Indian Antiquary article

referred to above. But the name of the work## padyacUD+AmaNi
##is

not found in either list. In an article on## buddhaghoSa ##and
Fa-

Hian in "The Ceylon Antiquary and Literary Register" of October

1915 (Vol. l. Part II) Mr. John M Senavaratne refutes Mr.
Gray's

view regarding Buddhaghosa's date and maintains that Fahian

visited Ceylon in 412 A. D. and Buddhaghosa visited Ceylon in

483 A. D. Mr. Takakusu, in his article on## paramArtha's ##Life
of

Vasubandhu in the Journal of the Royal Asatic Society of Great

Britain and lreland, January 1905, says that the##
samantapAsAdikA

##of Buddhaghosa was translated into Chinese by Sanghabhadra

in 488 A. D.

7. A Comparison of## padyacUD+AmaNi :

##7. From a comparison of the## padyacUdAmaNi ##with the##
raghu-

@012

vaMza ##and the Buddhacarita with particular reference to the

description of similar or same things or situations, one is
struck

with the profuseness with which## buddhaghoza ##handles the
sub-

ject. He gives a larger number of details or illustrations to

impress the ideas he wants to convey-Vide I 51, 63; III 33, 46.

The procession of the young prince with his newly wedded wife

through the streets of his capital town is described in the##
raghu-

vaMza ##VII 4 to 15, in the Buddhacarita III 13 to 24 and in
the##

padyacUD+AmaNi ##IV 55 to 83. In the## raghuvaMza, ##VII-5
states that

the women assembled after leaving off their usual work on the

tops of houses to gaze of the prince, showing thereby their

eagerness, which is detailed in stanzas 6 to 10 of the VII
Sarga.

In the Buddhacarita stanza III 13 states that women went to

the tops of houses to see the prince; stanzas 14 to 17 show
their

eagerness and the desire to avoid disappointment; stanzas 18 to

22 show the nature of the crowd that assembled; and stanzas

23 and 24 represent their opinion about the beauty of the
prince.

In the## padyacUD+AmaNi ##IV 55 is almost a paraphrase of
VII 5

of the## raghuvaMza ##and stanzas IV 56 to 62 give, in a more

detailed way, the haste and the eagerness of the women.## Both

kAlidAsa ##and## buddhaghoza ##refer to the flower garland
not worn

by a lady, the incomplete decoration of the eye with the
collyrium,

the dropping of the waist belt, etc.## kAlidAsa's
##description is

exquisitely refined and beautiful, and places before the mind's
eye

a picture of the details desired to be described.## asvaghoza's

##description involves a conceit in every stanza describing a
detail.

Stanza VII-11 of the## raghuvaMza ##and stanza IV 63 of the##

padyacUD+AmaNi ##describe the thickness of the crowd that
assem-

bled to witness the procession of the prince. Again. in VII 12
of the##

raghuvaMza, ##the intentness of the women's gaze is mentioned.

This fact is elaborated with many conceits in stanzas IV 65 to
68

and is continued up to stanza, 77 in the## padyacUD+AmaNi.
##Further

the opinion of the women about the beauty of the prince is told

in a clever and telling manner in three stanzas, viz.; VII 13 to
15

in the## raghuvaMza ##and in a simple manner in III 23, 24 of
the

Buddhacarita. The same thing is told in a highly artificial and

embellished style in IV 78 to 82 of the## padyacUD+AmaNi,
##III ustra-

tions similar to the above may be worked out in the case of the

@013

other descriptions of same or similar things, of which a list is
given

separately.

8. The peculiarity in the diction of this poem shows that the

work was composed at a time later than## kAlidAs. ##A list of
the

words which are not found, either in itself or in its special
meaning

in the## nAmalingAnuzasana ##is given. Almost all the##
alankAras

##defined in later works are represented by illustrations in
this poem.

9. Meters used-

As in the standard## mAhAkavyas, ##the concluding stanzas of

Sargas are in different metres from those of the rest in the

Sargas. The following metres are used :-##

indravajrA, mAlinI, vasantatilakA, viyoginI, upajAti,
zAlinI,

mandAkrAntA, zArdUlavikrIDita |

##The whole of the ninth Sarga is, like the second Sarga of##

mAgha's zizupAlavadha ##written in the Anustubh metre.
Stanzas

II 2 to 7 are composed of only two compound words each.

10. A careful comparison of the## padyacUdAmaNi ##with the

Buddhacarita and the## raghuvaMza ##on the one hand, and the##

kirAtArjuniya ##and the## zizupAlavadha ##on the other,
would lead to

to the conclusion that while the## padyacUdAmaNi ##should
have been

considerably later than the## raghuvaMza ##and the
Buddhacarita,

it might well be assigned to the period of Sanskrit poetry and

poetics to which## bhAravi, ##Dandin and## mAgha ##can be
assigned,

viz., 5th Century to 7th Century A. D. As may be made out from

the references given in paragraph 6 supra, there is a consensus

of opinion in favour of assigning## buddhaghoza ##to the latter
part

of the 5th Century A. D. This date for the## padyacUD+AmaNi
##comes

into conflict with Dr. Macdonnell's date of## kAlidAsa ##viz.,
the begin-

ning of the 5th Century A. D. and would appear to strengthen, to

some extent, the view maintained by Mr. S. Ray M. A., in his

learned and critical introduction to his edition of the##
zakuntala-

##1916 Calcutta. that## kAlidAsa ##on the strength of the
Bhita-medallion

and such other evidences should be placed early in the 1st Cen-

tury B. C. between## asvaghoza ##(79 A. D.) and Asoka (227 B.
C).

S. KUPPUSWAMI SASTRI

##Curator, Govt. Oriental MSS. Library, Madras.##

@014

zrImadAcAryabuddhaghoSaviracitasya

padyacUD+AmaNikAvyetyaparAbhidheyasya

siddhArthacaritasya

viSayakrama:

viduSA buddhaghoSeNa siddhArthacaritaM yathA |

varNitam, tasya viSaya: pratisargamihocyate ||  

prathama: sarga:

maGgalam 1

kavervinaya: 2

kapilAnagarIvarNanam 3-14

kapilAdhipatervarNanam 14-22

mAyAdevyA: zobhA 22-32

rAjJa: putrakAmanA 32-33

dvitIya: sarga:

devAnAM tuSitapurIgamanam 34

tuSitapurIvarNanam 34-37

tuSitAdhipatervarNanam 37-48

tuSitAdhipaterdevakRtA stuti: 48-55

tuSitAdhipate: pipRcchA 56

devAnAM nivedanam 56

tuSitAdhipate: zuddhodanagRhe'vatAragrahaNapratijJA 57

tRtIya: sarga:

mAyAdevyA: dauhadaliGgAdhAnam 59

-garbhalakSaNavarNanam 59-61

-garbharakSaNam 61

puMsavanAdi kRtyam 62

@015

putrotpatti: 62-66

jananotsavazrIvarNanam 67-70

siddhArthasya bAlalIlAvarNanam 71-74

-AcAryakulagamanam 74-75

-zarIrazobhAvarNanam 75-82

-yuvarAjapadAbhiSeka: 83

caturtha: sarga:

siddhArthavivAhaprastAva: 84

kanyAdAnArtha koliyAdhipatisandeza: 84

tatra zuddhodanAnumati | 84

vivAhaprasaGge'nta:purazobhAvarNanam 85-92

-varasyAgamanapratIkSA 93

siddhArthasya udvAhabhUSAdhAraNam 93-95

-sambandhigRhaM prati prasthAnam 96

-zvasuragRhe satkAra: 96-97

-vivAhavidhi: 97-101

-kapilAM pratyAgamanam 101

kapilAvAsiyuvatInAM kumAradarzanautsukyam 102-111

kapilAyAM siddhArthasya rAjJA kRtaM sammAnam 112-113
 paJcama: sarga:

siddhArthasya kRte RtUtsavopasevanAya traya: prAsAdA:
114

varSAkAlavarNanam 114-125

zaratkAlavarNanam 126-132

rAjJA kumArasyAstrazikSAvilokanam 133-135

SaSTha: sarga:

vasantakAlavarNanam 137-49

siddhArthasya udyAnavihAre autkaNThyam 149

-kRte vRddha-Atura-mRtAnAM darzanam 150

-tapasvidarzanam 151-154

@016

saptama: sarga:

siddhArthasya udyAnapraveza: 155

udyAnabhUmisaundaryavarNanam 156-161

madhyAhnakAlavarNanam 162-163

vApIsnAna (jalakrIDA) varNanam 164-174

maNDape vizrAma: 175

aSTama: sarga:

sUryAstakAlavarNanam 176-184

candrodayavarNanam 185-192

navama: sarga:

kumArasya nIrAjanam 193-195

-debairArAdhanam 195-196

-anavamAnadIM prati gamanam 196

anavamAnadImAhAtmyam 196-198

siddhArthasya tapazcaryAvarNanam 198-202

bimbasArapurIvarNanam 203-205

pANDaraparvatavarNanam 206-209

pAyasabhojanam 210

sAlakAnanavarNanam 211-213

bodhiprApti: 213-214

buddhastotram 215-217

dazama: sarga:

mArasannaddhatAvarNanam 218-219

mArasenAvarNanam 219-230

mArayuddhavarNanam 231-235

mArayuvatInAM buddhaM lakSyIkRtya tANDavam 236-240

mArayuvatInAM parAbhava: 240

buddhena kRtA muktikSetrasthakuTumbarakSA 240 

@001

zrImadAcAryabuddhaghoSaviracitaM

siddhArthacaritam

padyacUD+AmaNikAvyetyaparanAmadheyam

(saMskRta-hindIvyAkhyopetam)

* namastasmai bhagavate'rhate samyaksambuddhAya *

AcAryabuddhaghoSa viracitaM

padyacUD+AmaNimahAkAvyam

---------

prathama: sarga:

maGgalam

kAruNyakallolitadRSTipAtaM kandarpadarpAnalakAlameghan
|

kaivalyakalpadrumamUlakandaM vande mahAkandalamarkabandhum
||1||

granthasya nirvighnaparisamAptyarthaM kavirAdau
maGgalamAcaran bhagavantaM buddhaM

praNamati kAruNyetyAdinA | kAruNyena = karuNayA,
kallolita: = mahormibhistara-

Ggita:, pUrNatayA vyApta ityartha: | dRSTe: pAto yasya
tam | karuNaiva kAruNyam,

svArthe SyaJ | "kAruNyaM karuNA ghRNA" ityamara: |
"athormiSu mahatsUllola-

kallolau" ityamara: | "tadasya saJjAtaM tArakAdibhya itac"
(pA^ sU^ 5.2.36)

itItac | kandarpasya = kAmadevasya, darpa:-garva evAnala: =
agnistasya kRte

kAlamegham = varSonmukhaM nIlamegham | kaivalyam =
nirvANameva kalpadruma: = kalpa-

vRkSa:, tasya mUlabhUtaM kandam = mUlam | "mukti:
kaivalyanirvANazreyoni:zreya-

sAmRtam" ityamara: | kevalasya bhAva: kaivalyam; bhAve
SyaJ | kaivalyasya pUrNa-

kAmadatvAt tasya kalpadrumatvam; tAdRzanirvANaprApte:
buddha AcAryatvena hetubhUta

ityartha: | mahasa: = jyotiSa: kandalaM maha:kandalam =
jyotiraMkuram; "kandalo'strI

navAMkura:" iti medinI | buddhasya tejasvitvAt,
tacchaktervardhiSNutvAcca maha:-

kandalatvenAtra nirdeza: | arkabandhum = gautamaM buddham |
"gautamazcArkabandhuzca"

ityamara: | buddho hi sUryavaMzotpanna iti prasiddhyA
tasyArkabandhutvam | atra

indravajrA vRttam; "syAdindravajrA tatajAstato gau" iti
lakSaNAt ||1||

@002

kavervinaya:

yasyaikadezaM yatayo'pi vaktuM nAlaM
babhUvurnalinAsanAdyA: |

zAstustadetaccaritApadAnaM vaktuM manISA mama
maugdhyameva {1. mauDhyameva-vi^, tri^ |} ||2||

kavi: yasyetyAdinA zlokena svavinayamAviSkaroti | yataya: =
yoga-

niSThA: siddhA:, ata eva jJAnina: | nalinam = padmameva
AsanaM yasya sa nali-

nAsana:-brahmA, sa AdiryeSAM te nalinAsanAdyA: =
brahmAdaya: | yasya = bhagavato

buddhasya, ekadezam = alpamapi bhAgam | vaktum = kathayitum,
na alam = samarthA: |

"alaM bhUSaNa-paryApti-zakti-vAraNa-vAcakA:" ityamara:
| zAstu: = buddhasya;

"munIndra: zrIghana: zAstA" ityamara: | caritApadAnam =
carite yat prasiddhaM

karma, tadetat | jAtAvekavacanam | apadAnaM karma;
vaktum-kathayitum; mama = kave:;

manasa ISA manISA = buddhi:, saGkalpa ityartha: |
"buddhirmanISA" ityamara: |

mugdhasya = mUrkhasya bhAvo maugdhyam = bAlizatvam |
eva-padena bAlizatvaM vinA

sAhasoddhurA tAdRzI manISA na syAditi bhAva: |
atrApi indravajrA

vRttam ||2||

tathApi tatrAhitabhaktizaktyA {2. zaktibhaktyA-ma^ |}
tadetadAkhyAtumahaM pravINa: |

tathAhi tatpAdasamAzrayeNa rajo'pi lakSmIM kurute hi
puMsAm ||3||

kaviridAnIM svasAhasaM samarthayati tathApItyAdinA |
tatra = tasmin

bhagavati buddhe, AhitAyA: = vinyastAyA:,
bhakte:-anurAgasya, zaktyA =

sAmarthyena, pravINa: = nipuNa: | "pravINe
nipuNAbhijJa-vijJa-niSNAta-zikSitA:"

ityamara: | tasya = buddhasya, pAdayo: = caraNayo:,
samAzrayeNa = sambandhena;

raja: = reNu: | puMsAm = nRNAm, lakSmIm = zriyam,
kurute-Atanoti | yathA

rajaso'pi tatpAdasambandhena nRNAmaizvaryapradatvaM
sambhavati, tathaiva mama tadviSayaka-

bhaktestaccaritrakathanazaktipradatvamiti bhAva: | buddhe
bhakti: svayamanipuNamapi

nipuNaM karotIti kave: svasAhasasamarthanam |

atropendravajrA vRttam; `upendravajrA jatajAstato gau' iti
vRttaratnAkara-

paThitalakSaNAt ||3||

@003

kapilAnagarIvarNanam

asti prazastA kapileti nAmnA kAcit purI kAmadudhA
prajAnAm |

yAM vIkSya zakro nijarAjadhAnyA: zlAghAbhisandhiM
zithilIkaroti {1. zithilIcakAra-vi^ nni^ |} ||4||

saptaviMzatyA padyai: kavirbhagavato buddhasya vAsabhUmiM
kapilAhvayAM nagarIM

varNayati astItyAdinA | prajAnAm = lokAnAm | kAmadughA
= iSTapradA | kAmAn

dogdhItyupapadasamAsa: | "duha: kabdhazca" (pA^ sU^ 3.2.70)
iti kap, hakA-

rasya dhakArAdezazca | kAcit-anirvacanIyA, kapilA iti
nAmnA = AkhyayA;

prazastA = prasiddhA; purI = nagarI, asti-AsIt | yAm =
purIm, vIkSya = dRSTvA,

zakra: = indra api, nijasya-svasya; rAjadhAnyA: =
amarAvatInagaryA: | rAjAno

dhIyante'syAmiti rAjadhAnI; "pradhAnanagarI rAjJAM
rAjadhAnIti kathyate"

iti zabdArNava: | zlAghAyAm-stutau, abhisandhim =
uddezam, zithilI-

karoti = azithilaM zithilaM sampadyamAnaM karoti;
abhUtatadbhAve cvi: |

zlAdhAkaraNe utsAhamAndyamApAdayatItyartha: | atra
amarAvatIzlAghAbhisandhi-

zithilIkaraNoktyA kapilAnagaryA amarAvatyapekSayA
guNaprAzastyaM zobhA-

prAzastyaM ca vyajyete ||4||

sambhAvyate yatra sudhAmarIci:
saudhadhvajastambhanilInabimba: |

mukhAravindadyutimoSaroSAdAropita: zUlamivAGganAbhi:
||5||

sambhAvyata iti | yatra = yasyAM nagaryAm | sudhAyA: =
amRtasya, marIcaya: =

kiraNA yasmin sa sudhAmarIci: = candra: | saudhasya =
prAsAdasya, "saugho'strI

rAjasadanam" ityamara: | dhvajasya-patAkAyA:, stambhe,
nilInam = antargataM

bimbaM yasya sa: | mukhAravindasya = mukhakamalasya, dyute: =
kAnte:, moSeNa =

@004

apahAreNa yo roSa: = krodhastasmAt | aGganAbhi: =
kapilAvAsinIbhiryoSidbhi:,

zUlam = vadhahetave aya:kIlam, Aropita iva | sambhAvyate =
tarkyate | atra

dhvajastambhapratiphalitasya candrasya
padmasamasvamukhakAntimoSaNena kupitAbhi-

raGgAnAbhi: zUlAropaNamutprekSyate | atra
upajAtivRttam |

"anantarodIritalakSmabhAjau pAdau yadIyAvupajAtayastA: |

itthaM kilAnyAsvapi mizritAsu vadanti jAtiSvidameva
nAma" ||

iti lakSaNAt ||5||

vIthISu mANikyamayISu yasyAM jyotIMSi bhAnti
pratibimbitAni |

anaGgacApAdapakRSyamANAnmuktAphalAnIva paricyutAni
||6||

vIthiSbiti | yasyAm = nagaryAm, mANikyamayISu =
ratnapracurAsu, prAcurye

mayaT | vIthiSu = rathyAsu; jyotIMSi = nakSatrANi;
"jyotistArAgnibhAjvA-

lAdRkputrArthAdhvarAtmasu" iti vaijayantIkoza: |
pratibimbitAni = pratiphali-

tAni evaM bhAnti = zobhante, yathA anaGgasya =
manmathasya, cApAt = dhanuSa ikSudaNDAt;

muktAphalasya ikSudaNDotpannatvaM ratnazAstraprasiddham |
apakRSyamANAt = prakarSeNA-

kRSyamANAt | muktAphalAni paricyutAni syu: |
mANikyakhacitavIthipratiphali-

tanakSatreSu manmathacApagalitamuktAphalatvamutprekSyate |
vRttaM pUrvazlokavat ||6||

utsedhino yatra gRhA:
prabhUNAmudastajaitradhvajadaNDavAhA: |

AlolaghaNTAkvaNitairajasramabhyarthino dAtumivAhvayanti
||7||

utsedhina iti | yatra-nagaryAm, prabhUNAm = ADhyAnAm,
gRhA: = gRhANi;

"gRhA: puMsi ca bhUmnyeva" ityamarasiMhavacanAt asya
zabdasya puMsi tu bahutva-

meva | utsedhina: = unnatA:; utsedha ucchraya eSAmastIti
vigraha: | `utsedhazco-

cchrayazca sa:" ityamara: | udastA: = utkSiptA:, jaitrasya =
jayazIlasya, dhvajasya =

patAkAyA:, daNDA: = stambhA eva bAhA yeSAM te tathA
| "bAhA tu bAhau syAt"

iti haima: | AlolaghaNTAnAm = dhvajAgrasaGghaTitAnAM
caJcalaghaNTAnAm,

@005

kvaNitai: = ArAvai:, abhyarthina: = yAcakAn | dAtum =
vAJchitapradAnAya, aja-

sram = nirantaram, AhvayantIvetyutprekSA ||7||

rathyAsu ratnopahitAsu yasyAM bimbapraviSTA: kariNo
vibhAnti |

kUlAdrikUTA iva kuNDalIndrasAhAyakaM kartumadha:
pravRttA: {1. prayAtA:-vi^ tri^ |} ||8||

rathyAsviti | yasyAm = nagaryAm, rathyAsu = vipulAsu
rathArhAsu vIthiSu

"rathyA pratolI vizikhA" ityamara: | ratnopahitAsu =
ratnakhacitAsu satISu |

bimbena = pratiphalanena, praviSTA: = antargatA:, kariNa: =
gajA:, itthaM vibhAnti-

zobhante yathA kulAdrINAm = kulaparvatAnAm, kUTA: =
zikharANi, "kuTo'strI

zikharaM zRGgam" ityamara: | "mAhendro malaya: sahya:
zuktimAnRkSavAnapi |

vindhyazca pAriyAtrazca saptaite kulaparvatA: ||" iti
matsyapurANam | kuNDalI-

ndrasya = phaNIndrasya (zeSasya), "kuNDalI
gUDhapAccakSu:zravA:" ityamara: |

sahAyakam = sahAyasya karma | yopadhatvAd vuJ | kartum =
vidhAtum, adha: = bhUme-

radhobhAge, pAtAle ityartha: | pravRttA: = udyatA:,
abhUvanniti | kulAdrikUTAnAM

mahIdharaNaviSaye zeSasajAtIyatvena
tatklezApanodanapravRttivarNanena kapilA-

nagaryA gajAnAM kulAdrikUTasadRzapInatvaunnatyAdikaM
vyajyate ||8||

pAJcAlikA yadgRhapaJjareSu prapaJcitA:
kAJcanasaJcayena |

bhUmAbhibhUtAripurAhRtAnAM {2. bhUmAhibhUtAnya^,
prajAhibhitAri^-ka^ | bhUmAbhibhUtAnya^-vi^ |} puSyanti
zobhAM puradevatAnAm ||9||

pAJcAlikA iti | yasyA: = kapilAnagaryA:, gRheSu =
bhavaneSu, yAni

paJjarANi = pakSyAdibandhanagRhANi, teSu | "kulAyastu
paJjaraM nIDamastriyAm"

iti vaijayantIkoza: | pAJcAlikA: = kRtrimaputrikA:;
kAJcanasaJcayena =

svarNasamUhena | prapaJcitA: = utpAditA:; tA: bhUmnA =
bahutvena, abhi-

bhUtAni = jitAni yAni arINAm = zatrUNAm, purANi =
nagarANi, tebhya:

@006

AhRtAnAm = balAdupanItAnAm, puradevatAnAm =
tannagarAdhiSThAnadevatAnAm |

zobhAm = kAntim, puSyanti = vardhayanti | bahantIti yAvat
| vyaJjakA-

prayogAd gamyotprekSA ||9||

Aruhya saudhAnatimeghamArgAn varSAndhakAreSvapi
vAsareSu |

kathAnabhijJA dhanagarjitAnAM vasanti yasyAM vanitA
viyuktA: ||10||

Aruhyeti | yasyAm = kapilAnagaryAm; varSai: = vRSTibhi:,
andhaM kurvatsu;

vAsareSu = divaseSu, prAvRSeNyeSu divaseSvityartha: |
atimeghamArgAn = meghamArgama-

tikrAntAn, saudhAn = prAsAdAn, Aruhya = ArohaNaM
kRtvA, ghanAnAm = meghA-

nAm, garjitAnAm = dhvanInAm, kathAnabhijJA: =
kathAmapyajAnAnA:; ananubhUta-

meghanirghoSA ityartha: | viyuktA: = rahitA:, vanitA: =
proSitabhartRkA: | Asa-

nniti zeSa: | kapilAnagaryA: prAsAdAnAM
meghamArgAtikrAntyA unnatatvAt

tatrasthavirahiNInAM varSartujanitaM
virahavedanAsahatvaM na sambhavatIti bhAva: ||10||

yatrAlayA:
kAJcanaketudaNDairudaJcitairdorbhirivAtidIrghai: |

apAharantIva kRtAbhyasUyA: zobhAM
zunAsIrapurAlayAnAm ||11||

yatreti | yatra = yasyAM kapilAyAm, AlayA: = gRhA:,
"nikAya-nilayA-

layA:" ityamara: | udaJcitai: = utkSiptai: dorbhi: =
bAhubhiriva sthitai:, bhuja-

bAhU praveSTo do:" ityamara: | atidIrghai: =
uccairlambAyamAnai:, kAJcanai: = suvarNa-

mayai:, ketudaNDai: = dhvajadaNDai:, kRtA = vihitA,
abhyasUyA = nindA yaiste, santa:,

zunAsIrasya = indrasya, pure = indrAvatyAm, AlayAnAm =
kRtavAsAnAm, zobhAm =

kAntim, apAharanti-balAd gRhNantIvetyutprekSA ||11||

yadaGganA: saudhasamIpalagnAmAdAya
hastairamRtAMzulekhAm |

nivezayantyo nijakuntaleSu viDambayanti zriyamambikAyA:
||12||

@007

yadaGganA iti | yatratyA aGganA: = nArya:, hastai: =
karai:, saudhasya = prAsAdasya,

samIpe = prAnte, lagnAm = saktAm, AdAya = gRhItvA,
amRtAMzo: = candrasya,

lekhAm = rekhAm, nijasya = svakIyasya, kuntaleSu =
cikureSu, "cikura: kuntalo

bAla:" ityamara: | nivezayantya: = dhArayantya:, ambikAyA:
= pArvatyA:; "mRDAnI

caNDikA'mbikA" ityamara: | zriyam = zobhAm, viDambayanti
= anukurvanti |

ambikAsAdRzyaM labhanta ityartha: | ambikAyA:
zivArdhabhAgatvAt candrakalA-

dharatvaM bodhyam ||12||

yanmaNDapA:
prauDhanidAghataptAzcaJcatpatAkArasanAJcalena |

AsvAdayantIva tuSArarazmiM sudhArasena svadamAnabimbam
||13||

yanmaNDapA iti | yasyA maNDapA: = gRhA:, prauDhena =
balavatA, nidAdhena = tApena,

"nidAdhau svedatApau ca" ityamara: | taptA: = tApaM
prAptA:, caJcantyA: = cala-

ntyA:, patAkAyA: = vaijayantyA:; "patAkA vaijayantI
syAt" ityamara: |

rasanAyA: = jihvAyA: "rasajJA rasanA jihvA" ityamara: |
aJcalena = agra-

bhAgena, sudhAyA: = amRtasya, rasena = sAreNa, svadamAnam
= rasyam, bimbam =

pratibimbam, yasya tam, tuSArasya = himasya, razmim =
kAntim, AsvAdayanti-

lihanti | ivetyutprekSAyAm ||13||

vilokya caityadhvajasiMhamudrAM bhayAkule kvApi gate
kuraGge |

nizAkaro yatra nitambinInAM sAdharmyamabhyeti
sahAnanAbjai: ||14||

vilokyeti | yatra kapilAnagaryAm, nizAkara: = candra:,
caityasya = bauddha-

vihArasya, dhvaje-patAkAM sthitAm, siMhamudrAm =
siMhacihnam, vilokya = dRSTvA;

bhayena = bhItyA, Akule = vyAkule sati, kvApi =
kutrApyanyatra, kuraGge = hariNe, gate =

yAte, nitambA: pRthulA AsAM santIti tAsAM
nitambinInAm = strINAm, Ana-

nAbjai: = mukhapadmai:; samAno dharmo yeSAM te
sadharmANa:, sadharmANAM bhAva: sAdharmyam =

sAdRzyam, abhyeti = prApnoti | dhvajacihnasiMhabhItyA
candramRgapalAyanena

candrasya niSkalaGkatvam; tenaiva hetunA
kApileyanArImukhasAdRzyasambhava: ||14||

@008

yaccandrazAlAsvabalAjanAnAM vitanvatAM
vibhramamaNDanAni |

AdarzatAmAzrayate nizAsu purogataM
pUrNasudhAMzubimbAt ||15||

yadityAdi | yasyA: = kapilAnagaryA:, candrazAlAsu =
zirogRheSu |

"candrazAlA zirogRham" ityamara: | nizAsu = rAtriSu;
vibhramAya = vilAsAya,

maNDanAni = alaGkaraNAni; vitanvatAm = kurvatAm;
abalAjanAnAm = nArI-

janAnAm; purogatam = agresthitam; pUrNasya =
sakalakalAsahitasya, sudhAMzo: =

candrasya, bimbam = pratibimbam; AdarzatAm = darpaNabhAvam;
Azrayate = sevate |

atra candramaNDalasya darpaNarUpatApratipAdanena
candrazAlAyA aunnatyAtizayo

vyajyate ||15||

yatrendranIlopalagopurANAM vijRmbhamANA:
kiraNapraNAlA: |

caNDAMzubimbe'pi sanID+abhAji kSaNaM vitanvati
kalaGkazaGkAm ||16||

yatreti | yatra = kapilAnagaryAm; indranIlopalagopurANAm =
indranIla-

zilAmayapuradvArANAm | "puradvAraM tu gopuram" ityamara:
| vijRmbhamANA: =

vardhamAnA:; kiraNA: praNAlA iva kiraNapraNAlA: =
kiraNapravAhA ityartha: |

"praNAlyAvalI payovahA" iti vaijayantI | caNDA: =
ugrA:, aMzava: = kiraNA:

yasya tasya = sUryasya; bimbe = AkAre, api = eva; sanIDam =
samIpaM bhajatIti

tasmin = samIpavartini | "samIpe
nikaTAsannasannikRSTasanIDavat" ityamara: |

kSaNam = kiyantaM kAlaM yAvat | kalaGkasya =
lAJchanasya, zaGkAm = saMzayam,

vitanvanti = vistArayanti ||16||

yatrApagA:
svacchajalAntarAlasaMkrAntatIrasthitakelizailA: {1.
^ntarAlA: - ka^, ma^ | ^tIrasthala^-tri^ |} |

madoSmaNA magnasuradvipAyA mahendrasindho:
zriyamAzrayante ||17||

@009

yatreti | yatra = yasyAM kapilAyAm; apAM samUha: Apam,
tena gacchantIti

ApagA: = nadya:; svacchasya = parizuddhasya, jalasya =
salilasya, antarAle = madhye,

saMkrAntA: = pratiphalitA:, tIre = taTe, sthitA:,
kelizailA: = krIDAparvatA

yAsu tA: satya:, madena = madajavitena, USmaNA = tApena;
magna: = avagADha:, sura-

dvipa: = airAvato yasyAM tasyA:; mahendrasindho: =
indranadyA:, suragaGgAyA ityartha: |

zriyam = zobhAm, Azrayante = svAkurvanti | atra
nidarzanAlaGkAra: ||17||

yatraukasAM ratnavinirmitAnAmuccAvacairuccalitairmayUkhai:
|

varSAvasAne'pi mahendracApairAbhAti
sannaddhamivAntarikSam ||18||

yatreti | yatra = kapilAnagaryAm, ratnavinirmitAnAm =
ratnamayAnAm; oka-

sAm = gRhANAm; "dhiSNyamoko nivasanam" ityamara: |
uccAvacai: = vividhai: |

udaJcazcAvAJcazcoccAvacA iti mayUravyaM sakAditvAt
samAsa: | "uccAvacaM

naikabhedam" ityamara: | mayUkhai: = kiraNai:, uccalitai: =
UrdhvaM gatai:; varSAvasAne =

zaradRtAvapi; mahendracApai: = indradhanurbhi:; sannaddham =
sambaddham, iva antarikSam =

AkAzam; AbhAti = zobhate ||18||

prAsAdamAlAsu hiraNyamayISu prArabdhalIlA: pramadA
yadIyA: |

sumeruzRGgeSu vihAriNInAM surAGganAnAM
dyutimAkSipanti ||19||

prAsAdetyAdi | hiraNyasya vikArA hiraNyamayyastAsu;
prAsAdamAlAsu-

saudhapaMktiSu; prArabdhA: = upakrAntA:, lIlA =
krIDanakriyAkalApo yAbhistA:;

krIDitumArabdhA ityartha: | pramadA: = striya: | "pramadA
bhaginI kAntA"

ityamara: | sumeruzRGgeSu = sumeruparvatazRGgeSu
vihAriNInAm = viharaNazIlAnAm;

surAGganAnAm = devayoSitAm, apsarasAmiti bhAva: | dyutim
= zobhAm;

AkSipanti = dhikkurvanti ||19||

@010

yatrAlayAnAM pravijRmbhamANA: prabhAvirohA:
sphaTikAcitAnAm |

AsannabhAjAM haritAM hayAnAM yAntIva {1.
AyAnti-ka^, ma^ |} karNakSaNacAmaratvam {2.
karNakSama^-ka^, ma^ |} ||20||

yatretyAdi | yatra = kapilAnagaryAm; sphaTikAcitAnAm =
sphaTikamaNi-

nirmitAnAm, AlayAnAm = gRhANAm; prabhAprarohA: =
kiraNAGkurA:; Asanna-

bhAjAm = samIpagatAnAm; haritAm = haridvarNAnAm;
hayAnAm = azvAnAm,

sUryasya haridazvatvAt sUryAzvAnAmityartha: | karNayo:
kSaNakAle cAmararUpatAm

yAnti = gacchanti | ivetyutprekSAyAm ||20||

marIcibhiryanmaNitoraNAnAM visRtvarairvicchuritapravAhA
|

madhyenabho bhAti mahendrasindhu: kalindajAkarburitAntareva
||21||

marIcibhiriti | yasyA = kapilAyA:, maNitoraNAnAm =
haritamaNimaya-

bahirdvArANAm, "toraNo'strI bahirdvAram" ityamara: |
visRtvarai: = vyApanazIlai:,

marIcibhi: = kAntibhi:; vicchuritapravAhA =
rUSitapravAhA:; madhyenabha: = nabhaso

madhye | "pAre madhye SaSThyA vA" (pA^ sU^ 2.1.18)
ityavyayIbhAvasamAsa: |

mahendrasya = surendrasya, sindhu: = nadI
AkAzagaGgetyartha: | "sindhurnA sariti

striyAm" ityamara: | kalindajayA = yamunAnadyA, karburitam =
zabalitam,

antaram = madhyaM yasyAstAdRzI, bhAti zobhate |
ivetyuprekSAyAm ||21||

samucchritai: {3. samuddhRtai:-tri^ |} saudhataleSu yasyAM
matsyadhvajairmArutakampamAnai: |

sArdhaM vigRhNanti sapatnabuddhyA marutsravantImakarA:
saroSam ||22||

samucchritairiti | yasyAm = nagaryAm, samucchritai: =
UrdhvasamutkSiptai:, mAru-

tena = vAyunA, kampamAnai:; matsyadhvajai: =
matsyAkAracihnitadhvajai: | "ketanaM

dhvajamastriyAm" ityamara: sArdham = saha, sapatnabuddhyA =
zatrubhAvena, marutAm =

devAnAm, sravantyAm = nadyAm, sthitA makarA: grAhA:,
roSeNa saha vartanta

iti saroSam = sakrodham (kriyAvizeSaNam) vigRhNanti =
kalahaM kurvanti ||

@011

ratizramo yatra vilAsinInAM
prAsAdamabhraGkaSamAzritAnAm {1.^mAsthitAnAm-tri^ |}
| vinIyate gandhavahena mandaM mandAkinIvIcivihArabhAjA
||23||

ratizrama iti | yatra = kapilAyAm, abhraGkaSam =
meghamaNDalasparzam | abhraM

kaSati iti vigrahe "sarvakUlAbhrakarISeSu kaSa:" (pA^
sU^ 3.2.42) iti khaci,

"arurdviSadajantasya mum" (pA^ sU^ 6.3.67) iti mumAgama: |
prAsAdam =

saudham; AzritAnAm = vAsinInAm; vilAsinInAm =
pramadAnAm; ratizrama: =

ratijanita: kheda: | mandAkinyA: = AkAzagaGgAyA:,
"mandAkinI viyadgaGgA"

ityamara: | vIciSu = taraGgeSu, vihAram = krIDAM
bhajatIti tena, gandhavahena = vAyunA,

vinIyate = apahriyate | gandhavaha-vIcivihAra-mandeti
padatrayeNa saurabhazaitya-

mAndyapratipAdanAt vAyo ratizramApaharatvaM jJeyam
||23||

sudhAsanAthena sudhAmayUkha: kalAsamagra: karapallavena |

vilimpatIva kSaNadAsu yasyAM
krIDAgRhANAmuparisthalAni ||24||

sudhetyAdi | yasyAm = kapilAyAm, sudhayA = lepabhedena,
amRtena ca, sanA-

thena = sahitena, "lepabhede'mRte sudhA" iti vaijayantI |
sudhAmayUkha: = amRtarazmi:,

candra ityartha: | kalAbhi: = zilpavidyAbhi:,
SoDazakalAbhizca, samagra: = pUrNa: |

kara: kiraNa eva karo hasta:, pallava: = kisalayamiva, tena |
"balihastAMzava:

karA:", "pallavo'strI kisalayam" ityubhayatrAmara: |
kSaNadAsu = rAtriSu,

krID+AgRhaNAm = keligRhANAm, uparisthalAni -
uparitalAni; vilimpati |

ivetyutprekSAyAm | arthAdatra zloke sudhAzabdavAcyayo:
amRta-lepadravyayo:,

karazabdavAcyayo: kiraNa-hastayo:, kalAsamagrapadavAcyayo:
zilpi-candrayozca

abhedAdhyavasAyAt candrasyAtra
lepanakriyAkartRtvamutprekSyate ||24||

@012

yatrendranIlopalakuTTimeSu praviSTabimbAM
prathamendulekhAm {1. prathite^-vi, ma^, ka^ |} |

mRNAlakhaNDaspRhayA {2. ^daNDa^-tri^ |}
marAlAzcaJcU puTaizcarvitumutsahante ||25||

yatreti | yatra = kapilAyAm, indranIlopalakuTTimeSu =
indranIlazilAnibaddha-

bhUmiSu | kuTTimo'strI nibaddhA bhU:" ityamara: |
praviSTa: = pratiphalita:, bimba: =

AkAro yasyAstAm | prathamAyA: = pratipattithe:,
indulekhAm = candrakalAm;

mRNAlasya = visasya, khaNDasya = bhittasya, spRhayA =
icchuyA | "icchA kAMkSA

spRhehA tRT" ityamara: | marAlA: = haMsA: | "haMso
marAlo nIlAkSa:" iti

vaijayantI | caJcUpuTai: = triTyagrabhAgai: |
caJcUzcaJcustathA troTi:" iti

halAyudha: | carvitum = khAditum | utsahante = utsAhaM
kurvanti ||25||

abhyudgataM
yadgRhadhUparAzimakANDaghATIpaTurAhudarzam {3.
^rAziM kAraNDa^-tri^ |} |

pazyan bhayenaiva
patirdinAnAmantardadhAtyambudharATavISu ||26||

abhyudgatamiti | abhyudgatam = abhyunnatam | yasyA: =
kapilAyA:, gRheSu

jAtamagaruprabhRtijaM dhUparAzim | akANDe = avasare;
"kANDo'strIdaNDavANArvava-

rgAvasaravAriSu" ityamara: | yA ghATI =
zatrusammukhagamanam, tasyAM paTum =

samartham | rAhudarzam = rAhuM dRSTvA |
pazyantItyanenAnvaya: | "upamAne karmaNi

ca" (pA^ sU^ 3.4.45) iti Nmul | dinAnAM pati: sUrya: |
dharantIti dharA:,

ambuno dharA ambudharA: = meghA:, ta evATavya: = vipinAni,
tAsu | antarda-

dhAti = tirodhatte | "aTavyaraNyaM vipinam" |
ivetyutprekSAyAm ||26||

bimbapraviSTA: sphaTikasthalISu vakrazriyo
yadvaravarNinInAm |

vikAsinAM vyomanadIjaleSu saroruhANAM vitaranti
zaGkAm ||27||

bimbotyAdi | yasyAM = kapilAyAM sthitAnAM,
varavarNinInAm = uttamAGgA-

nAm; "uttamA varavarNinI" ityamara: | sphaTikasthalISu =
sphaTikamayakRtrima-

bhUmiSu; bimbapraviSTA: = pratibimbitA:, vaktrANAm =
mukhAnAm, zriya: = zobhA',

@013

vyomanadyA: = AkAzagaGgAyA:, jaleSu = salileSu,
vikAsinAm = utphullAnAm

saroruhANAm = kamalAnAm; zaGkAm = bhrAntim; vitaranti =
janayanti |

sAlaM yadIyaM samatItya gantumapArayan
dhikkRtacakravAlam |

patistviSAmuttaradakSiNArdhavyAjena tatpArzvabhuvA
prayAti ||28||

sAlamityAdi | yadIyam = yasyA: kapilAnagaryA: sambandhi;
dhikkRta: =

aunnatyAdinA tiraskRta:, cakravAla: = lokAloko yena tam;
"lokAlokazcakra-

bAla:" ityamara: | sAlam = prAkAram; "prAkAro varaNa:
sAla:" ityamara: |

samatItya = atikramya, gantum = yAtum, apArayan = azaknuvan;
tviSAmpati: =

sUrya: | ardhaM ca ardha ca ardhe = vatsarasamAMzau,
uttaraM ca dakSiNaM ca uttara-

dakSiNe = uttaradakSiNAyanarUpe, uttaradakSiNe ca te
ardhe ca uttaradakSiNArdhe, tayo-

rvyAjena = kapaTena | uttaradakSiNArdhagatiriti vyAjeneti
paryavasitam | tasya =

sAlasya, pArzvabhuvA = pArzvasthitena mArgeNa; prayAti
= gacchati ||28||

prabhaJjanakSobhavijRmbhitAbhirvIcibhirullaGghita
tIradezam |

khAtaM yadIyaM kalazAmburAziM jetuM
samudyogamivAtanoti ||29||

prabhaJjanetyAdi | yadIyam = kapilAnagarIsambandhi;
prabhaJjanena = vAyunA

jAto ya: kSobha: = cAJcalyaM^stena abhivRddhAbhi: =
samantAd vRddhiGgatAbhi:;

vIcIbhi: = taraGgai:; ullaGghita: = atikrAnta:, tIradeza:
= svakIyastIrapradezo

yena tam; khAtam = parikhA; kalazAmburAzim =
kSIrasamudram | tasyAmRta-

kalazotpattihetutvAt tathA nirdeza: | jetum = vijetum;
samudyogam = prayatnam;

Atanoti = karoti | ivetyutprekSAyAm ||29||

kananti kAlAgarudhUpamizrA {1. ^dhUpadhUma:-vi^, tri^ |}
yatsaudhacInadhvajavaijayantya: |

kallolabhinnAstapanAtmajAyA: svarlokasindhoriva vIcimAlA:
||30||

@014

kanantIti | yasyA: = kapilAnagaryA:, saudheSu prAsAdeSu
sthitA: cInasya =

cInAMzukasya, dhvajavaijayantya: = dhvajapatAkA:;
kAlAgaro: = agarukhaNDasya,

dhUpena = gandhena, mizrA: = sammizrA:; kallolai: =
mahAvIcibhi:, bhinnA: = mizrA:

santya:; tapanAtmajAyA: = sUryatanayAyA:, yamunAnadyA
ityartha: | svarlokasya =

dyulokasya, sindho: = nadyA:, gaGgAyA ityartha: |
vIcimAlA: = taraGgamAlA:;

kananti = prakAzante | ivetyutprekSAyAm ||30||

kapilAdhipatervarNanam

mahIpatistatra babhUva mAnya: zAkyAnvaya:
zAzvatarAjalakSmI: |

dharmAnurodhArjanazuddhavRtti: {1. ^rodhArjita^-tri^ |}
zuddhodano nAma yathArthanAmA ||31||

atha kavirviMzatyA padyai: kapilAdhipatiM zuddhodanaM
varNayati-mahIpati-

rityAdinA | zAkyA nAma ikSvAkuvaMzajA:
kSatriyavizeSA:, teSAmanvaya: =

vazaja: | athavA -zAko vRkSavizeSa:, tatra bhavA:
kecana rAjAna: | taduktama-

maraTIkAyAM bharatena-

"zAkavRkSapraticchannaM vAsaM yasmAt pracakrire |

tasmAdikSvAkuvaMzyAste bhuvi zAkyA iti smRtA: ||" iti
|

zAzvatI = sthirA, rAjalakSmI: = rAjazrIryasya sa: |
samAsAntavidheranitya-

tvAnnAtra kap | dharmasya anurodhena = anuvartanena yad
arjanam = IhitArthasampA-

danam, tena zuddhA = pAparahitA, vRtti: = jIvikA yasya
sa: | zuddhamodanaM yasya

sa zuddhodana: = etannAmA | zakandhvAditvAt pararUpam |
yathArtham = anvartham,

nAma = abhidheyaM yasya sa: | mAnya: = lokavizruta:;
babhUva = jajJe ||31||

@015

vibhu: pratApAnalameva vIdhraM vivAhasAkSye viracayya
vIra: |

ya: paryaNaiSIdarirAjalakSmIM
kRpANadhArAjalapAtapUrvam ||32||

vibhuriti | sa rAjA vIra: = zUra:; vibhu: =
samarthazcAsIt, ya:; vIdhram =

vimalam, pratApa: = prabhAva eva anala: = agnistameva
vivAhasya = pariNayasya,

sAkSye = sAkSAd draSTu: karmaNi; viracayya = parikalpya,
arINAm = zatrUNAM

rAjalakSmIm = rAjazriyam | kRpANasya = khaDgasya;
dhAraiva dhArA, tasyA jalam,

tasya pAta: = pUro yasmin karmaNi tat; paryaNaiSot =
udavAhayat | atra "zrIgarbho

vijayazzAstA"; "kRpANAsaGgariSTaya:";
dhArAstrAgre'mbusantatyAm" iti ca

prAsaGgiko vaijayantIkoza: ||32||

ya: pUrvamAdhAya mahAbhiSekaM
kRtebhakumbhairgaladasrapUrai: |

pazcAdarINAM hRdayAravindai: pupoSa pUjAM
raNadevatAyA: ||33||

ya iti | ya: = zuddhodano rAjA; pUrvam = prathamam;
kRttAnAm = chinnAnAm,

ibhAnAm = gajAnAm, kumbhaireva kumbhai: =
mastakarUpaghaTai: | galanta: = pragharanta:,

asrasya = raktasya, pUrA: = pravAhA yebhyastai: |
mahAbhiSekam = rAjyAbhiSekam,

AdhyAya = svIkRtya; pazcAd arINAm = zatrUNAm;
hRdayAravindai: = hRtpradezai:;

raNadevatAyA: = saMgrAmadevatAyA:, pUjAm = satkRtim |
pupoSa = puSTiM kRtavAn ||

pANau kRpANI virarAja yasya vibhUSitAGgI
pulakAkSareNa |

AkAraNAya dviSatAM yamena sampreSitA zAsanapatrikeva
||34||

pANAviti | yasya = rAjJa: zuddhodanasya; pANau = haste;
pulakAkSareNa =

romAJcarUpAkSareNa, vibhUSitam = alaGkRtam aGgaM
yasyA: sA | kRpANI =

kartarI, "kRpANIlI ca kartarI" iti vaijayantI | atra
kRpANyA: pulakAkSara-

bhUSitatva svadhArakarImAJcapratiphalanAditi bodhyam |
virarAja = zuzubhe |

yA hi kRpANI, yamena = mRtyudevatayA, tasya rAjJo
dviSatAm = zatrUNAm, AkAra-

NAya = svaloke AhvAnAya zAsanapatrikA = AjJApatrikeva
sampreSitA = preSaNa-

mAptA ||34||

@016

niruddhabhUbhRnmahimAtireko ni:zeSapItAhitavAhinIza: |

yaccandrahAso bhuvanaprasAdaM prAsUyatAgastya ivodayena
||35||

niruddhetyAdi | yasya = rAjJa: zuddhodanasya, candrahAsa: =
khaDgavizeSa:; niruddha: =

pratiruddha:, bhUbhRtAm = zatrubhUtAnAM rAjJAm;
anyatra bhUbhRta: = vindhyaparvatasya

ca, mahimna: = mAhAtmyasya, atireka: = atizayo yena sa: |
yathA-ni:zeSaM yathA

syAt tathA pItA: = hatA:, ahitAnAm = zatrUNAm,
vAhinIzA: = senAdhi-

pAyena sa:; anyatra = pIta:, Ahita: = vimukta:, vAhinIza:
= nadIza: samudro yena

sa:; "vAhinI pRtanA camU:" "sravantyAmapi vAhinI" iti
cAmara: | san |

svakIyodayena = unnatyA; bhuvanasya = lokasya, jalasya ca;
prasAdam = anugraha:,

nirmalatAM vA | "viSTapaM bhuvanaM jagat", "jIvanaM
bhuvanaM vanam" ityamara: |

agastya: = etannAmA RSiriva; prAsUyata = utpAditavAn |
idamatra jJeyam -

agastyodayasya jalanairmalyakAritvaM varAhasaMhitAyAM
prasiddhamiti | yathA-

"udaye ca muneragastyanAmna: kusumAyogaphalapradUSitAni |

hRdayAni satAmiva svabhAvAtpunarambUni bhavanti nirmalAni
|| iti ||35||

yo vAhinIM megha ivAttadhanvA
vipakSabhUbhRtkaTakaprabhUtAm |

AsArayannAkularAjahaMsAM {1. AsAravAnAkula^-ma^;
AdhArayAnA^-tri^ |} cakre samuccelakabandhanRttAm ||36||

ya iti | ya: = zuddhodano rAjA | Attam = gRhItam, dhanu: =
cApa:, indradhanuzca,

yena sa:; "dhanuSazca" (pA^ sU^ 5.4.132) | san svakIyAM
vAhinIm = senAm,

nadIM vA | megha: = ambuda iva | vipakSA: = zatrava:,
pakSarahitAzca ye bhUbhRta: =

rAjAna:, parvatA vA, teSAM kaTakAt = rAjadhAnyA:
sAno:; prabhUtAm = prabhava-

mAptAm, ni:sRtAmityartha: | "rAjadhAnyAM
nitambe'drervalaye kaTako'striyAm"

ityamara: | AsArayan = A samantAdapasArayan,
pravAhayaM^zca | AkulA: = pari-

bhrAntA:, rAjahaMsA: = rAjazreSThA:,
haMsavizeSAzca yasyAM tAm | "rAjahaMsAstu te

@017

caJcucaraNairlohitaissitA:" ityamara: | samuccelitam =
uccalitam, udgata-

mityartha:; kabandhAnAm = apamUrdhakalevarANAm, jalAnAM
ca; nRttam = nartanaM

yasyAM tAdRzIm | "kabandho'strI
kriyAyuktamapamUrdhakalevaram", "kabandhamudakaM

pAtha:" ityubhayatrAmara: | cakre = kRtavAn ||36||

alaMkRtAGgA: subhaTAntramAlyairAdAya zRGgAniva
nAgahastAn |

yadvairiraktAmbutaraGgiNISu vyAtyukSilIlA vidadhu:
pizAcA: {1. ito'gre ma^ pustake etadanyadapi
zlokatrayamupalabhyate-

"AlUya zastrairarirAjazAlInAmadartha
senAzvaparamparAbhi: |

ya: zodhayitvA dvipakarNazUrpaistatkIrttidhAnyaM yudhi
saJcikAya ||1||

mukhAravindaM samare yadIyaM kRpANayaSTau
pratimApraviSTam |

babhAra velAjalabimbitena mRgAGkabimbena sahopamAnam ||2||

Aruhya senArathayAnapAtra
tvaGgatpatAkAdhvajakUpadaNDam |

pravarttitA yena raNe ripUNAM raktasravantIrataran
pizAcA:" ||3|| iti || ||37||

alaMkRtetyAdi | yasya = rAjJa: zuddhodanasya, vairiNAm =
ripUNAm, raktA-

nyeva ambUni = jalAni yAsu tAsu taraGgiNISu = nadISu |
"taraGgiNI zaivalinI"

ityamara: | pizAcA: = pretA:, devayonivizeSA ityartha: |
subhaTAnAm = zatruyoddhR-

ghRNAm, antrANi = purItata eva mAlyAni = mAlAstai: |
zRGgAn iva = krIDArthaM

jalayantrANIva, "krIDAmbuyantre zRGgo'strI" iti
yAdava: | nAgahastAn = gaja-

zuNDAdaNDAn | AdAya = gRhItvA | vyAtyukSI =
vyatihAreNa ukSaNam = paraspara-

secanam, "karmavyatihAre Nac striyAm" (pA^ sU^ 3.3.43) iti
Naci, "Naca:

striyAmaJ" (pA^ sU^ 5.4.14) iti aJi, DIp, samudAyasya
saMjJAtvaviva-

kSayA "GyApo: saMjJA" (pA^ sU^ 6.3.63) iti hrasva: |
tadrUpA:; lIlA: =

krIDA:; vidadhu: = cakru: ||37||

prazastivadhvA pravarasya yasya
pratApadIpAJjanasaMgrahAya |

AsthApitaM pAtramivendranIlamabhraM
ghanazyAmalamAbabhASe ||38||

@018

prazastItyAdi | pravarasya = zreSThasya; yasya = rAjJa:
zuddhodanasya, abhram =

AkAzam; prazasti: = kIrtireva vadhU: = patnI tayA;
pratApa: = teja eva

dIpa:, tasmAt aJjanasya = maSyA:, saMgrahAya =
grahaNAya; aindranIlam =

indranIlamaNimayam; pAtram = bhAjanam; AsthApitam =
samantAnnikSiptam,

AbabhAse = zuzubhe | ivetyutprekSAyAm ||38||

ApUrite nirbharamantarikSe
yasyANDakukSimbharibhiryazobhi: |

pRthvIpatInAM yazasa: prasartumAsIt pareSAmiva
nAvakAza: ||39||

ApUrita ityAdi | yasya = rAjJa: zuddhodanasya; aNDena =
brahmANDena, kukSiM

bibhratIti tai: = brahmANDaM vyApya sthitai: |
"phalegrahirAtmambharizca" iti pANini-

sUtre cakAreNa kukSimbharItyAdi saMgRhyate | yazobhi: =
kIrttibhi:; anta-

rikSe = AkAze; nirbharam = bhRzam;
"ativelabhRzAtyarthAtimAtrodgADhanirbharA:"

ityamara: | ApUrite = bharite sati | pareSAm = anyeSAm;
pRthvIpatInAm =

rAjJAm; yazasa: = kIrte:; prasarttum = vyAptum; avakAza:
= sthAnaM nAsai tu ||39||

yazastadIyaM yadi nAbhaviSyacchItAMzuzubhraM
ziziropacAra: {1. ziziropacAram-vi^ |} |

soDhuM pratApAnalamaprasahyamapArayiSyat {2.
pratApajvara^-ma^, tri^ |} kathameSa loka: {3. koka:-ma^, tri^
|} ||40||

yaza iti | yadi = cet; tadIyam = tasya rAjJa: sambandhi;
zItAMzu: = candra

iva zubhram = dhavalam; yaza: = kIrtti:, nAbhaviSyat, tarhi
eSa loka: = tadrAjya-

vAsino janA:; aprasahyam = sudu:saham; pratApa: = teja
evAgni: = analastam;

soDhum = sahanaM kartum; ziziropacAra: = zaityopacAra: |
yazaso vidheya-

vizeSaNam | kathamapArayiSyat = azakSyat ||40|| bhujena
bhogIndradhurandhareNa yasmin dRDhaM bhUvalayaM dadhAne
|

pratyarthikAntAbhujavallarIbhya: papAta bhUSAvalayaM
vicitram ||41||

@019

bhujeneti | yasmin = rAjJi zuddhodane; bhogIndra: =
phaNIndra iva, dhurandha-

reNa = bhAravAhinA; bhujena = bAhunA, dRDham =
kaThinam; bhUvalayam = bhUrUpa-

valayam = kaGkaNam, bhUmaNDalaM ca; dadhAne =
dhAryamANe sati; pratyarthinAm = zatrUNAM

yA: kAntA: = striyastAsAM bhujA eva vallarya: = latA:,
tAbhyo bhUSAvalayam =

AbharaNabhUtaM kaGkaNam; papAta = patitavAn iti vicitram
= Azcaryamayam | rAjJi

dhRtavalaye sati zatrustrINAM valayacyutiriti aho
vicitramiti bhAva: ||41||

dayAlu mAzritya tamatyudAraM vanIpakA
nAparamabhyagacchan |

AsAdya vArAkaramambubAhA: kAsAramanyaM kimu kAmayante
! ||42||

dayAlumiti | dayate iti taM dayAlum = kRpAlum; tam =
rAjAnaM zuddhodanam;

atyudAram = atidAtAram | "udAro dAtumahato:" ityamara: |
Azritya =

prApya; vanIpakA: = yAcakA: | "vanIpako yAcanaka:"
ityamara: | aparam =

anyam; dAtAram, nAbhyagacchan = nAyu: | yato hi ambuvAhA:
= meghA:; vArAmA-

karam = samudram; AsAdya = prApya; anyam = aparam; kAsAram
= sara: | "kAsAra:

sarasI sara:" ityamara: | kAmayante = vAJchanti kimu ! na
kAmayante iti

bhAva: ||42||

tasyAMsadhArAsadane'vataM samAlyAsavasyandanitAntazIte
|

bahi: pratApajvaravihvaleva vimuktalaulyA vijahAra lakSmI:
||43||

tasyeti | tasya = rAjJa: zuddhodanasya, lakSmI: = zrI:;
aMsa: = skandha: | "skandho

bhujaziroM'so'strI" ityamara: | sa eva dhArAsadanam =
snAnagRhaM tasmin;

avataMsabhUtasya mAlyasya ya Asava: = madhu |
"madhvAsavo'sita: sevya:" iti

vaijayantI | tasya syandena = prasravaNena; nitAntam =
atyantam; zIte = zItale |

bahi: = bAhye; pratApajvareNa = tejastApena, vihvalA =
kSINA; vimuktam = tyaktam,

laulyam = cApalyaM yayA sA sthiretyartha:; vijahAra =
vihAraM kRtavatI ||43||

@020

tasyAbhiSeke sacivAvamuktairgaGgAditIrthopanatai: payobhi:
|

zatrupratApAnalazaktirAsi {1. zAntirAsIt-vi^, ma^ |}
sahaiva puMsAM hRdayajvareNa ||44||

tasyeti | tasya = rAjJo'bhiSekAvasare, sacivai: =
mantribhi:, avamuktai:- visRSTai:;

gaGgA AdiryeSAM tAni tIrthAni = pavitrasalilAzayAni,
tai:; upanatai: = AhRtai;

payobhi: = jalai:; zatrUNAm = arINAm, pratApa: = teja
eva anala: = agnistasya

zakti: = sAmarthyam; puMsAm = prajAnAM hRdayajvareNa =
rAjAbhiSekAbhAvaprayuktena

tadunmukhena santApena sahaiva = sArdhameva; Asi = nirastA |
"asu kSepaNe" (divA^ ga^)

ityasmAd dhAto: karmaNi luG | atra sahoktiralaGkAra:
||44||

suvarNarUpaM sumanoniSevyaM tuGgaM
sudharmAspadamadvitIyam |

taM bhUbhRtaM merumiva prapannAzcakAzire
SaDguNaratnasArthA: {2. sadguNa^-ma^ |} ||45||

suvarNetyAdi | varNazca rUpaM ca varNarUpe, zobhane
varNarUpe = jAtyAkRtI yasya

tam, anyatra svarNamayam | sumanobhi: = vidvadbhi:; devaizca;
niSevyam = sevyam;

tuGgam = unnatam, ekatra guNena anyatra AkRtyA ceti bhAva:
| sudharmANAm =

zobhanAnAM dharmANAm hiMsAdInAm, anyatra
sudharmAyA: = devasabhAyA:, "syAt

sudharmA devasabhA" ityamara: | Aspadam = sthAnam;
advitIyam = prathamam; tam =

zuddhodanam; bhUbhRtam = rAjAnam; prapannA: = prAptA:,
SaDguNA: = sandhi-vigraha-yAna-

Asana-dvaidhIbhAva-samAzrayA eva ratnAni, teSAM
sArthA: = samUhA:; merum = sumeru-

parvatamiva, cakAzire = zobhAM pradadu: ||45||

anyatra karNa: {3. kAma:-ma^ |}
sudhiyAmasaktastasyApadAnazravaNe sasajja |

apAsya pIyUSarasaM surANAM rasAntare kiM ramate
rasajJA ! ||46||

anyatreti | sudhiyAm = vidvajjanAnAM karNa: =
karNendriyam; anyatra = viSayA- 

ntarazravaNe; asakta: = ni:spRha: san; tasya = rAjJa:
zuddhodanasya; apadAnazravaNe-

@021

jIvanacaritazravaNe, sasajja = Asakto'bhUt | surANAm =
devAnAm, rasanA =

jihvA, "rasajJA rasanA jihvA" ityamara: | pIyUSarasam =
amRtAsvAdam,

apAsya = vihAya, anyo raso rasAntara tasmin; ramate =
svadate, kim ?

naiva ramata iti bhAva: ||46||

sahasrazassantvapare'pi bhUpAstenaiva saurAjyavatI
dharitrI |

anekaratnaprabhavo'pyudanvAn ratnAkaro'bhUnnanu kaustubhena
||47||

sahasraza iti | (yadyapi bhUmaNDale) taM vihAya apare =
anye'pi; bhUpA: =

rAjAna:, Asan, (tathApi) dharitrI = bhU:; tena =
zuddhodanarAjJaiva; saurAjya-

batI = zobhanarAjakarmavatI; zobhano rAjA = surAja:,
tasya bhAva: karma vA saurA-

jyam = prajApAlanarUpamasyAmastIti sA | anekeSAM
ratnAnAM prabhava: = utpatti-

sthAnam; udanvAn = samudra:; udakamasyAstIti vigrahe
"udanvAnudadhau ca"

(pA^ sU^ 8.2.13) iti nipAtanAt sAdhu: | kaustubhena =
kaustubhAkhyamaNinA

eva; ratnAkara: = ratnAnAmAkara: = koSa: ityanvarthanAmA
abhUt ||47||

mahAtmanA tena makhairajasramAhUyamAneSvamRtAzaneSu |

pariSkriyA'jAyata pArijAta: paraM
surAdhIzvararAjadhAnyA: ||48||

mahAtmaneti | mahAn AtmA = svabhAvo yasya tena; = rAjJA
zuddhodanena, makhai: =

yajJairamRtamazanaM bhojanaM yeSAM teSu
amRtAzaneSu; ajasram = nirantaram, AhUya-

mAneSu = AkAriteSu; surANAm = devAnAm, adhIzvarasya
= indrasya, rAjadhAnyA: =

pradhAnanagaryA amarAvatyA:; pArijAta: = kalpataru:;
pariSkriyA = alaGkaraNa-

mAtram, ajAyata = abhUt | zuddhodanasya rAjJo yajJai:
puSTAnAM devAnAmIhitaphala-

pradatvena pArijAtasya na kimapi prayojanamiti bhAva: ||48||

@022

tasyApadAnAni taTasthitAbhi: {1. taTasthitAni-ka^, tri^
|} saGgIyamAnAni surAGganAbhi: |

AkarNya harSAd dravatIva meruradyApi
niSyandajalApadezAt ||49||

tasyeti | taTasthitAbhi: = sumeruparvatopatyakAyAM
sthitAbhi:; tasya = rAjJa:;

apadAnAni = caritAni; saGgIyamAnAni = gAnaM
kurvatIbhi:; surAGganAbhi: = apsa-

robhi:; AkarNya = zrutvA; meru: = sumeruparvata:; adyApi =
sAmpratamapi; niSyanda-

sya = prasravaNasya, jalasya = salilasya, apadezAt =
vyAjAt; "vyAjo'padezo

lakSyaM ca" ityamara: | harSAt = muda:; dravati = pragharati
| ivetyutprekSAyAm ||49||

tasmin nRpe tanvati dAnavarSaM
naiko'pyasampUrNamanoratho'bhUt |

mahAghane varSati baddhadhAramalabdhapUrttyasti sara:
kimurvyAm ! ||50||

tasminniti | dAnavarSam = dAnavRSTim; tanvati =
vistArayati, tasmin

nRpe: = zuddhodane rAjJi; eko'pi yAcako jana:;
asampUrNamanoratha:; nAbhUt = nAva-

ziSTa: | (yathA) urvyAm = pRthivyAm; mahAghane =
vRSTikartari jalade; baddhA = niSpA-

ditA, dhArA = jalasantatiryasmin karmaNi tat |
kriyAvizeSaNam | varSati =

varSaNaM kurvati sati; kimapi sara: = jalAzaya:; alabdhA =
aprAptA, pUrtti: = pUraNaM

yena tat; asti kim | `urvyAm' ityasya varSatItyanenAnvaya:
||50||

mAyAdevyA: zobhAvarNanam

nadIva sindhornalinIva bhAno: kaleva cendo: kamaleva viSNo:
|

saudAminIvAmbudharasya tasya mAyeti nAmnA mahiSI
babhUva ||51||

nadIveti | sindho: = samudrasya, nadI = saridiva; iveti
sAdRzye; bhAno: =

sUryasya, nalinI = padminIva, indo: = candrasya, kalA =
SoDazo bhAga iva,

viSNo: = nArAyaNasya, kamalA = lakSmIriva; ambu
dhArayatIti tasyAmbudharasya =

meghasya, saudAminI = vidyudiva | "taDit saudAminI vidyut"
ityamara: |

tasya = rAjJa: zuddhodanasya; mahiSI = kRtAbhiSekA
patnI; "mAyA" iti nAmnA =

AkhyayA; babhUva = abhUt ||51||

@023

tasyA: pravAlodarasodarAbhaM {1. ^sodarotthaM-ma^ |}
yugmaM padAmbhoruhayorbabhAra |

sAmantakAntAlakavallarINAM puSpAyamANAn
nakhapUrNacandrAn ||52||

tasyA iti | tasyA: = mAyAdevyA:; pravAlasya =
abhinavapallavasya |

"pravAlo vidrume vINAdaNDe'bhinavapallave" iti hemacandra:
| udaram = antarbhAga:

tasya sodarA = tulyA, AbhA = kAntiryasya tat | pade
ambhoruhe ivetyupamita-

samAsa: | padambhoruhayo: = caraNakamalayo:, yugmam = yugalam;
sAmantakAntA-

nAm = uparAjavadhUnAm, alakA: = cUrNakuntalA eva
vallarya: = latAstAsAm |

"alakAzcUrNakuntalA:" ityamara: | puSpAyamANAn =
puSpANIvAcarata:; nakhAn

pUrNacandrAnivetyupamitasamAsa: | babhAra = bharaNaM
cakAra ||52||

vijRmbhamANA nakharatnadIpti: padasya tasyA:
patidevatAyA: |

cakAra zaGkAM zaraNAgatAyA: svarbhAnubhItyA
zazicandrikAyA: ||53||

vijRmbhamANeti | tasyA: = mAyAdevyA:, pati: devatA
asyAstasyA: pati-

devatAyA: = pativratAyA:; nakharatnAnAM dIpti: =
kAnti:, vijRmbhamANA = vardha-

mAnA; svarbhAno: = rAho:, bhItyA = bhayena; "tamastu
rAhu: svarbhAnu:" ityamara: |

zazicandrikAyA: = candramasa: kAnte:; zaraNAgatAyA: =
rakSitrImAgatAyA:; "zaraNaM

gRharakSitro:" ityamara: | zaGkAm = sandeham; cakAra =
kRtavatI ||53||

AkAramatyadbhutasannivezaM dadhAnayordarzitasaukumAryam |

tajjaGghayostAdRzakAntimatyorna cAdhikaM nApi samaM
babhUva ||54||

AkAramiti | atyadbhuta: sanniveza: = vinyAso yasya tam;
darzitaM

saukumAryam = mArdavaM yena tasu; AkAram = rUpam;
tajjaGghayo: = tasyA jaGghA-

pradezayo: | "prasRtA jAghano jaGghA" iti
vaijayantIkoza: | tAdRzakAnti-

matyo: = prasiddhazobhAvatyo:; na ca adhikam = bahu; nApi ca
samam = tulyam;

babhUva ||54||

@024

ye darzanIyA dviparAjahastA ye cAbhijAtA:
kadalIvizeSA: |

tadUrukANDadvayajRmbhamANasaundaryaratnAkarabindavaste
||55||

ye iti | loke ye dviparAjAnAm = gajazreSThAnAm; hastA:
= zuNDAdaNDA:;

abhijAtA: = jAtyA utkRSTA:; kadalIvizeSA: =
viziSTA: kadalIstambhA:; vA;

darzanIyA: = avalokanayogyA: santi, te; tasyA mAyAdevyA;
UrU = sakthinI,

kANDau = daNDau iva | "sakthi klIbe pumAnUrU:",
"kANDo'strI daNDabANArva-

vargAvasaravAriSu" ityubhayatrAmara: | tasyA
UrukANDadvayAt jRmbhamANam =

vardhamAnam; yatsaundaryam = sundaratA, tadeva ratnAkara: =
samudra:, tasya bindava: =

kaNA: | tasyA Urudvayasya yatsaundaryaM tallezo'pi
kariNa: zuNDAdaNDe kadalI-

vizeSe ca nAstIti bhAva: ||55||

mANikyakAJcIvalayAnuviddhazroNIbharA
kSmApatidharmapatnI |

vasundharevArNavaratnagarbhavelAsamAliGgitasaikatAntA
||56||

mANikyetyAdi | mANikyamayyA kAJcyA = mekhalAyA:;
"strIkaTyAM

mekhalA kAJcI" ityamara: | valayena = kaTakena, anuviddha =
baddha:, zroNIbhara: = kaTi-

bharo yasyA: sA; "kaTi: zroNI kakudmatI" ityamara: |
kSmApate: = bhUpate:,

dharmapatnI = mahiSI mAyAdevI; arNavasya = samudrasya
ratnAni = garbhe = udare yasyA-

stayA velayA = sImayA; "velA kAlamaryAdayorapi" ityamara:
| samAliGgitam =

parivRtaM yat saikatam = sikatA (bAlukA) mayapradeza:,
tena antA ramyA "anta:

prAnte'ntike nAze svarUpe'timanohare" iti vizva: |
vasundharA = pRthvIva

rAjate ||56||

@025

surArNavAvartamanojJazobhaM natabhruvo'lakSyata
nAbhirandhram |

kucAdrikAntidravanirjharasya nimnIkRtaM sthAnamiva
prapAtai: ||57||

suretyAdi | (tasyA:) nate bhruvau yasyAstasyA: mahiSyA: |
surArNavasya =

surAsamudrasya, Avartasya = jalabhramasyeva, manojJA =
hRdayahAriNI, zobhA = kAnti-

ryasya tat | nAbhirandhram = nAbhikuharam; kucAveva adrI =
parvatau, tayo: kAnti-

dravasya = zobhAsyandasya, eva nirjharasya = jalapravAhasya;
prapAtai: = patanai:, nimnI-

kRtam = zvabhrIkRtam, sthAnam, alakSyata = dRSTam |
ivetyutprekSAyam ||57||

tasyA vapu:kSetramanaGgazAli
saundaryaniSyandajalairniSektum |

AsUtritA yauvanahAlikena trayIva kulyA trivalI cakAze
||58||

tasyA iti | tasyA: = mahiSyA mAyAdevyA:, yauvanameva
hAlika: = karSaka-

stena, halena khanatIti hAlika:, "khanatyanena
tadvoDhA'syedaM hAlikasairikau"

ityamara: | vapu: = zarIrameva kSetram = kedArastat,
"kedAra: kedara: kSetram" iti

vaijayantI | anaGga eva zAlayo yasmiMstat | saundaryameva
niSyandajalam =

srAvajalam, tai:; niSektum = siJcanaM kartum; trayo'vayavA
yasyA: sA trayI =

avayavatrayaviziSTA, kulyA = alpasarit; "kulyAlpA
kRtrimA sarit" ityamara: |

trayANAM valInAM samAhAra: trivalI = valitrayam,
cakAze = zuzubhe | ivetyu-

tprekSayAm ||58||

vilagnamAlagnavalitrayIkaM daridratAjanmagRhaM tadIyam |

amartyagaGgAjala veNikAbhirAzliSTamAkAzamivAvabhAse
||59||

vilagnetyAdi | tadIyam = tasyA mAyAdevyA: sambandhi;
AlagnA =

saMzliSTA, valitrayI = trivalI yasmistat; vilagnam =
madhyapradeza:; "madhyamaJca

vilagnaM ca" ityamara: | daridratAyA janmagRham =
utpattisthAnam, atisUkSma-

mityartha: | amartyAnAm = devAnAm, gaGgAyA: = nadyA:;
jalaveNikAbhi: = jala-

pravAhai:; AzliSTam = vyAptam, AkAzam = gaganamiva,
AbabhAse = zuzubhe |

atrApi ivazabda utprekSAyAmeva ||59||

@026

tamAlanIlA navaromarAjistasyA babhau tAmarasekSaNAyA:
|

vivRNvatI bAlyadazAvinAzamutpAtadhUmAvalirutthiteva
||60||

tamAletyAdi | tasyA: = mAyAdevyA:; tAmarasekSaNAyA: =
zyAmalocanayA:;

navAnAM romNAM rAji: = paMkti:; tamAlapatravat nIlA =
zyAmA; bAlyadazAyA: =

bAlyAvasthAyA vinAzam = nAzam; vivRNvatI =
vivaraNaM kurvantI | utthitA =

udbhavaM gatA, utpAtadhUmasya = durnimittasUcakadhUmasya,
Avali: = paMktiriva, babhau =

zuzubhe | ivetyutprekSAyAm ||60||

Atanvatazcetasi komalAGgyA: kodaNDazikSAM
kusumAyudhasya |

maurvI bahirbimbagateva mAnyA tanvyAzcakAze
tanuromarekhA ||61||

Atanvata iti | (tasyA:) komalAGgyA: = komalAni = mRdUni,
aGgAni =

zarIrAvayavA yasyAstasyA:, tanvyA: = yuvatyA:, cetasi =
manasi, kusumamevA-

yudhaM yasya tasya = puSpacApasya, kodaNDazikSAm =
cApAbhyAsam, Atanvata: =

vistArayata:; mAnyA = prazasyA, maurvI = jyA | "maurvI
jyA ziJjinI guNa:"

ityamara: | bahirbimbagatA = bahi: pratiphalitA,
pratyakSaviSayA ityartha:, tanvI =

saralA, romarekhA = romarAji:; cakAze = babhau |
ivetyutprekSAyAm ||61||

vijRmbhamANena vilaGghya velAM tasyAstaruNyA:
stanamaNDalena |

ni:zeSamAkrAnta nijAvakAzamAkAzamAsIdavalagnazeSam
||62||

vijRmbhamANeneti | taruNyA: = yauvane'dhirUDhAyA:,
tasyA: = mAyAdevyA:,

vijRmbhamANena = vardhamAnena; stanamaNDalena =
kucavRttena, velAm = avadhim; nirgata:

zeSo yasmin karmaNi tat; vilaGghya = ullaGghya; AkrAnto
nija: = svakIya

AkAzasambandhI, avakAzo yasya tat; avalagnena = madhyena,
zeSam = ziSTam,

AkAzam = zUnyasthAnamAsIt ||62||

@027

mRNAlikA vibhramadIrghikAyA vidyullatA
yauvanameghapaMkte: |

maGgalyamAlA makaradhvajasya bAhA babhau vAmavilocanAyA:
||63||

mRNAliketi | (tasyA:) vAme = sundare, vilocane = netre
yasyAstasyA:;

alpA mRNAlo mRNAlikA | "mRNAlI zataparva klI
bisaM ca" iti baijayantI |

vibhrama: = zobhA eva, dIrghikA = vApI yasyAstasyA: |
"atha vibhrama: zobhAyAM

saMzaye hAve" iti hemacandra:; "vApI tu dIrghikA"
ityamara: | bAhA = bAhu:,

yauvanam = taruNAvasthA eva meghapaMkti: = meghamAlA
yasyAstasyA:; vidyullatA =

taDillatA; makaradhvajasya = manmathasya; maGgalyamAlA iva
babhau = zuzubhe ||63||

AmuktamuktAsaradarzanIyamAbibhratI kaNThamatIva reje |

niSThyUtamuktAnikarAbhirAmazaGkhojjvalA
sAgaravIcikeva ||64||

AmuktetyAdi | Amuktena = AsaJjitena, muktAsareNa =
muktAhAreNa,

darzanIyam = manoharam, kaNTham = grIvAm, AbibhratI =
dhArayatI, niSThyUtai: =

udgIrNai:, muktAnikarai: = mauktikasamUhai:, abhirAma: =
manojJo ya: zaGkha: =

kambustena ujjvalA = zubhrA, sAgarasya = samudrasya,
vIcikA = taraGga iva, atIva =

atyantam; reje = zuzubhe | zaGkhasya
mauktikotpattisthAnatvamuktaM bhAvaprakAze-

"zaGkho gajazca kroDazca phaNI matsyazca dardura: |

veNurete samAkhyAtAstajjJairmauktikayonaya: ||" iti ||64||

tadAnanenduM bhuvi nissapatnaM nirmAtukAmena pitAmahena |

akAri padmaM dhruvamAttagandhamanta:kalaGkaM ca
sudhAMzubimbam ||65||

tadAnanetyAdi | tasyA: = mAyAdevyA:, Ananam = mukhameva
indu:, tam,

nirgatA: = naSTA:, sapatnA: = vairiNo yasya tam | "ripau
vairisapatnAridviSad-

dveSaNaduhRMda:" ityamara: | nirmAtum = sraSTum, kAma: =
icchA yasya tena, "lumpeda-

@028

vazyama: kRtye tuGkAmamanasorapi" iti malopa: | pitAmahena
= brahmaNA, padmam =

kamalam, Attagandham = abhibhUtam, "Attagandho'bhibhUta:
syAt" ityamara: |

gRhItagandhaM ca, sudhAMzo: = candrasya, bimbam =
pratibimbam, ca, anta: = madhye,

kalaGka: = lAJchanaM yasmiMstat, dhruvam = nizcayena,
akAri = kRtam ||65||

tarupravAlAzcalasaukumAryAt sindhupravAlA:
sthirakarkazatvAt |

na jagmurasyA nalinekSaNAyA
bimbAdharaupamyakathAprasaGgam ||66||

tarvityAdi | nalinekSaNAyA: = padmanetrAyA:, tarUNAm =
vRkSANAm, pravAlA: =

navapallavA:, calam = caJcalaM ca tat saukumAryam =
sukumArAvasthA, tasmAt =

mArdavasthairyAbhAvAt | sindhau = samudre, sthitA:,
pravAlA: = vidrumA: | "pravAlo

vidrume vINAdaNDe'bhinavapallave" iti hemacandra: | sthiram
= sthAyi yat

karkazatvam = kAThinyaM tasmAt, ca, vimbamiva =
raktabimbaphalamiva, adhara: =

oSTha:, tena aupamyasya = sAdRzyasya yA kathA = kathanam,
tasya prasaGga: =

prastAvanA, tam, na jagmu: = na yayu: ||66||

bimbAdharoSThadyutirAyatAkSyAstasyA
vilAsasmitaviprakIrNA {1. ^dyutivipra^-vi^ ka^ |} |

sandhyeva bandhUkarucizcakAze candrAtapai:
zAritasannivezA ||67||

bimbetyAdi | Ayate = dIrghe, akSiNI yasyAstasyA:; tasyA
= mAyAdevyA:;

vilAsasmitena = mandahAsyena, viprakIrNA = mizrA;
bimbamiva = pakvabimbaphala-

miva adharoSTham, tasya dyuti: = kAnti:; adharazca oSThaM
ca adharoSTham; prANya-

GgatvAdekavadbhAva: | bandhUkasya = bandhujIvakapuSpasya
ruciriva ruci: = dIptiryasyA:

sA; "bandhUko bandhujIvaka:" ityamara: | candrasya =
zazina:; Atapai: = kiraNai:;

"prakAzo dyota Atapa:" ityamara: | zArita: = zabalita:,
khaNDita ityartha:;

sanniveza: = AkRtiryasyA: sA; "zAra: zabaravAtayo:" iti
hemacandra: |

sandhyA = sAndhyakAla iva, cakAze = babhau ||67||

@029

nitAntakAntAlikacandralekhAniSyandasaundarya
mahApraNAlI {1. saundaryaniSyanda^ tri^ |} |

sImAntarekhA nayanAntanadyornAsA babhAse navayauvanAyA:
||68||

idAnIM kavistasyA mAyAdevyA nAsAM varNayati
nitAntetyAdinA | nava-

yauvanAyA: = taruNyA:, tasyA: = mAyAdevyA:; nitAntam =
bhRzam, kAntam = ramyaM

yad alikam = lalATam; "lalATamalikai godhi:" ityamara: |
tadeva candralekhA =

zazirekhA, tasyA niSyandam = srAvabhUtaM yat saundaryam
= sundaratA, tasya mahA-

praNAlI = jalanirgamamArga:; nayanayo: = netrayo:, ante eva
nadyau tayo:; sImna: =

avadhe:, anye = antabhAge, rekhA = lekhA iva; nAsA =
nAsikA; babhAse =

cakAze ||68||

kastUrikAkalpitapatralekhastasyA: kapola:
zazimaNDalazrI: |

Akramya tasthau mukurasya zobhAmambhodavAtairmalinodarasya
||69||

kavistasyA: kapolavarNanamArabhate-kastUriketyAdinA |
tasyA: = zuddhodana-

mahiSyA:; kastUrikayA = mRgamadena, kalpitA = racitA,
patralekhA = patravallI

yasmin sa:; "anubodha: patralekhA patrAMgulirime same"
ityamara: | zazi-

maNDalavat = candramaNDalavat, zrI: = zobhA yasya sa:;
kapola: = gaNDasthalam, ambho-

dasya = meghasya; vAtai: = pavanai:; malinamudaram =
antarbhAgo yasya tasya; mukurasya =

darpaNasya; "darpaNe mukurAdarzau" ityamara: | zobhAm =
kAntim; Akramya; =

atikramya; tasthau = sthita: ||69||

babhUva tasyA nayanotpalasya nIlotpalasyApi mahAn vizeSa:
|

amoghamastraM kusumAyudhasya pUrvaM dvitIyaM tu tapa:su
zIrNam {2. kuNTham-ma^ |} ||70||

vabhUveti | tasyA: = mAyAdevyA:; nayanameva utpalam =
padmam, tasya; nIlaM

ca tadutpalaM tasya = nIlakamalasya; (ayameva) mahAn;
vizeSa: = bheda:, yat

@030

pUrvam = tasyA nayanotpalam, kusumamevAyudhaM yasya tasya =
manmathasya; amogham =

avyartham, astram = Ayudham, dvitIyam = aparam, nIlotpalam,
tapa:su = mAgha-

mAseSu, zINam = vizIrNaM na bhavati, zizirartau tasya
nazvaratvAt ||70||

tasyA vizAlena vilocanena vilAsagarbheNa vijIyamAnA: |

adyApi vAsaM vanakandareSu hriyeva kurvanti kuraGgazAvA:
||71||

tasyA iti | tasyA: = mAyAdevyA:, vilAsA: = vibhramA:,
garbhe yasya tena,

vizAlena = vRhatA; vilocanena = netreNa, vijIyamAnA: =
parAjIyamAnA:, kuraGgA

NAm = hariNAnAm, zAvA: = zizava:; "mRge
kuraGgavAtAyuhariNAjinayonaya:",

"pRthuka: zAvaka: zizu:" ityubhayatrApyamara: | adyApi =
idAnImapi, vanAnAm =

araNyAnAm, kandareSu = gahvareSu, hriyA = lajjayA; vAsam
= nivAsam, kurvanti =

vidadhati | ivetyutprekSAyAm ||71||

saubhAgyavArAkaravIcikAbhyAM
tAruNyakalpadrumazAkhikAbhyAm |

bhrUvallarIbhyAM vadanaM tadIyaM babhAvivAbjaM
bhramarAvalIbhyAm ||72||

saubhAgyetyAdi | tadIyam = tasyA mAyAdevyA: sambandhi,
vadanam = mukham,

saubhAgyam = saundaryameva, vArAm = jalAnAm, Akara: =
nidhi:, tasya vIci-

kAbhyAm = taraGgAbhyAm, tAruNyam = yauvanameva,
kalpadruma: = kalpavRkSa:, tasya

zAkhikAbhyAm; bhruvau vallaryAviva tAbhyAm;
bhramarAvalibhyAm = bhramarasamUhA-

bhyAm; abjam = kamalamiva, babhau = zuzubhe ||72||

rarAja rAjIvavilocanAyA lalATarekhA racitAlakAntA |

AlakSyanAmAkSarabindupaMktiranaGgajai
tradhvajapaTTikeva ||73||

@031

rarAjeti | rAjIvamiva vilocanaM yasyAstasyA: =
tAmarasekSaNAyA:;

(tasyA: = mAyAdevyA:); racitena = samIkRtena, alakena =
cUrNakuntalena, kAntA =

manoharA, lalATarekhA = mastakarekhA, AlakSyA =
dRzyA, nAmAkSarANAm, bindU-

nAm = vartularekhANAM paMktiryasyA: sA, anaGgasya =
mArasya, jaitra: = jayazIlo

yo dhvaja: = patAkA, tasya paTTikA = paTI,
ivetyutprekSAyAm, rarAja = zuzubhe ||73||

viloladRSTidvayalobhanIyaM tasyA mukhaM
sAmyamupAcakAra |

pariplutAnta: parivartamAnapAThInayugmasya payoruhasya
||74||

viloletyAdi | tasyA: = mAyAdevyA:, vilolena = caJcalena,
dRSTyordvayena,

lobhanIyam = spRhaNIyam, mukham = Ananam, pariplutam =
jalaplAvitam,

anta:parivartamAnam = bhramat, pAThInayo: = mInayo:, yugmam
= dvayaM yasmiMstathA-

bhUtasya, payoruhasya = meghasya, sAmyam = sAdRzyam,
upAcakAra = utpAdita-

vAn ||74||

gorocanAgaurarucizcakAze sa SaTpadazyAmalakezapAzA |

dhUmodgamairdhUsaritAgrabhAgA {1. ^gRhAbhA-ka^ vi^ |}
mAnyodayA maGgaladIpikeva ||75||

gorocanetyAdi | gorocanA = gopittam iva gaurI = pItA, ruci:
= kAnti:

yasyA: sA, "pIto gauro haridrAbha:" ityamara: | SaT
padAni = caraNAni yeSAM te

SaTpadA: = bhramarA:, "SaTpadabhramarAlaya:" ityamara: |
te iva, zyAmalA: = kRSNA:,

kezapAzA: = kezakalApA: yasyA: sA, "pAza: pakSazca
hastazca kalApArthA: kacAt

pare" ityamara: | dhUmAnAm = dhUmrANAm, udgamai: =
Urdhvagatibhi: dhUsarita: =

malina: = agrabhAgo yasyA: sA; mAnya: = sammata:, udaya: =
prAdurbhAvazca yasyA:

sA; maGgalasya = kalyANasya, dIpikA = dIpti:, iva
cakAze = babhau ||75||

ardhAsikAM bharturananyalabhyAM bhadrAsane saiva paraM
prapede |

anyA: kimarhantyapahAya lakSmIM vakSonivAsaM
madhusUdanasya ||76||

@032

ardhAsikAmiti | sA = mAyAdevI, bharttu: = rAjJa:
zuddhodanasya, bhadrAsane =

rAjasiMhAsane, anyena = apareNa, alabhyAm = aprApyAm,
ardhamAsikAyA iti

ardhAsikAm = ardhAsanasthitim, param = mukhyatvena, prapede =
lebhe | anyA: = aparA:

sAdhAraNA nArya:, madhuM sUdayatIti madhusUdana:, tasya
= viSNo: | "nandigrahi^"

(pA^ sU^ 3.1.134) ityAdinA Nvul | vakSasi = hRdaye,
nivAsam = sthitim,

lakSmIm = kamalAm, viSNupatnImityartha:; apahAya =
tyaktvA, arhanti = zaknu-

vanti kim ? ||76||

mahIpatirmAnyaguNojjvalAyAM tasyAM mahiSyAM
tanayAbhilASI |

pradIpadhUpapramukhai: padArthai: sa
devatArAdhanatatparo'bhUt ||77||

mahIpatiriti | sa mahIpati: = pRthvIpati: rAjA
zuddhodana:, mAnyA: =

zlAghyA:, ye guNA: = sauzIlyAdaya:, tairujjvalAyAm =
zobhamAnAyAm, tasyAM

mahiSyAm = mAyAdevyAm, tanayam = putramabhilaSatIti
tAdRza:, san, pradIpa-

pramukhai: = dhUpadIpAdibhi: padArthai: =
pUjopakaraNadravyai:, devatAyA: = svakuleSTadevatAyA:,

ArAdhane = pUjAyAm, tatpara: = Asakta:, abhUt = jAta:
||77||

mamajja tIrtheSu jajApa mantraM tatAna dAnAni
tapazcakAra |

zuzrAva dharma sujanaM siSeve sa putraheto: saha
dharmapatnyA ||78||

malajjeti | sa: = rAjA zuddhodana:, putraheto: =
putraprAptyartham, dharmapatnyA: =

svamahiSyA mAyAdevyA saha, tIrtheSu = puNyasalileSu,
mamajja = magna: | mantram =

putrapradamantram, jajApa = jApaM kRtavAn | dAnAni =
yAcakebhyo'bhilaSitavastu =

pradAnAni, tatAna = vistAritavAn, dattavAnityartha: |
tapa: = vratapAlanAdiduSkara-

tapasyAm, cakAra = kRtavAn | dharmam = dhArmikapustakAni,
zuzrAva = zrutavAn |

sujanam = sajjanam, siSeve = sevitavAn |
putraprAptyupAyapraznArtha sajjanA api

saMvaditA ityartha: ||78||

@033

iti gatavati puNyairdIrghadIrghe'pi kAle,

patiravanipatInAM putraratnaM na bheje {1. lebhe-ma^ |} |

tadapi ca vavRdhe tatprArthanA tasya puMsAM

viramati na hi yatna: kAryasiddhe: purastAt ||79||

iti buddhaghoSAcAryaviracite padyacUD+AmaNinAmni
mahAkAvye

siddhArthacarite prathama: sarga: ||

itIti | (sa:) avanipatInAm = pRthvIpatInAm, pati: =
svAmI, cakravartI

rAjA, iti = evam, dIrghAd dIrghe = atidIrghe, kAle =
samaye, gatavati = vyatIte,

satyapi, putraratnam = putrazreSTham, "ratnaM
svajAtizreSThe'pi" ityamara: | na bheje =

na labdhavAn | tadapi = etAvatkAlavilambe satyapi, tasya =
rAjJa:, tatprArthanA =

tasya putraprArthanA, vavRdhe = vRddhimeva prAptA | yato
hi puMsAm = zreSThajanAnAm,

yatna: = prayAsa:, kAryasya = abhilaSitakarmaNa:, siddhe: =
pUrte:, purastAt = pUrvam, na

viramati = virAmaM na prApnoti | atra sAmAnyarUpeNa
vizeSasamarthanarUpo'rthA-

ntaranyAsAlaGkAra: | mAlinI ca vRttam, tallakSaNaM
yathA- `na na ma ya ya yuteyaM

mAlinI bhogilokai:" iti ||79||

|| iti padyacUDAmaNimahAkAvyasya kIrttivyAkhyAyAM
prathama: sarga: ||

@034

dvitIya: sarga:

devAnAM tuSitapurIgamanam

tatrAntare jagati pUrvanimittamAsId

dRSTvA tadadbhutamamartyagaNA: sametA: |

sarvajJatAvasara eSa taveti vaktuM

jagmu: purIM suragurostuSitAbhidhAnam ||1||

tatrAntare = tasminnavasare,
"antaramavakAzAvadhiparidhAnAntardhibhedatAdarthye |

chidrAtmIyavinAbahiravasaramadhye'ntarAtmani ca" ityamara: |
jagati = loke;

pUrvanimittam = buddhAvatAraprAktana nimittam | AsIt =
babhUva | adbhutam =

Azcaryamayam, tat = pUrvanimittaM dRSTvA = avalokya,
sametA = saGgatA:, amartya-

gaNA: = devagaNA:, eSa: = ayam, tava = surezvarasya,
sarvajJatAyA: = buddhabhAvasya,

"sarvajJa: sugato buddha:" ityamara: | avasara: = anukUla:
samaya:, asti - iti

suraguro: = devAdhipasya, vaktum = kathayitum; `tuSita' iti
saugatasamaye kasyacid

devalokasya nAma, atra tu kavistatrasthAM purImabhidadhAti,
tuSiteti abhi-

dhAnam = nAma yasyAstAm | purIm = nagarIm, jagmu: =
pratasthu: || asmin sarge

vasantatilakA ghRttam, "uktA vasantatilakA ta-bha-jA ja-gau
ga:" iti

lakSaNAt ||1||

tuSitapurIvarNanam

uttuGganIlamaNimandirajRmbhamANa-

rocizchaTAcchuraNazAdvalitAntarikSAm |

prakrID+amAnamRgazAvaviloladRSTi-
cchAyAsamuccalanacandrakilopakaNThAm ||2||

kavi: SaDbhi: padyai: kulakena tAM tuSitAkhyAM nagarIM
varNayati uttuGge-

tyAdinA | uttuGgam = unnataM yannIlamaNInAm =
indranIlAnAm, mandiram =

gRham, tasmAt jRmbhamANA = vardhamAnA, roci: = chaTA
(kAntiparamparA), tasyA:

@035

churaNena = vyApanena, zAdvalitam = haritam; zAdA asmin
santIti zAdvalam,

tathAkRtaM zAdvalitam; tAdRzam antarikSam = gaganaM
yasyAM sA | prakrIDamAnA-

nAm = viharaNazIlAnAm | tAcchIlye cAnaz pratyaya: |
mRgANAm = hariNA-

nAm, zAvAnAm = zizUnAm, vilolA: = caJcalA yA
dRSTaya: = avalokanAni,

tAsAM chAyAyA: = kAnte:, samuccalanena = samyaktayA
calanena, candrakita: =

mecakita:, upakaNTha: = prAntapradezo yasyAstAm | "samau
candramecakau", "upa-

kaNThAntikAbhyarNAbhyagrA:" ityubhayatrAkAra: ||2||

lIlAcakorarasanAJcalalihyamAna-

prAsAdadantavalabhIkiraNaprarohAm |

tiryakpravRttamaNitoraNadIrgharazmi-

mAlAvalIguNitavandanamAlikAbhAm ||3||

lIletyAdi | lIlAcakorANAm = lIlArthacakorapakSiNAm,
rasanAyA: =

jihvAyA:, aJcalai: = agrabhAgai:, lihyamAnA: =
AsvAdyamAnA:, prAsAde sthitAyA

dantabalabhyA: = gopAnasyA:, "gopAnasI tu valabhI"
ityamara: | kiraNa-

prarohA: = razmyaGkurA yasyAM tAm | tiryakpravRttA =
tira:prasAriNI yA maNi-

toraNasya = ratnamayabahirdvArasya, "toraNa'strI
bahirdvAram" ityamara: | dIrghANAm =

lambAyamAnAnAm, razmimAlAnAm = kAntisrajAm, AvalI =
paMktistayA guNi-

tAyA: = AvRttAyA:, vandanamAlikAyA: = maGgaladAmna:,
AbhA = kAntiryasyAM

tAm | "toraNordhve tu maGgalyaM dAma vandanamAlikA" iti
hemacandra: | sA

ca rambhAstambhacatuSTayaveSTitatAmrapatraracitA mAlA
||3||

ziJjAnapaJcazaracakritakArmukajyA-

jhaGkAravegacalitAdhvagavAmanetrAm |

darpAndhadiggajakapolamadapravAha-

kallolinIsalilakardamitapratolIma ||4||

@036

ziJjAnetyAdi | ziJjAnA = svanantI yA paJcazarasya =
mArasya

(kAmasya), cakritam = kuNDalitam, karmaNe prabhavati
kArmukam = dhanu:, tasya

jyA = maurvI, "maurvI jyA ziJjinI guNa:" ittyamara: |
tasya jhaGkArasya =

TaGkAradhvane:, vegena = javena, calitA: = udvignA:,
adhvagAnAm = proSitAnAm

vAmanetrA: = striyo yasyAM tAm | darpeNa = garveNa,
andhAnAm = unmattAnAM

diggajAnAM kapoleSu = gaNDasthaleSu yo madapravAha: =
madasrAva:, sa eva kallo-

linI = nadI, tasyA: salilena = jalena, kardamitA =
paGkilA, pratolI = rathyA

yasyAstAm | samAsAntavidheranityatvAnna kap ||4||

zampAsahasracaturasrasaroruhAkSI-

dehaprabhApunarudIritadIpamAlAm |

saudhasthaloparisamucchritavaijayantI-

cInAMzukAkalitadigvanitAvaguNThAm ||5||

zampetyAdi | zampAnAm = vidyutAm | "sampA zatahradA
hrAdinI"

ityamara: | sahrasrasya = etatsaGkhyAyA:, caturasrA: =
anyUnAtiriktA:, samA

iti yAvat, yA saroruhAkSINAm = kamalanetrANAM
dehaprabhA: = zarIrakAntaya-

stAbhi: punarudIritA: = punaruktA, dIpAnAM mAlA =
paMkti:, yasyAM tAm | saudha-

sthalasya = prAsAdapradezasyopari samucchritAyA: =
udgatAyA:, vaijayantyA: = patA-

kAyA:, cInAMzukena = paTTAmbareNa, Akalita: = kRta:;
digvanitAyA:, digaGga-

nAyA:, avaguNTha: = AvaraNaM yasyAM tAm ||5||

puSpAvacAyavalamAnapurandhrivarga-

pInastanonnativikalpitakelizailAm |

mAkandakorakagalanmakarandapUra-

dhArAnubaddhapunaruktataTAkatoyAm ||6||

puSpetyAdi | puSpANAm = kusumAnAm, avacAyAya =
lavanAya, valamAna: =

udvartamAno ya: purandhrINAm = kuTumbinInAM varga: =
samUhastasya pInayo: = pIvarayo:,

@037

stanayo: = kucayo:, unnatyA = UrdhvaGgamanena, vikalpita: =
sandigdha:, kelizaila: =

krIDAparvato yasyAM tAm | mAkandAnAm = cUtAnAm,
korakebhya: = mukulebhyo

galantya: = sravantyo makarandapUrANAm;
makarandapravAhANam = dhArA: = madhupravAha-

santatayastAbhiranubaddham = anusRtam, ata eva punaruktam =
dviguNitam, taTAkA-

nAm = jalAzayAnAm, toyam = talilaM yasyAM tAm ||6||

zRGgAramaNDapazironavaratnateja:-

saJcArasaJcitazatakratucApazobhAm |

mandArakalpaharicandanapArijAta-

santAnasaMhRtadaridrakathAprasaGgAm ||7||

zRGgAretyAdi | zRGgAramaNDapasya =
lIlAmaNDapasya, zirasi = mastake,

khacitAnAm = lagnAnAm, navaratnAnAm, teja:saJcAreNa =
kAntiprasareNa,

saJcitA = sampAditA, zatakrato: = indrasya, cApasya =
dhanuSa:, zobhA = kAntiryayA

tAm | mandArAdibhi: = paJcabhi: devavRkSai:, saMhRta: =
avahRta:, `daridratA' iti

kathAprasaGga: = dAridryaviSayakavyavahAro yasyAM tAm
||7||

tuSitAdhipatervarNanam

tatra sthitaM suragaNA dadRzustamenaM

siMhAsane vividharatnazilAnibaddhe |

vibhrAjamAnabahudhAtuvicitravarNe

merormRgendramiva sAnutaTapradeze ||8||

tatreti | suragaNA: = devasamUhA:, tatra = tuSitapuryAm,
vividhAbhi: = naika-

vidhAbhi:, ratnamayazilAbhirnibaddhe = nirmite,
vibhrAjamAnai: = dIpyamAnai:, bahubhi: =

anekairdhAtubhi: = gairikAdibhi:, vicitravarNe =
zabalavarNe, rAjasiMhAsane = rAjJa

ArohaNapIThikAyAm, sthitam = virAjamAnaM tamenam =
tuSitapuryadhIzvaram,

@038

mero: = sumeruparvatasya, sAno: = zikharasya, taTapradeze =
taTaprAnte sthitaM mRgendram =

siMhamiva, dadRzu: = avalokayAmAsu: ||8||

mANikyamaulivalabhIsavidhasthitena

mAnyena maGgalasitAtapavAraNena |

pUrvAcalasya suSamAM maNituGgazRGga-

saMlakSyapUrNazazina: {1. saMkSipta^-tri^ |}
pratipakSayantam ||9||

atha trayoviMzatizlokaistuSitAdhipaM varNayati kavi:
mANikyetyAdinA |

mANikyamayo mauli: = zirobhAgo yasyAstasyA:, balabhyA: =
gopAnasyA:,

savidhe = samIpe, sthitena | maGgalArtha yat sitam =
dhavalam, AtapavAraNam = chatraM

tena | maNituGgazRGge = maNimaye unnate zRGge,
saMlakSya: = samyak prakAzamAna:,

pUrNazazI = pUrNacandro yasmiMstasya, suSamAm =
zobhAm; pratipakSayantam = zatrU-

kurvantam; tatsadRzamityartha: | `devA: jagattrayaguruM
dRSTvA zirasA praNemu:' iti

agrimeNa dvAtriMzazlokena saha sambandha: |
evamevoparitaneSu (20 ta: 31)

zlokeSu api bodhyam ||9||

pratyagrahATakazilA phalakAyatasya

phAlasthalasya parita: prasRtairmakhai: |

AzAvizAlanayanAnanamaNDanAnA- {2. ^majjanAnAm-ma^ |}

mAkalpayanta miva kAntisudhAvibhAgam ||10||

pratyagreti | pratyagram = nUtanam;
sadyodrutaniSiktamityartha: | "pratyagro'bhinavo

navya:" ityamara: | yat hATakasya = suvarNasya,
zilAphalakam = zilAtalam |

"hiraNyaM hema hATakam" ityamara: | tadvat Ayatasya =
vizAlasya, phAlasthalasya =

lalATapradezasya; parita: = abhita:, prasRtai: =
vistIrNai:, mayUkhai: = kAntibhi:,

AzA: = diza: | AzAzca haritazca tA:" ityamara: | tA
eva vizAlAni =

AyatAni, nayanAni = netrANi yAsAM tA: striyastAsAm,
AnanamaNDalAnAm =

@039

mukhamaNDalAnAm, kAnte: = zobhAyA eva sudhAyA =
amRtasya, vibhAgam =

vibhajanam, Akalpayantam = kurvantam | ivetyutprekSAyAm
||10||

AyAmazAlibhiramandadayAsamudra-

velAjaleSu viharadbhirapAGgapAtai: |

ApAdayantamamarAdhiparAjyalakSmyA:

krIDAsaroruhatatIriva diGmukheSu ||11||

AyAmetyAdi | AyAmazAlibhi: = vistRtai:, amandAyA: =
adhikAyA:,

dayAyA: = karuNAyA eva samudrasya = jaladhe:, velAjaleSu
= vivRddhajaleSu; viharadbhi: =

vicaradbhi:; apAGgapAtai: = kaTAkSai:, amarAdhipasya =
devendrasya, rAjyalakSmyA: =

rAjyazriya:, krIDAsaroruhatatI: =
krIDApadmaparamparA:, diGmukheSu = dizAmagra-

bhAgeSu; ApAdayantam = kurvantam | ivetyutprekSAyAm
||11||

AkAzakandaradarISu vitAyamAnai-

rAnandamandahasitairadhikaprasannai: |

sandhukSaNAya nijakIrttipaya:payodhe:

sampAdayantamiva zAzvatamindulokam ||12||

AkAzetyAdi | AkAzasya = nabhasa:, kandarA: = vivarA eva
darya: = guhA:

tAsu, vitAyamAnai: = vistAryamANai: | tanoteryaki
dhAtornakArasya antAdeza

AkAra: | Anandena = Anandajai:, adhikaprasannai: =
atinirmalai:; mandahasitai: =

smitahAsyai:; nijA = svakIyA yA kIrti: = yaza:, sA eva
paya: = jalam, tena

pUritasya payodhe: = kSIranidhe:, sandhukSaNAya
vardhanAya, indulokam = candralokam,

zAzvatam = avinAzinam, sampAdayantam = kurvantam |
ivetyutprekSAyAm ||12||

@040

abhyarNavarttibhirakRtrimabhaktizobhai-

rAtmIyabimbasadRzai: saha mitravargai: |

AbhASaNeSvadharavidrumarAgalakSyA- {1. lakSmyA^-ka^ |
^lakSmyAzcAnta:^-pA^ |}

danta:sphurantamanurAgamivodgirantam ||13||

abhyarNetyAdi | abhyarNam = samIpe, vartibhi: = sthatai:;
akRtrimA = naisargikI,

bhaktizobhA = bhaktisuSamA yeSAM tai:; AtmIyena =
svakIyena, bimbena = AkA-

reNa, sadRzai: = tulyai:, mitravargai: = suhRtsamUhai:,
saha = sArdham; AbhASaNeSu =

saM^llApeSu; adhara eva vidruma: = pravAlastasya rAgasya =
aruNimAyA:, lakSyAt =

vyAjAt;, "vyAjo'padezo lakSyaM ca" ityamara: | anta: =
hRtpradeze, sphurantam =

caJcalatAM gatam, anurAgam = sneham | udgirantam =
bahi:prakaTayantam |

ivetyutprekSAyAm ||13||

AnandavASpajalajarjaradRSTipAta-

mabhyullasatpulakabhUSitagaNDarekham |

AkarNayantamabhijAtanijApadAna-

magre kuzIlavagaNairabhigIyamAnam ||14||

AnandetyAdi | Anandena = sukhajena, bASpajalam =
azrujalam, tena jarjara: =

zithila:, dRSTipAta: = kaTAkSapatanaM yasmin karmaNi
tat; abhyullasatA =

udgacchatA, pulakena = romAJcena, bhUSitA = alaMkRtA,
gaNDarekhA = kapolarekhA

yasmin karmaNi tat; abhijAtam = zreSTham, nijam =
svakIyam; apadAnam =

caritam; agre = sammukham; kuzIlavagaNai: = gAyakagaNai:,
abhigIyamAnam =

abhivarNyamAnam | "gAyakAstu kuzIlavA:" ityamara: ||14||

kalpadrumaprasavakalpitakarNapUra-

riccholikAvigalitairmakarandapUrai: |

bAhudvayasya mahanIyaparAkramasya

vIrAbhiSekamahimAnamivAcarantam ||15||

@041

kalpadrumetyAdi | kalpadrumANAm = kalpavRkSANAm,
prasavai: = puSpai:; "syAdu-

tpAde phale puSpe prasavo garbhamocane" ityamara:;
kalpitAbhya: = racitAbhya:,

karNapUrAnAm = karNAvataMsAnAm, riccholikAbhya: =
paMktibhya:; "riccholI

paMktirAvalI" iti trikANDazeSa:; vigalitai: =
ni:sRtai:; makarandapUrai: = maka-

randAnAM pravAhai:; "makaranda: puSparasa:" ityamara:;
"pUra: syAdambhasAM vRddhau"

iti hemacandra: | mahanIya: = pUjanIya:, parAkrama: =
zauryam, yasya tasya; bAhu-

dvayasya = bhujayugalasya, zobhAm = atizAyitAm, Acarantam
= sampAdayantam |

ivetyutprekSAyAm ||15||

uttuGgabAhuyugalodayazailajAta-

tejodivAkarayazohimarazmizaGkAm |

AtanvatAruNasitopalanirmitena

maGgalyakuNDalayugena manojJagaNDam ||16||

uttuMgetyAdi | uttuGgam = unnatam yad bAhvo: = bhujayo:,
yugalam = yugmam,

tadeva udayazaila: = pUrvadikparvata:, tasmAt jAtau =
utpannau, yau teja iti,

divAkara: = sUrya iti; yaza iti = kIrtiriti himarazmi: =
candrazca, tayo: zaGkAm =

sandeham | aruNai: = raktavarNai:, sitai = dhavalai:, upalai:
= prastarai:, ratnairityartha:,

"upalo grAvaratnayo:" iti hemacandra:; nirmitena = khacitena;
maGgalyayo: =

maGgalakarayo:, kuNDalayo: = karNAbharaNayo:, yugena =
dvayena, manojJayo: = zobhAya-

mAnayo:, gaNDasthalayo: = gaNDapradezayo:; AtanvatA =
utpAditavatA ||16||

mandArapuSpakalikAparikalpitena

mAlyena mAnyabhujamadhyavilambitena |

kaNThapraNAlimukhagatvararaktadhAra- {1.
mukhagahvara^-vi^, tri^; ^ratna^-ma^, tri^ |}

mAdarzayantamiva maitrabalAvatAram ||17||

mandAretyAdi | mandArasya = pArijAtasya, puSpakalikAbhi:
= mukulai:, pari-

kalpitena = racitena; mAnyam = pUjyaM prazastamityartha:,
yadbhujamadhyam = vakSa:, tatra

@042

vilambitena = lagnena; kaNTha: = grIvA, eva praNAli: =
jalamArga:, tasyA: mukhAt =

agrabhAgAt, gatvarA = ni:sRtA, raktadhArA =
zoNitapravAho yasya tam | maitrameva

balam = zaktiryasya tasya = buddhasya, avatAram = loke
Agamanam, Adarzayantam =

prakaTayantam | ivetyutprekSAyAm | asya zlokasya
gUDhArthAvagAhanAya bhagavato

buddhasya gRdhrakUTaparvatavAsakAle zatrubhUtena
svadAyAdena devadattena zilpidvArA

prahitena kUTayantreNAviddhAt kaNThAdraktapravAha:
prAsarat-iti saugatasamayakathA

anusandheyA ||17||

abhyudgatairaruNarAgamano'bhirAmai-
rAmuktaratnavalayAMkurarazmijAlai: |

nirbhidyamAnanijazauryamaha:pravAla-

saJchAditAviva bhujau {1. bhujAviTapau-tri^ |} viTapau
dadhAnam ||18||

abhyudgatairiti | abhyudgatai: = bahirni:sRtai:, aruNarAgeNa
= raktavarNena,

mano'bhirAgai: = manojJai: | Amuktayo: = vidhRtayo:,
ratnavalayayo: = ratnakaTakayo:,

aGkurairiva sthitai:, razmijAlai: = kiraNasamUhai:,
nirbhidyamAnai: = bahirutthitai:,

nijayo: = svakIyayo:, zauryamahaso: = vIryatejaso:,
prabAlai: = vidrumai:, saJchA-

ditau = AvRtau, viTapau = vRkSazAkhe iva; bhujau =
bAhU; dadhAnam = dhArayantam |

ivetyutprekSAyAm ||18||

aGgairamandaharicandanapaGkaliptai-

rabhyantareSu kRtakuMkumapatralekhai: |

pakSIndracaJcupuTapATanajarjarAGgAM

jImUtavAhanadazAmiva darzayantam ||19||

aGgairiti | amandam = niviDaM yathA syAttathA
haricandanasya paMkena = lepena,

liptai: = rUSitai: | kRtA: = vihitA:, kuMkumAnAm =
kesarANAm, patrarekhA: = patrA-

valayo yeSu tai:; aGgai = zarIrAvayavai:; pakSIndrasya =
zakunyadhIzasya, garuDasyeti

@043

yAvat, caJcupuTena = troTyagreNa; "caJcustroTirubhe
striyAm" ityamara: | yat

pATanam = vidAraNaM tena jarjarANi = zithilAni,
aGgAni = avayavA: yasyAM tAm |

jIbhUtavAhanasya = etannAmakasya gandharvarAjasya, dazAm
= avasthAm, darzayantam |

ivetyutprekSAyAm | purA kila jImUtavAhana:
samayasaMrakSaNAya garuDasyAhAratvena

samAgataM zaGkhacUD+anAmAnaM sarpaM dayayA
saMrakSituM svazarIraM garutmate AhAratvena

dattvA raktAplutazarIro'bhUt-iti paurANikI
kathA'trAnusandheyA ||19||

nAnAvidhAbharaNaratnamarIcidaNDai-

rdiGmaNDaleSu parita: parijRmbhamANai: |

AgAmibodhipadavaibhavacihnabhUtA-

mRddhipradarzanadhurAmiva zikSayantam ||20||

nAnetyAdi | nAnAvidheSu = vicitreSu, AbharaNeSu =
alaGkaraNeSu, yAni

ratnAni = maNimANikyAdIni, teSAM marIcidaNDai: =
daNDasadRzairlambAyamAna-

kiraNai:; diGmaNDaleSu = diksamUheSu, parita: = abhita:;
parijRmbhamANai: = vivardha-

mAnai:; sadbhi:; AgAmi = bhAvi, yad bodhipadam =
bodhisthAnam; bodhirnAma

samAdhibheda:; "bodhi: puMsi samAdhezca bhede
pippalapAdape" iti medinIkoza: |

tasya vaibhavasya = mahimna:, cihnabhUtAm = lakSaNabhUtAm;
daNDadhAraNasya yati-

cihnatvAditi bhAva: | Rddhe: = samRddhe:, pradarzanameva
dhU: = bhAra:, tAm, zikSa-

yantam = bodhayantam | ivetyutprekSAyAm ||20||
ApAdapadmamabhita: pravijRmbhitAbhi

rambhojarAgapatapatakAbharaNaprabhAbhi: |

tasmAt prabhRtyuparibhAvimunitvamudrAM

kASAyadhAraNakalAmiva zIlayantam ||21||

ApAdetyAdi | ApAdapadmam = padAravindamabhivyApya,
pravijRmbhitAbhi: =

vyAptAbhi:; ambhojarAgANAm = padmarAgamaNInAm; tai:
khacitAnAmityartha:, patA-

kAbharaNAnAm = alaGkaraNavizeSANAm, prabhAbhi: =
kAntibhi: tasmAt prabhRti =

tata Arabhya; uparibhAvina: = bhaviSyata:, munitvasya =
munibhAvasya; mudrAm =

@044

lakSaNam; kaSAyeNa raktaM vastraM kASAyam; "tena
raktaM rAgAt" (pA^ sU^

4.2.1) ityaNpratyaya:, AdivRddhi: | tasya dhAraNam =
parivezanameva, kalA =

zilpam, tAm; zIlayantam = abhyasyantam | ivetyutprekSAyAm
||21||

saMkrAntasaudhavalabhImaNiputrakeNa

vakSa: kavATaphalakena manohareNa |

sAkSAdura:sthalavihArisamudrarAja-

kanyasya kaiTabharipo: kalayantamAbhAm ||22||

saMkrAntetyAdi | saMkrAntA = pratiphalitA, saudhasya =
prAsAdasya, valabhyAm =

gopAnasyAm, sthitA, maNiputrikA = ratnapratimA,
yasmiMstena; manohareNa =

manojJena; vakSa: = ura:; kavATasya = kapATasya, phalakam
= bhAgamiva, tena | "uro

vatsaM ca vakSazca", "kavATamararaM tulye"
ityubhayatrAmara: | sAkSAt = pratyakSasya,

ura:sthale = vazasi, vihAriNI = viharamANA,
samudrarAjasya = kSIrAbdhe:, kanyA =

lakSmIryasya tasya | kaiTabharipo: = viSNo:; AbhAm =
zobhAm, kalayantam =

kurvantam ||22||

niSyandamAnamakarandanirantareNa

raktotpalena karapaGkajalAlitena |

sadyo vipATanagaladrudhirAruNena

netrotpalena zivirAjamivopalakSyam ||23||

niSyandyamAnetyAdi | karapaGkajAbhyAm = karakamalAbhyAM
lAlitena = AdR-

tena; niSyandyamAnai: = prasravadbhi:, makarandai: =
puSparasai:, nirantareNa = nIrandhreNa;

raktotpalena = kokanadena; sadya: = sapadi, vipATanena =
vidAraNena, galatA = sravatA,

rudhireNa = raktena, aruNena = aruNavarNena, netrotpalena =
nayanakamalena; zivirAjam =

etannAmakaM rAjAnam, upalakSyam = anumeyam | purA kila
zivicakravartI

abhyAgatAya kasmaicid viprAya svIyanayanadvayamutpATya
dattavAniti paurANikI

kathA'trAnusandheyA ||23||

@045

AlepacandanavisRtvaragandhalobhA-

dAlIyamAnamalinAmabhito nikAyam |

ajJAnagADhatimiraudhamivAntarasthaM {1.
mivAntikasthaM-vi^ |}

tenaiva dikSu nitarAmapasArayantam ||24||

AlepetyAdi | AlepacandanAt = anuliptacandanAt; visRtvare =
prasaraNa-

zIle, gandhe = saurabhe, lobhAt = IpsAta:; alinAm =
bhramarANAm, nikAyam =

saGgham; abhita: = pArzvadvaye; AlIyamAnam =
AzliSyamANam; antarastham =

hArdam; dikSu = kASThAsu, ajJAnameva gADhatimiram =
niviDAndhakAra:, tasya

ogham = samUham; tenaiva = raktotpalenaiva; apasArayantam =
dUrIkurvantam | ivetyu-

tprekSAyAm ||24||

AzAmukhaprasRmarairarabhinandanIyai-

rAzcaryasaMhananakAntisudhApravAhai: |

AplAvayantamiva nirjararAjaloka-

mAtmapratApatapanAturamantikastham ||25||

AzetyAdi | abhinandanIyai: = prazaMsanIyai:;
AzAmukheSu = diGmukheSu,

prasRmarai: = vyApanazIlai:; Azcaryasya = adbhutasya,
saMhananasya = zarIrasya; "gAtraM

vapu: saMhananam" ityamara: | kAnti: = zobhaiva sudhA =
amRtam, tasyA: pravAhai: =

pUrai:; AplAvayantam = snApayantam; nirjararAjAnAm =
surazreSThAnAm, janam =

lokam, Atmana: = svasya, pratApa: = teja eva, tapana: =
sUrya:; "tapana: = sUrya:; "tapana: savitA

ravi:" ityamara: | tena, Aturam = santaptam; antikastham =
samIpastham |

ivetyutprekSAyAm ||25||

AlolabAhuvalayaskhalanAravAra-

vAcAlitAkhilaharinmukhamaNDalIbhi: |

ArAdamartyapuravAravilAsinIbhi- {2. ^marttyavara^-tri^ |}

rAdhUyamAnasitacAmaracakravAlam ||26||

@046

AloletyAdi | AlolAnAm = caJcalAnAm, bAhvo: = bhujayo:,
valayA-

nAm = kaTakAnAm, skhalanena = parasparaM saGghaTTanena,
ya ArAva: = zabda:, tena

aram = drutam, yathA syAttathA; "laghu kSipramaraM drutam"
ityamara:; vAcAli-

tAni = mukharitAni, akhilAnAm = samagrANAm,
harinmukhAnAm = AzAnAm;

maNDalya: = samUhA:, yAbhistAni; amarapure = devapure,
sthitAbhi:, vAravilAsi-

nIbhi: = gaNikAbhi:, "vArastrI gaNikA vezyA" ityamara:
| ArAt = samantAt;

AdhUyamAnam = vIjyamAnam; sitAnAm = dhavalAnAm,
cAmarANAm = bAlavyajanA-

nAm, cakravAlam = maNDalaM yasmiMstam ||26||

vakSa:sthalena valamAnamanojJahAra-

tArAvalIvalayinA gaganopamena |

AkAzasindhulaharIparirabhyamANa-

mAbhAsayantamamarAdritaTAvalepam ||27||

vakSa:sthaleneti | valamAnA = luThantI, manojJA ca yA
hAratArAvalI = tArA-

valIsamo hAra:, hArasadRzatArAvalI ca, tasyA valaya: =
kaTako'yamasminnastIti

tadvatA, gaganopamena = gaganasadRzena; vakSa:sthalena =
urasA; AkAzasindho: = deva-

nadyA:, laharyA = taraGgeNa, pravAheNeti vA |
parirabhyamANam = AzliSyamANam;

amarAdre: = sumeruparvatasya, taTasya = upatyakAyA:,
avalepam = garvam; AbhAsa-

yantam = parihasantam ||27||

ambhoruhAkRtimabhaGgarapadmarAga-

bhaGgIbhirAracitamadbhutapAdapITham |

dAnAbhibhUtanatapadmanidhiprakAzaM

savyetareNa caraNena parAmRzantam ||28||

ambhoruhetyAdi | ambhoruhasya = padmasya, AkAram = AkRtim,
abhaGgu-

rAbhi: = akSayAbhi:, padmarAgANAm = padmarAgamaNInAm,
bhaGgIbhi: = vicchittibhi:

Aracitam = nirmitam; adbhutam = AzcaryamayaM pAdapITham =
pAdavinyAsapITham,

dAnena = yAcakebhyo dAnakriyayA, abhibhUta: = dhikkRta:,
nata: = pAdanamrazca ya:

@047

padmanidhi: = navasu nidhiSvanyatama:, tasyeva prakAza: =
tejo yasya tat; savyetareNa =

dakSiNena, caraNena = pAdena; parAmRzantam = spRzantam
||28||

aMdhreravatalakarasadyutihAriNIbhi-

rabhyudgatAbhiraruNAMgulidIdhitIbhi: |
vandArudevavadanAmbujabodhanAya

bAlAtapaprasaravarSamivAcarantam ||29||

aMdhreriti | aMdhrai: = pAdasya; alaktakarasasya =
lAkSArasasya, dyutim =

kAntiM haranti = muSNantIti tAbhistathoktAbhi:;
aruNAbhi: = raktAbhi:, aMgulInAM

dIdhitibhi: = kAntibhi: | dIdhitizabdAt
"kRdikArAdaktina:" (pA^ ga^ sU^)

iti GIS; abhyudgatam = unnatam; vandArUNAm = devAnAM
vadanAnAm = mukhAnA-

meva, ambujAnAm = padmAnAm, bodhanAya = vikAsAya,
bAlAtapasya, prasaram =

vyAptimeva, varSam = vRSTim, Acarantam = kurvantam |
ivetyutprekSAyAm ||29||

nakSatranAthakarakandalamAMsalena

navyena pAdanakhadIdhitijAlakena |

niSyandamAnasuranirjhariNImaranda-{1. ^NImamanda^-ma^, vi^
|}

dhArAbhirAmacaraNAbjamivAbjanAbham ||30||

nakSatretyAdi | nakSatranAthasya = candrasya, karANAm =
kiraNAnAM kandalA: =

aMkurA iva mAMsalena = sAndreNa; navyena = navInena,
pAdanakhAnAm = caraNanakhA-

nAm, dIdhitijAlakena = kAntisamUhena; niSyandamAnA =
pravahantI yA surA-

NAm = devAnAm; nirjhariNI = nadI, saiva marandadhArA =
makarandapravAha:, tayA abhi-

rAme = manohare, caraNAbje = caraNakamale yasya tam;
aJjanAbhau yasya tam =

viSNum | "ac pratyanvavapUrvAt" (pA^ sU^ 5.4.75) iti
sUtre `ac' iti

yogavibhAgAt samAsAnto'c pratyaya: | ivetyutprekSAyAm
||30||

@048

saMsAraghoraparitApajuSAM janAnAM

saMrakSaNAya kimayaM samayo na veti |

jijJAsayA kSaNamivAvatarItukAmaM {1. ^kSitimiva-ma^ |}

mANikyakuTTimatalapratimAnibhena ||31||

saMsAreti | saMsArasya = jagata:, yo dhIra: = bhayaGkara:,
paritApa: = du:kham, taM

juSante = bhajantIti teSAM tAdRzAnAm, janAnAm =
lokAnAm, saMrakSaNAya = rakSAyai,

kim, ayam = eSa:, samaya: = kAla:, asti, na vA-iti
jijJAsayA = jJAtumi-

cchayA, mANikyamaye kuTTimatale = kuDyatale,
pratimAnibhena = pratibimbavyAjena,

"sadRzavyAjayornibha:" iti trikANDazeSa: | kSaNamiva =
muhUrtamiva, avatarItuM

kAma = icchA yasya tam ||31||

dRSTvA jagattrayaguruM zirasA praNemu-

rdUrAnatena tuSitAlayapArijAtam |

vAcAmatItya padavImabhivartamAna-

mArebhire stutibhirarcayituM ca devA: ||32||

dRSTveti | tuSitAlayasya = tuSitalokasya kRte
kalpadrumabhUtam, tam, jaga-

tAm = lokAnAm, trayasya = etatsaMkhyAkasya gurum =
svAminam, dRSTvA = vilokya,

dUrAnayena = dUrata eva namreNa zirasA = mastakena,
praNemu: = namazcakru: | atha ca

devA:, vAcAm = vANInAm, padavIm = sthAnam, atItya =
ulaGghya, abhivarta-

mAnam = sthitaM tam = tuSitAdhipatim, arcayitum = pUjayitum
= Arebhire = prArambhaM

cakru: ||32||

tuSitAdhipaterdevakRtA stuti:

dInAvalokanadazAntarajRmbhamANa-

kAruNyapUraparivAhamahApraNAlai: {2. parivAra^-ma^, tri^
|} |

asmAnapAGgaya vinidrasarojamudrA-

karNejapaistava surendra ! kaTAkSapAtai: ||33||

@049

dInetyAdi | he surendra = surAdhipa ! dInAnAm =
akiJcanAnAm, avaloka-

nasya = darzanasya, antare = avasare; jRmbhamANa: =
vardhamAna:, kAruNyam = dayA eva,

pUra: = jalabharastasya parivAhasya = pravAhasya,
mahApraNAlai: = vizAlanirgama-

mArgai: | vinidrANAm = vikacAnAM sarojAnAm =
kamalAnAm, mudrAyA: = lakSaNasya,

karNejapai: = sUcakai:, kaTAkSapAtai: = dRSTipAtai:,
asmAn = etAn stutikartRn

devAn; apAGgaya = kRpayA vilokaya ||33||

svairojjihAnasuSamAbharadugdhasindhu-

kallolakandalakarambitagAtrayaSTe !

cUDAvataMsa ! tuSitAlayadevatAnAM

tubhyaM nama: paramakAruNikavratAya ||34||

svairetyAdi | svairam = yatheccham, yathA syAttathA,
ujjihAna: = udgacchan;

suSamAM bibharttIti suSamAbhara: = kAntisamUha eva yo
dugdhasindhu: = kSirasamudra:,

tasya kallolakandalai: = vIcikandalai:, karambitA = vyAptA,
gAtrayaSTi: = dehadaNDo

yasya tasya sambuddhau | he cUD+AvataMsa = zirobhUSaNa |
paramam = mukhyam, kAruNi-

kAnAm = dayAlUnAm, vratam = niyamo yasya tasmai;
karuNAzIlaM svabhAvo yeSA-

miti kAruNikAsteSAm | "syAddayAlu: kAruNika:" ityamara:
| tubhyam =

tuSitAdhipataye; tuSitAlayadevatAnAm =
tuSitalokavAsidevAnAm; nama: =

praNAma: | astviti zeSa ||34||

prajJApradhAnamahiSIpadapaTTabandha-

sambhAvanAtizayasambhRtanirvRtAya {1. ^saMbhrama^-vi^,
tri^ |} |

sarvottarAzramakathAmRtapAnalIlA- {2.
zamadhanAmRta^-vi^, tri^ |}

goSThIparAya guNavAridhaye namaste ||35||

prajJetyAdi | prajJAyA: = medhAyA:, pradhAnamahiSIpade
= mukhyamahiSIsthAne, paTTa-

bandhanahetunA, ya: sambhAvanAtizaya: = bahumAnAtizaya:,
tena sambhRtam = pUjitaM

yathA syAt tathA, nirvRtAya = sukhitAya | sarvottara: =
sarvotkRSTo ya Azrama: =

saMnyAsAzrama:, tatsambadhinI kathA eva amRtam = sudhA,
tasya pAnArthaM yA

@050

lIlAgoSThI = lIlAsammarda:, tasyAM parAya =
AsaktAya, guNavAridhaye = guNasamudrAya,

te = tubhyam | yuSmacchabdasya caturthyekavacane'nvAdeza: |
nama: = praNAma: | astviti

zeSa: ||35||

maitrIkalatrakucabhArapaTIrapaGka-

patrAvalImakarikAGkaramaNDitAya |

tejastaraGgitadigantarakandarAya,

trailokyabhAgyaparipAkabhuve namaste ||36||

maitrItyAdi | maitrI eva kalatram = patnI, tasya kucabhAre
= stanabhAre, ya:

paTIrapaGka: = candanakardama:, patrAvalyA
makarikAGkurazca, tAbhyAM maNDitAya =

alaMkRtAya = zobhamAnAya | tejasA = kIrttyA,
taraGgitA = vyAptA, digantarANi =

diGmukhA eva kandarA = guhA yasya tasmai,
trailokyabhAgyasya = trilokIdiSTasya

ya: paripAka: = phalonmukhatvam, tasya bhuve =
utpattisthAnAya, te namo'stu ||36||

mArapratApabaDavAnalakIlajAla-

jAjvalyamAnajananArNavadharmanAve |

divapAlazekharitazAsanapatrikAya

dikyAnubhAva ! jagadekaguro ! namaste ||37||

mAretyAdi | he divyAnubhAva = he divyaprabhAva ! he
jagadekasvAmin !

mArapratApa: = manmathateja eva, baDavAnala: = aurvAgni:,
tasya kIlajAlai: =

jvAlAsamUhai:; "vADavo baDavAnala:",
`vahnerdvayorjvAlakIlau' ityubhayatrAmara: |

jAjvalyamAna: = pradIpyamAno yo jananArNava: =
saMsArasAgara:, tasya; dharmA-

caraNAya naukAbhUtAya, dharmataraye iti yAvat | dikpAlai:
= digdevai:, zekharitA =

zirobhUSaNIkRtA, zirobhiruhyamAnetyartha:,
zAsanapatrikA = Adezapatramiva,

yasya tasmai | te nama: = praNAma: | astviti zeSa: ||37||

@051

niSyandamAnanirapAyakRpApravAha-

vIcIviTaGkavalamAnavizAladRSTe !

dhyAnAmRtadravataraGgitacittavRtte !

devAdideva ! jagadekadRze namaste ||38|| niSyandamAnetyAdi
| niSyandamAnasya = prasravamANasya, nirapAyasya = avi-

cchinnasya, kRpApravAhasya = karuNApUrasya, vIcInAm =
taraGgANAm, viTaGkeSu =

kapotapAlikAsu | "kapotapAlikAyAM tu viTaGke
puMnapuMsakam" ityamara: |

unnatapradezeSviti yAvat | balamAne = vizAle = dIrghe,
dRSTI = netre yasya, tasya

sambuddhau | anena tasya dRSTe: kRpAparipUrNatvamuktam |
dhyAnam = samAdhireva,

amRtadrava: = sudhAsyandastena taraGgitA = AloDitA,
cittavRtti: = Azayasta-

tsambuddhau jagatAm = lokAnAm, ekadRze = ekacakSuSe,
jJAnapradAyetyartha: | he

devAdideva = he deveSu pramukha ! te = tubhyam, nama: =
praNAma: | astviti zeSa: ||38||

nirvyAjakRttagalanirgaladasradhArA-

nirvApitakSudhitarAkSasajATharAgne !

nirvANakelikRtinirmitisUtradhAra !

netrAbhirAma ! surarAja ! namo namaste ||39||

nirvyAjetyAdi | nirvyAjam = niSkapaTaM yathA syAt tathA
kRttAt = chinnAt,

galAt = kaNThAt, nirgalantyA = nirgacchantyA,
asradhArayA = raktapravAheNa,

nirvApita: = zamita:, kSudhitasya = bubhukSAyuktasya,
rAkSasasya = rakSasa:, jATharAgni: =

udaravahniryena tasya sambuddhau | nirvANam = apavarga eva
kelikRti: = nATyam,

tasya nirmitau = pravartane; sUtram = nATyasAdhanaM
dhArayatIti sUtradhAra: |

"nATyopakaraNAdIni sUtramityabhidhIyate |

sUtraM dhArayatItyarthe sUtradhAro mato budhai:" ||

iti tallakSaNAt, tatsadRza: prArambhaka iti yAvat |
netrAbhyAm = locanAbhyAm,

abhirAma: = manoharastatsambuddhau; he surarAja = devendra: !
te = tubhyam, namo nama: =

muhurmuhu: praNAma: | astviti zeSa: ||39||

@052

gandharvarAjamahilAjanagIyamAna-

kIrttipravAhaparivAhitadiGmukhAya |

bhavyAnurakSaNaparAya phalonmukhIna-

bhAgyAdhikAya bhagavan ! bhavate praNAma: ||40||

gandharvetyAdi | he bhagavan = he prabho !
gandharvarAjAnAM mahilAjanai: = strI-

janai:, gIyamAnena kIrtipravAheNa = yaza:pUreNa,
parivAhitAni = plAvitAni,

diGmukhAni = digbhAgAni yasya tasmai | bhavyAnAm =
bhaktinabhrANAm, anu-

rakSaNe = pAlane, AsaktAya = saMlagnAya, phalam =
pariNAmaM prati unmukhInena =

unmukhagAminA, phalapradenetyartha: | bhAgyena = daivena,
adhikAya, bhavate = tuSitAdhi-

pAya, praNAma: = prakarSeNa nati: | astviti zeSa: ||40||

nityapravRttaniravadyamahApradAna-

zobhAparAjitasuradrumakAmadheno |

zuddhAzayAya sucaritravibhUSaNAya

tubhyaM namastuSitalokadhurandharAya ||41||

nityetyAdi | nityapravRttAnAm = avicchinnAnAm,
niravadyAnAm = nirduSTA-

nAm, mahApradAnAnAm, zobhayA = kAntyA, parAjite =
parAbhUte, suradruma: =

kalpavRkSa:, kAmadhenu: = surabhizca yena, tatsambuddhau;
zuddha: = pUta:, Azaya: = cittavRtti-

ryasya tasmai | "abhiprAyazchanda Azaya:" ityamara: |
sucaritram = zobhanacaritra-

meva vibhUSaNamalaGkAro yasya tasmai; tuSitalokasya
dhurandharAya = bhAravahane

samarthAya, tubhyam = tuSitAdhipataye; nama: = praNati: |
astviti zeSa: ||41||

rAkAsudhAkiraNabimbamano'bhirAma-

vaktrAvadhUtavaravArijavaibhavAya |

zAntAzayAya zapharadhvajabAhuvIrya-

muSTindhayAya munimAnyadhiye namaste ||42||

rAketyAdi | rAkAyA: = pUrNimAyA:, sudhAkiraNasya =
candrasya, bimbam =

AkAra iva yad vaktram = mukham, tenAvadhUta: = tiraskRta:,
varavArijAnAm = zreSTha-

@053

kamalAnAM vaibhava: = mAhAtmyaM yasya tasmai;
zapharadhvajasya = makaradhvajasya, kAma-

devasyeti yAvat, yad bAhuvIryam = bhujabalam, tasya muSTiM
dhayatIti tasmai

muSTindhayAya = vinAzakAya; zAntAzayAya =
zAntacittavRttaye, munimAnyAnAm =

munizreSThAnAM yA dhI: = buddhiryasya tasmai; te =
tubhyam, namo'stu ||42||

zRGgAritAyatadigantamadAvalendra-

zuNDArakANDaparibhAvukabAhudaNDam |

saundaryakandalitacArumukhAravindaM

vandAmahe varadarAja ! bhavantameva ||43||

zRGgAritetyAdi | he varadAnAm = varapradAyinAM rAjA
= zreSThastatsambuddhau !

zRGgArita: = maNDita: "zRGgAro gajamaNDana:" iti
hemacandra: | Ayata: = vistRta:

digantamadAvalendrasya = diggajazreSThasya,
zuNDAradaNDa: = zuNDAdaNDa:, tasya pari-

bhAvukau = zobhayA nirAkariSNU, bAhudaNDau =
bhujadaNDau yasya tam; saundaryeNa =

sundaratayA, kandalitam = yuktam, cAru = zobhanam,
mukhAravindam = mukhakamalam,

yasya tam | bhavantam = tuSitAdhipatimeva, vandAmahe =
praNamAma: ||43||

vIra ! tvameva vijitAkhiladiGmukhasya

mInadhvajasya vinipAtavidhau vidagdha: |

siMhAd Rte jagati ka: khalu dhIracetA

dantAvalaM jayati jarjaritAdrikUTam ||44||

vIreti | he vIra = he balazAlin ! tvam = bhavAneva; vijitam
= parAjitam,

akhilam = samagram, diGmukham = AzAmukhaM yena tasya;
mInadhvajasya = mArasya,

makaradhvajasyetyartha: | vinipAta: = parAjaya eva vidhi: =
vyApAra:, tasmin;

vidagdha: = samartha: asIti zeSa: | yato hi, jagati = loke;
siMhAt = kesariNa:,

Rte = vinA, ka:, dhIram = gabhIram = ceta: = hRdayaM yasya
sa:; jarjaritA: = zithi-

lIkRtA:, adrINAm = parvatAnAm, kUTA: = zikharANi
yena tam, dantAvalam =

gajam; "dantI dantAvalo gaja:" ityamara: | jayati =
vazIkaroti ||44||

@054

vidveSatApamakhilaM jagatAM vinetuM

zaktastvameva zaraNAgatapuNyarAze !

dhArAdharaM taralavidyutamantareNa

dAvAnalaM zamayituM bhuvi: ka: kSameta ! ||45||

vidveSetyAdi | zaraNam = rakSitAram; "zaraNaM
gRha-rakSitro:" ityamara:;

AgatAnAm = prAptAnAm; puNyarAze = puNyasamUharUpa !
jagatAm = lokAnAm,

akhilam = sampUrNam, vidveSeNa = parasparaM krodhena
janitaM tApam = auSNyam; vine-

tum = nAzayitum; tvameva = bhavAneva, zakta: samartha:;
asIti zeSa: | yato hi

bhuvi = loke, taralA = caJcalA, vidyut = taDit yasya tam;
dhArAdharam = jala-

dharam; "dhArAdharo jaladhara:" ityamara: | antareNa = vinA;
dAvAnalam = vanA-

gnim; "vane ca vanavahnau ca davo dAva iheSyate" iti yAdava:
| zamayitum-

zAntaM kartum; (anya:) ka: kSameta = samartho bhavet ||45||

mohAndhakAramuSitAni jagattrayANi

puNyAdhika ! tvamasi bodhayituM pravINa: |

ko vA vikAsayitumarhati kokabandhuM

bhAnuM vinA zaradi paGkajakAnanAni ||46||

mohetyAdi | puNyamevAdhikaM yasya sa:, tatsambuddhau
puNyAdhika ! = ati-

puNyamaya ! jagattrayANi = lokatrayANi; moha
evAndhakArastena muSitAni =

moSamAptAni; naSTajJAnAnItyartha: | bodhayitum =
jJApayitum; tvameva pravINa: =

catura:; asi = vartase | yato hi zaradi = zaradRtau;
paGkajakAnanAni = kamala-

vanAni; vikAsayitum = prakAzayitum; kokAnAm =
cakravAkANAm; "koka-

zcakrazcakravAka:" ityamara:; bandhum = priyam; bhAnum =
sUryaM vinA = antareNa, ka:

arhati = zaknoti ||46||

@055

tRSNApravAhamavazoSayituM janAnAM

tejasvinAmadhipa ! dakSatarastvameva |

kalpAvasAnabaDavAnalamantareNa

ka: pArayejjagati pAtumapAmadhIzam ||47||

tRSNetyAdi | he tejasvinAmadhipa = pratApinAmadhIzvara
! janAnAm =

lokAnAm; tRSNAyA: = vAsanAyA:, santatim = jAlam,
avazoSayitum =

zuSkIkartum, nAzayitumiti yAvat, tvameva = bhavAneva;
dakSatara: = paTutara: |

asIti zeSa: | apAmadhIzam = samudram, antareNa = vinA;
kalpAvasAne = pralaya-

kAle; "samvarta: pralaya: kalpa: kSaya: kalpAnta ityapi"
ityamara: | baDavAnalam =

vADavAgnim, pAtum = zoSayitum, ka: pArayet = zaknuyAt
||47||

dhIra ! tvameva jananAmbunidhestrilokIM

pAraM paraM gamayituM paTutAmupaiSi |

ko vA vihAya bhuvane kuhanAvarAhaM

kSoNIsamuddhRtividhau kuzala: payodhe: ||48||

dhIreti | he dhIra = he dhairyazAli !, trilokIm =
jagattrayam, jananasya =

janmana:, ambunidhe: = samudrasya, param = antimam, pAram =
taTam, gamayitum =

preSayitum; tvameva = bhavAneva, paTutAm = dakSatAm;
upaiSi = prApnoSi | bhuvane =

loke; payodhe: = samudrAt; kSoNyA: = pRthivyA:,
samuddhRtividhau = samuddharaNakarmaNi;

kuhanayA = kapaTena, varAham = varAharUpadhAriNam,
viSNumityartha:, vihAya =

tyakvA; ka: kuzala: = pravINa:; astIti zeSa: ||48||

itthaM suparvavihitAM stutimAdareNa

zrutvA prasannahRdayastuSitAdhirAja: |

gambhIravAridharagarjitamandareNa

tAn pratyuvAca vacasA madhurAkSareNa ||49||

itthamiti | ityam = anena prakAreNa, sa:, tuSitAdhirAja: =
tuSitadeva-

lokAdhipati:; suparvavihitAm = devai: kRtAm, stutim =
stotram; zrutvA =

@056

AkarNya; prasannahRdaya: = prItimanA: san; gambhIraM yad
vAridharANAm = meghAnAM

garjitam = dhvani:, tadiva mandareNa = bahalena; "mandaro
manthaparvate | svargamandA-

rayormande bahale" iti hemacandra: | madhurANi = svAdUni,
priyANi hitakarANi

cetyartha:, akSarANi = varNAni yasmiMstena, vacasA =
vANyA, tAn = devAn, pratyu-

vAca = uttaraM dattavAn ||49||

tuSitAdhipate: pipRcchA

bho bho: purandaramukhA haridantapAlA:

sambhUya yUyamiha sAdaramAgatA: kim !

kArya mayA kimapi ced bhavatAma bhISTa

mAvedyatAmalamiha stutisampadeti ||50||

bho bhoriti | yUyam = bhavanta:; purandaramukhA: =
indrAdyA:; haridantapAlA: =

dikpAlA:; iha = mama samIpe; sambhUya = militvA; kim = kena
kAryeNa, sAdaram =

sasammAnam; AgatA: = AyAtA:; stha iti zeSa: | ced =
yadi; bhavatAm =

yuSmAkam; kimapi kiJcidapi; kAryam = prayojanam, abhISTam
= abhilaSitam;

astIti zeSa: | tarhi tat = abhIpsitakAryam; AvedyatAm =
nivedyatAm | (mama)

stutisampadA = stotrAtizayena; alam = na kimapi kAryaM
setsyatIti bhAva: |

atra niSedhyasya niSedhyaM prati karaNatvAt tRtIyA
||50||

devAnAM nivedanam

te'pi prasannamanasa: praNipatya tasmai

vyajJApayan vinayanamritapUrvakAyA: |

devAdhideva !  jagatAmavabodhanAya,

santiSThate samucito'vasarastaveti ||51||

te'pIti | te = devA api, prasannamanasa: = prasannahRdayA:
santa:, tam praNi-

patya = praNAmaM kRtvA; vinayena namrita: = nAmita:
kAyasya pUrvabhAgo yaiste,

santa:, tasmai = tamanukUlayitum; "kriyArthopapadasya
karmaNi^" (pA^ sU^

2.3.14) iti caturthI | "devAnAmadhideva =
devAnAmadhIzvara ! jagatAm =

lokAnAm, avabodhanAya = jJAnAya; tava = tvatkRte;
samucita: = anukUla:; ava-

sara: = samaya:; santiSThate = samprApta:"- iti vyajJApayan
= vijJApayanti sma |

@057

`santiSThate' ityatra "samavapravibhya: stha:" (pA^ sU^
1.3.22) iti

sUtreNAtmanepadam ||51||

AkarNya tadvacanamazrutapUrvameSAM

kAlAdicintanapara: kSaNameSa bhUtvA |

nizcitya tat sakalameva nidhirguNAnAM

pratyabravIt punaramUn prathitApadAna: ||52||

AkarNyetyAdi | eSa: = tuSitAdhipa:; eSAm =
indrAdidevAnAm; azruta-

pUrvam = pUrvamazrutam, tadvacanam =
jagatAmavabodhanarUpam, AkarNya = zrutvA, kSaNam =

kiJcit kAlam; kAlAdInAm = kAla-deza-vyaktyAdInAM
cintane = Alocane

para: = Asakto bhUtvA, sa: prathitam = prakhyAtamapadAnam =
vRttakarma yasya sa:, guNAnAM

nidhi: = guNAnidhAnam; sakalam = uparyuktaM
kAladezAdikaM nizcitya = vicArya,

amUn = sammukhasthAn devAn; pratyabravIt = pratyuttaraM
dattavAn ||52||

tuSitAdhipate: pratijJA

zuddhodanasya sutatAmahametya satyaM

sambodhanaM trijagatAM niyataM kariSye |

aGgairdhanairasubhirapyahametadeva

samprArthya puNyanicayaM kRtavAn pureti ||53||

zuddhodanasyeti | (bho devA: !) zuddhodanasya = etannAmno
rAjJa:, sutatAm =

putrabhAvametya = prApya, avazyameva trijagatAm =
lokatrayasya, sambodhanam = samya-

ktattvabodhanam, niyatam = nizcayena; kariSye = vidhAsyAmi |
aham = tuSitAdhi-

patirapi; purA = pUrvasmin kAle, aGgai: = zarIrAvayavai:,
dhanai: = vittai:, asubhi: =

prANai:, "puMsi bhUmnyasava: prANA:" ityamara:; etadeva =
lokatrayasambodhanameva

samprArthya = saGkalpaM kRtvA; puNyanicayam =
puNyarAzim, nAnAvidhapuNyAni kRta-

vAn | iti: nizcayArthe ||53||

@058

iti kRtavati tasmin satyasandhe pratijJAM

parahitaparabhAve pAramIpAraniSThe |

pramuditamanasaste sphItaromAJcadaNDa-

pracayaniculitAGgA: pratyagacchan, yatheccham ||54||

itIti | iti = ittham, satyA = tathyA, sandhyA = pratijJA
yasya tasmin;

"sandhyA sthitipratijJayo:" iti hemacandra: | pareSAm =
anyeSAm, hite = arthe,

para: = utkRSTo bhAva: = Azayo yasya tasmin; paramasya
bhAva: pAramI; atra bhAva-

SyaDantAt striyAM GIS; tasyA prajJAdimukhyatAyA:
pAre niSThA = vyavasthiti-

ryasya tasmin; "niSThotkarSavyavasthayo:" iti hemacandra: |
tasmin = tuSitAdhi-

patau; pratijJAm = zapatham, kRtavati = vihitavati sati, te
= devA:; sphItAnAm =

pravRddhAnAp, romAJcadaNDAnAm =
daNDAkArapulakAnAm, pracayena = samUhena, vipu-

litAni = AvRtAni, aGgAni = avayavA yeSAM te;
pramuditamanasa: = prasannahRdayA:

santa:; yatheccham = yathAbhilaSitam, pratyagacchat =
pratinivRttA: || atra mAlinI

vRttam | lakSaNaM tu pUrvaM prathamasargante uktam ||54||

atha kAnicideva vAsarANi kSapayitvA tridive sa devarAja:
|

vidadhe vividhavratojjvalAyAM pratisandhiM
pRthivIpatermahiSyAm ||55||

iti buddhaghoSaviracite padyacUD+AmaNinAmni mahAkAvye
dvitIya: sarga: ||

atheti | atha = etadanantaram, sa: devarAja: =
tuSitAdhipati:; kAnicideva

vAsarANi = dinAni, tridive = tuSitaloke, kSapayitvA =
yApayitvA, pRthvIpate: =

rAjJa: zuddhodanasya | vividhai: = nAnAprakArai:, vratai:
= upavAsAdibhi:, ujjvalA-

yAm = dIptAyAm, mahiSyAm = paTTAbhiSiktAyAm,
pratisandhim = garbhapravezam,

vidadhe = kRtavAn | viyoginI vRttam | viSame sa-sa-jA
guru: same sa-bha-rA lo'tha

gururviyoginI" iti lakSaNAt ||55||

iti padyacUD+AmaNimahAkAvyasya kIrtivyAkhyAyAM
dvitIya: sarga: ||

@059

tRtIya: sarga:

dauhRdaliGgAdhAnam

athodayaM {1. athohitaM-pa^; athotsavaM-tri^ |}
zAkyamahIpatInAmAnandamAlIjanalocanAnAm |

AzvAsanaM sajjanamAnasAnAmAdhatta sA
dauhRdaliGgabhAryA ||1||

atheti | atha = garbha pravezAnantaram; sA AryA =
zreSThA rAjJI mAyAdevI;

zAkyamahIpatInAm = zAkyAnvayavaM zajAnAM rAjJAm;
udayam = abhivRddhikaram;

AlIjanalocanAnAm = sakhIjananetrANAm; Anandam =
sukhadAyakam; sajjana-

mAnasAnAm = sajjanahRdayAnAm, AzvAsanapradam,
dauhRdaliGgam = garbhalakSaNam,

"dohadaM dauhRdaM zraddhA lAlasA sUtimAsi tu" iti
hemacandra: | Adhata = dadhAra |

asmin sarge upajAtivRttam ||1||

garbhalakSaNavarNanam

vivardhamAnena ca madhyamena zyAmAyamAnena ca cUcukena |

garbhodayo'bhUdalasekSaNAyAstasyA:
sakhInAmanumAnagamya: ||2||

atha kavi: saptabhi: padyairmAyAdevyA garbhalakSaNAni
varNayati vivardhamAnene

tyAdinA | madhyena = madhyabhAgena, vivardhamAnena =
vRddhiM prApnuvatA, cUcukena =

stanAgrabhAgena ca, zyAmAyamAne = kArSNya dhArayatA,
alasekSaNAyA: = alase IkSaNe =

netre yasyAstasyA:, tasyA: = mAyAdevyA:, garbhodaya: =
garbhadhAraNam, sakhInAm =

AlIjanAnAm, anumAnena = anumityA, gamya: = jJeya:, abhUt
= jAta: ||2||

mahAmunInAmapi mAnanIye garbhatvamAtasthuSi bodhisattve |

madhyastadIyo manaso'pi sUkSma: priyAdiva sphItataro
babhUva ||3||

@060

mahAmunInAmiti | mahAmunInAm = munizreSThAmapi,
mAnanIye = pUjye,

bodhisattve = tasmin tuSitAdhipatau, garbhatvam =
garbhasthatvam, AtasyuSi =

adhiSThite, sati; tasyA: = mAyAdevyA:, manasa: =
aNuparimANAdapi cittAt,

sUkSma: = sUkSmataro madhya: = madhyabhAga:, priyAdiva =
garbhadhAraNanimittakAnandAdi-

veti hetUtprekSA | sphItatara: = atyantaM sphIta:,
vistRta ityartha: | babhUva =

abhUt ||3||

yathA yathA vRddhimavApa tasyA madhyaM mahiSyA
mahanIyamUrtte: |

tathA tathA vRddhimavApa gAtramaputratAzokakRzasya
bharttu: ||4||

yathA yatheti | tasyA: mahanIyamUrttai = prazastAkRte:,
mahiSyA: = mAyAdevyA:,

madhyam = zarIramadhyabhAga:, yathA yathA = yena yena
prakAreNa, vRddhim = vardhanam,

avApa = prAptavAn, tathA tathA = tena tena prakAreNa,
tasyA: bhartu: = rAjJa: zuddho-

danasya, aputratayA = putrAbhAvena, kRzasya = dInasya,
sata:, gAtram = zarIram;

vRddhimavApa ||4||

stanadvayasyAgramabhUd vivarNaM sAkaM sapatnIvadanena
tasyA: |

kiJcAnanaM garbhabharAlasAyA: kIrttyA samaM
pANDuramAsa bharttu: ||5||

stanadvayeti | garbhabharAlasAyA: = garbhabhAreNa
stabdhAyA:; tasyA: = mahiSyA

mAyAdevyA:; stanadvayasya = cUcukadvayasya, agram =
agrabhAgam, samAna: patiryAsAM

tAsAM mukhena = Ananena; sAkam = sArdham, vivarNam =
vikRtavarNaM nIlavarNamityartha:;

abhUt = babhUva | kiJca = atha ca; tasyA Ananam; bhartu: =
rAjJa: zuddhodanasya;

kIrttyA = yazasA, samam = saha, pANDuram = dhavalam;
"hariNa: pANDura: pANDu:"

ityamara: | Asa = babhUva | mAyAdevyA: stanAgranIlimnA
garbhamanumAya sapatnya:

IrSyayA vivarNavadanA babhUvuriti bhAva: | atra
sahoktiralaGkAra: ||5||

@061

antargatasyAdbhutavikramasya vizvatrayIvismayanIyamUrtte: |

pratApavahneriva dhUmajAlaistasyA: stana: zyAmamukho
babhUva ||6||

antargatasyeti | tasyA: = mAyAdevyA:; stana: = cUcuka:;
antargatasya =

garbhagatasya; adbhutavikramasya = vismayanIyaparAkramasya;
vizvAnAm = lokAnAm,

trayyA = trayeNa, vismayanIyA = Azcarya prApaNIyA,
mUrtti: = zarIraM yasya tasya;

"vizvaM kRtsne ca bhuvane vizvadeveSu nAgare" iti
vizva:"; "striyAM mUrti-

stanustanU:" ityamara: | pratApavahne: = pratApAgne:;
dhUmajAlai: = dhUmasamUhairiva;

zyAmamukha: = nIlAgrabhAgo babhUva = abhUt
ivetyutprekSAyAm ||6||

tasyA: stanadvandvamaninditAGgyA: zyAmaM
zikhAyAmavazeSapANDu |

taTAbhighAtAhitapaGkamudrAmAdhatta
nAgAdhipakumbhalakSmIm ||7||

tasyA iti | aninditAni = anavadyAni, aGgAni = avayavA
yasyA-

stasyA = mAyAdevyA:; stanadvandvam = stanayugalam;
zikhAyAm = agrabhAge, "zikhAgra-

mAtre cUD+AyAm" iti hemacandra: | zyAmam = nIlavarNam,
avazeSe = agrabhinnapradeze;

pANDu = dhavalaM (bhUtvA); taTasyAbhighAtena =
tiryagdantaprahAreNa, AhitA =

utpAditA, paGkamudrA = kardamacihnam, tAm; nAgAdhipasya =
gajapate:, airAvata-

syetyartha:, kumbhayo: = gaNDasthalayo:, zobhAm = kAntim;
Adhatta = dadhAra ||7||

garbharakSA

vRddhA vitenurvividhauSadhIbhi: putrasya
rakSAmudarasthitasya |

saiva smaropadravapIDitAnAM babhUva rakSA
bhuvanatrayANAm ||8||

vRddhA iti | vRddhA: = vayovRddhA: striya:;
vividhauSadhIbhi: = nAnAvidhairauSadha-

vizeSai:; udarasthitasya = garbhasthasya; putrasya = zizo:;
rakSAm = rakSaNakarma;

vitenu: = vistArayAmAsu: | saiva = udarasthazizo:
rakSaNakriyaiva; smaropadraveNa =

manmathabAdhayA pIDitAnAm = santaptAnAm;
bhuvanatrayANAm = lokatrayANAm;

rakSA = pAlanam babhUva = abhUt | mAraM jeSyato'sya
rakSayA jagattrayamapi mArAd

@062

rakSitamiti bhAva: | atra bhuvanatrayANAmiti
udbhUtAvayavabhedavivakSayA bahu-

vacanamiti bodhyam ||8||

puMsavanAdi kRtyam

puNye muhUrtte puruhUtalakSmI: kulAnurUpaM
gurugarbhavatyA: |

yathAkramaM puMsavanAdi kRtyaM nirvartayAmAsa nRpo
mahiSyA: ||9||

puNye iti | sa puruhUtasya = indrasyeva lakSmI: = zobhA
yasya sa:; nRpa: =

rAjA; puNye = pavitre; muhUrte = kAle; gurugarbhavatyA: =
pravRddhagarbhAyA: svakIya-

bhAryAyA:; mahiSyA: = mAyAdevyA:; yathAkramam =
kramamanatikramya, AnupUrvyeNe-

tyartha: | puMsavanamAdi yasya tat, pumAn sUyate'neneti
puMsavanam | AdinA

sImantonnayanasya parigraha: | kRtyam = karma; kulAnurUpam =
svavaMzAnukUlam;

nivartayAmAsa = samapAdayat ||9||

putrotpatti:

prabhAtaveleva sahasrabhAnuM pradoSalakSmIriva
zItarazmim |

bhadre muhUrte nRpadharmapatnI prAsUta putraM
bhuvanaikanetram ||10||

prabhAtetyAdi | sA nRpadharmapatnI = rAjamahiSI
mAyAdevI, bhadre = maGgala-

maye; "zva: zreyasaM zivaM bhadram" ityamara: | muhUrte =
kAle; bhuvanasya = jagata:,

ekanetram = mukhyacakSurbhUtam, jJAnapradamityartha:; putram
= sutam; sahasrabhAnum = sUryam,

prabhAtavelA = prAta:kAla iva; zItarazmim = candram;
pradoSalakSmI: = zubharAtri-

riva, prAsUta = suSuve ||10||

tadIyamAhAtmyasUcakAni asAdhAraNAni AzcaryajAtAni

tatrAntare tAmarasairudArairudaJcitairaJcitapaJcavarNai:
|

saJchAditA tasya vihAraheto: kRtopahAreva {1.
kRtopakAreva-ma^ |} babhUva pRthvI ||11||

mahAtmanastasyAvatArakAle
tadIyamAhAtmyasUcakAnyAzcaryajAtAni kavi-

rvarNayati ekAdazabhi: padyai: | tatrAntare iti |
tatrAntare = siddhArthAvatAsamaye

@063

udArai: = mahadbhi:; "udAro dAtRmahato:" ityamara: |
udaJcitai: = tadgatai:,

aJcitapaJcavarNai: = varNapaJcakAlaMkRtai:; tAmarasai:
= padmai:; "paGkeruhaM tAmarasaM

sArasaM sarasIruham" ityamara:, saJchAditA = saJchannA,
pRthvI = bhUmi:; tasya =

siddhArthasya bodhisattvasya; vihAraheto: = krIDAheto:;
kRta: = arpita:, upahAra: =

upAyanaM yayA sA; babhUva = jAtA | ivetyutprekSAyAm
||11||

zAkhAsu zAkhAsu samudbhavadbhivicitrapatrai:
zatapatrajAtai: |

cakAzire tasya vilokanAya saJjAtanetrA iva zAkhino'pi
||12||

zAkhAsviti | zAkhina: = vRkSA api; tasya =
siddhArthasya; vilokanAya =

darzanAya, zAkhAsu zAkhAsu iti = pratizAkham;
samudbhavadbhi: = utpattimadbhi:,

vicitrANi = nAnAvarNAni, patrANi = dalAni yeSAM
tai:, zatapatrANAm = padmA-

nAm, jAtai: = samUhai:, "zatapatraM kuzezayam" ityamara:
| saJjAtanetrA: = cakSu-

Smanta iva | babhUvuriti vacanavipariNAmena pUrvata:
sambandha: | atrAvatArakAle

vRkSotpanneSu puSpeSu
siddhArthadarzanaikaphalakavRkSasambandhi
netratvamutprekSyate ||12||

asmAkamutpattirivAtra bhUmau buddhAGkurANAmapi
durlabheti |

sandarzanAyeva zarIrabhAjAM nAlIkamAsInnabhasa:
sthale'pi ||13||

asmAkamiti | atra AkAzasthale; asmAkam = padmAnAm;
utpatti: = janma

iva, bhUmau = pRthivyAm; buddhAMkurANAm =
buddhAnAmAbhinavodgamAnAm; "aMkuro

romNi salile rudhire'bhinavodgame: iti haima: | api, utpatti: =
janma, durlabhA =

duSprApA, apUrveti yAvat | ityevaM zarIbhAjAm =
dehinAm; sandarzanAya = bodha-

nAya; ivetyutprekSAyAm; nAlIkam = padmam; "nAlIkau
padmanArAcau" iti

trikANDazeSa: | nabhasa: = gaganasya, sthale = pradeze'pi;
AsIt = abhUt | gaganA-

ravindavad buddhotpattirapi atidurlabheti bhAva: ||13||

@064

asyopadezAdakhilo'pi satyaM nirvANamabhyeSyati jIvaloka:
|

kimasmadabhyujjvalanairatIva nirvANamIyurnirayAgnayo'pi
||14||

asyeti | (yadi) akhila: = samagra:, api, jIvaloka: = jagat,
asya =

siddhArthasya, upadezAt = zikSAta:, nirvANam =
mokSapatham, abhyeSyati = gamiSyati,

(tarhi) asmadabhyujjvalanai: = asmAkaM narakAgnInAM
jvalanai:, kim ? na kimapi

prayojanamiti bhAva: | itIva = iti matveva; nirayAgnaya: =
narakAgnaya:, api,

nirvANam = vizrAntiM kaivalyaM ca "nirvANaM
mokSanirvRttyorvizrAntau karimajjane"

iti hemacandra: | Iyu: = prApu: ||14||

mahAtmanastasya mahIdhrapAtagurUNi pAdAkramaNAni
soDhum |

apArayantIva bhRzaM cakampe vizvambharA
vizlathazailabandhA ||15||

mahAtmanA iti | tasya mahAtmana: = siddhArthasya,
mahIdhrANAm = parvatAnAm;

"mahIdhra-zikhari-kSmAmRdahAryadhara parvatA:" ityamara:
| pAtavat = patanavat,

gurUNi = durbharANi; pAdAkramaNAni = pAdavinyAsAn;
soDhum = kSantum, apAra-

yantI = azaknuvAnA; vizvaM bibharttIti vizvambharA =
bhUmi:, vizlathA: = vizIrNA,

zailAnAm = girINAm, bandhA: = avayavasaMyogA: yasyA
sA, satI; bhRzam =

atyartham, cakampe = kampitavatI ||15||

tAlapramANA: sahasA dharitrIM bhittvA
samuttasthurudapravAhA: {1. udakpravAhA:-ka^ |} |

puNyAtmanastasya namaskriyArtha bhujaGgalokA iva
zeSavazyA: ||16||

tAletyAdi | tasya puNyAtmana: = pavitramanasa:,
siddhArthasya; namaskriyA-

rtham = praNatyartham, tAla: pramANaM yeSAM te;
udavAhA: = jalapravAhA: | atra "na

lumatAGgasya" (pA^ sU^ 1. 163) ityasyAnityatvena
`mAMspacanyA' ityatreva

pratyayalakSaNena vibhaktiparakatvAdudakazabdasya
udannAdeza: | yadvA = udakazabda-

paryAya udazabdo'pi vartate zabdaratnAvalyAm | dharitrIm =
pRthivIm, bhittvA =

bhedanaM kRtvA, zeSasya = anantanAgasya, vazyA:
vazaMgatA:, adhInA ityartha:,

@065

bhujaGgalokA: = sarpA iva, sahasA = anAyAsena; samuttasyu:
= udatiSThan | ivetyu-

tprekSAyAm ||16||

amucya sarvatra vitAyamAnairAkAzagaGgAsalilAvadAtai: |

yaza:pravAhairiva lipyamAnA diza: samastA: {1.
prazastA-tri^ |} vizadIbabhUvu: ||17||

amucyeti | sarvatra = jagati; vitAyamAnai: =
vistAramApAdayadbhi:; AkAza-

gaGgAyA: = devanadyA:; salilavat = jalavadavadAtai: =
zubhrai:, yaza:pravAhai: = kIrtti-

pravAhai:; "avadAta: sito gaura:" ityamara: | lipyamAnA: =
limpantya:;

samastA: = sarvA api diza: = AzA:; vizadIbabhUvu: =
prasedu: ||17||

`jAta: pRthivyAmadhipo munInAm' iti bruvANA iva
viSTapAnAm |

maGgalyazaGkhAnakamardalAdyavAdyaprabhedA: {2.
musalva^-ka^ |} svayameva reNu: ||18||

jAta iti | pRthivyAm = jagati; munInAm =
zAstratattvAvagantR#NAm,

adhipa: = rAjA, uttama iti yAvat | jAta: = utpanna: = iti
bruvANA: = vadanta iva,

viSTapAnAm = jagatAm; "viSTapaM bhuvanaM jagat"
ityamara: | maGgalyam = maGgala-

kAri; "tatra sAdhu:" (pA^ sU^ 4.4.98) iti yat |
zaGkhazca, Anakazca,

mardalazca tat Adya yeSAM te ca te vAdyAnAm =
vAdyasAdhanAnAm, prabhedA: =

vizeSA:, svayameva = svata eva; reNu: = sasvanu:,
zabdamakArSuriti bhAva: | "raNa

zabde" iti dhAtorliTi prathamapuruSabahuvacane rUpam ||18||

mahAnubhAvasya mahAbhiSekasambhAvanAM kartumiva
pravRttA: |

vyatItya velAM sakalA: samudrA:
pracelurabhyucchritavIcihastA: ||19||

mahAnubhAvasyeti | mahAnubhAvasya = mahAprabhAvasya,
"anubhAva: prabhAve ca

satAM ca matinizcaye" ityamara: | tasya bodhisattvasya,
mahAbhiSekeNa jAtAM

sambhAvanAm = pUjAm, kartum = vidhAtum, iva, pravRttA: =
sannaddhA:, sakalA: =

@066

samagrA api, samudrA: = ambudhaya:, velAm = taTam, vyatItya
= ulaGghya, abhyu-

cchritA: = atyunnatA:, vIcaya: = taraGgA eva hastA: =
karA: yeSAM te, babhUvu: =

jAtA: | ivetyutprekSAyAm ||19||

cacAla meroracalAbhidhAnaM caskhAla sindhorlavaNodavArtA
|

AkhyA sravantItyagalatsravantyAsthireti bhUmerabhidhA
vyaraMsIt ||20||

cacAleti | na calatItyanvartham,
"adrigotragirigrAvAcalazailaziloccayA:"

iti prasiddhamacala ityabhidhAnam = nAma, "AkhyAhve
abhidhAnaM ca

nAmadheyaM ca nAma ca" ityamara: | cacAla = svasthitiM
tatyAja | asyodaye-

'calA api santoSeNa nanRtRiti bhAva: | sindho: =
samudrasya, lavaNamudakaM

yasmin sa lavaNoda: = iti vArtA = janokti:, "vArtA
pravRttirvRttAnta:"

ityamara: | caskhAla = skhalitavatI | samudro'pi lavaNaM
vihAya tadA mAdhurya

svIcakAreti bhAva: | sravantyA: = nadyA:, api, "sravantI
nimnagApagA" ityamara: |

iti koze uktA AkhyA = nAma agalat = galitavatI | nadya:
santoSAti-

zayajAtavismayena tadA stimitA babhUvuriti bhAva: | atha
ca bhUme: pRthivyA

api `sthirA' iti abhidhA = abhidhAnam, vyaraMsIt =
virarAma | ramate:

vipUrvAlluG | "vyAGparibhyo rama:" (pA^ sU^ 1.3.83) iti
parasmaipadam |

bhUmirapi bodhisattvAvatArakAle harSAtirekAccakampe iti
bhAva: ||20||

vavarSa varSAsamayaM vinApi valAhako vAridhidhIraghoSa:
|

AzcaryakarmANi babhUvuritthaM jAte satAmagrasare kumAre
||21||

kvarSeti | balAhaka: = megha: "stanayitnurvalAhaka:"
ityamara: | varSAsama-

yam = varSAkAlaM vinApi, vAridhi: = samudra iva, dhIra: =
gambhIra:, ghoSa: = dhvani-

rthasya sa: san, satAm = sajjanAnAm, agrasare = zreSThe
variSThe ityartha:, tasmin

@067

= kumAre = siddhArthe, jAte = utpanne sati, ittham =
uparyuktavidhAni, AzcaryakarmANi =

vismayotpAdakakarmANi; babhUvu: = jAtAni ||21||

jananotsavazrIvarNanam

AsphAlitAnekamRdaGgaghoSa
vAcAlitAzAntadarImukhANAm {1. ^tAkAzada^-tri^, ka^;
azeSa^-vi^ |} |

AnandanRttabhramighUrNamAnavasundharAndolita
bhUdharANAm {2. ^tarUNAm-ka^, vi^ |} ||22||

kavirjananotsavazriyaM vizeSakeNAha-AsphAlitetyAdi |
AsphAlitA: =

vAditA:, aneke ye mRdaGgA: = vAdyamadA:, teSAM
ghoSeNa = mahAzabdena, vAcAlitAni =

mukharitAni, AzAnteSu = diganteSu, vidyamAnAnAM
darINAm = guhAnAm; `darI

tu kandaro vA strI devakhAtavile guhA" ityamara: | mukhAni
= pravezadvArANi yai-

steSAm; Anandena = Anandajena, nRtte = nartane, jAtA yA
bhramaya: = bhramaNAni,

tAbhi: dhUrNamAnayA = veSTamAnayA, vasundharayA =
pRthivyA, AndolitA: = cAlitA:,

bhUdharA: = parvatA yeSAM teSAm ||22||

anyonyasammardavizIrNahAramuktAvalItArakitasthalInAm |

prakSiptapiSTAtakapAMsumuSTizRGgAritAzeSa
digantarANAm ||23||

anyonyeti | anyonyam = parasparam, sammardanena =
saGghaTTanena, vizIrNeSu =

chinneSu, hAreSu = alaGkaraNeSu, yA muktAnAmAvalaya: =
paMktaya:, tAbhi:, tAra-

kitA: = saJjAtatArakA iva, sthitA:, sthalA: =
akRtrimapradezA: yeSAM teSAm;

prakSiptAnAm = vikIrNAnAm, piSTAtakapAMsUnAm =
gandhacUrNAnAm; "piSTAta:

paTavAsaka:" ityamara: | muSTibhi: = baddhahastai:,
zRGgAritAni = alaMkRtAni,  azeSANi, dizAm =
kASThAnAm, antarANi = madhyabhAgA: yaisteSAm ||23||

@068

parasparAkSiptavibhUSaNAnAM
paryastacUDAmaNizekharANAm |

ekAlayasyeva jagattrayANAM babhUva tajjanmamahotsavazrI:
||24||

parasparetyAdi | parasparam = anyonyam, AkSiptAni =
sammardAtizayenA-

kRSTAni, vibhUSaNAni = alaMkaraNAni yaisteSAm;
paryastA: = patitA:, cUDAmaNaya: =

zirobhUSaNAni iti teSAM zekharA: = agrabhAgA:,
yeSAM teSAm | ekAlayasya = eka-

gRhasyeva; jagattrayANAm = trilokyA: | atra jagacchabdo
bhuvanatrayaparo lakSaNayA

tatstho janapadazca yathAsambhavaM yojya: | tasya =
siddhArthasya, jananamahotsavasya =

avatArarUpamahotsavasya, zrI: = zobhA; babhUva = abhUt
|| yathaikasmin gRhe

sthitA: sarve janA: svagRhapravartamAnotsavasamaye
yugapanmuditA: sambhrAntAzca

vartante, tadvad bhuvanatraye vidyamAnA: sarve'pi janA:
babhUvuriti bhAva: ||24||

pratyagragarbhacchavipATalena sutena mAtA sutarAM cakAze
|

navyodayAlohitavigraheNa {1. ^navo^-ma^; sandhyo^-pA^ |}
veleva bAlena sudhAkareNa ||25||

pratyagretyAdi | pratyagrayA = abhinavayA, "pratyagro'bhinavo
navya:" ityamara: |

garbhacchavyA = garbhakAntyA, pATalena =
dhavalaraktavarNena, "zvetaraktastu  pATala:" ityamara: |
sutena = putreNa; mAtA = mAyAdevI | navyodayena =
nUtanA-

virbhAvena, Alohita: = ISadrakto vigraha: = zarIraM yasya
tena; "zarIraM varSma

vigraha:" ityamara: | bAlena = zizubhUtena,
rAtriprArambhakAlikenetyartha: | sudhA-

kareNa = candreNa, veleva = jalavRddhiriva; nitarAm =
atyantam; cakAze = babhau ||

prataptacAmIkarabhAsvareNa prasarpatA tasya zarIrabhAsA
|

prasUtikAgarbhagRhapradIpA: pratyUSatArApratimA
babhUvu: ||26||

prataptetyAdi | prataptacAmIkaram = drutasuvarNamiva,
bhAsvareNa = prakAza-

mAnena; "cAmIkaraM jAtarUpam" ityamara: | prasarpatA =
visRtvareNa; zarIra-

@069

bhAsA = zarIrakAntyA; bhA-zabda: puMlliGge'pi vartate;
"bAhugavedhU rA gaurbhA:"

iti hemacandreNa paThitatvAt | prasUtikAyA: =
prasUtAyA:; garbhagRhe = antargRhe,

sthitA: pradIpA:; "prasUtA ca prasUtikA" ityamara: |
pratyUSe = prabhAtasamaye;

tArANAm = nakSatraNAm, yA pratimA = mUrtistadvat
samA: = tulyA:, babhUvu: = jAtA: ||

atyadbhutAmAtmajajanmavArtAM zRNvan sa
zuddhAntajanAnnarendra: |

AnandamUrcchAkulacittavRtti: kartavyamUDha: stimito
babhUva ||27||

atyadbhutAmiti | sa: narendra: = rAjA zuddhodana:;
zuddhAntajanAt = anta:-

purajanAt; atyadbhUtAm = atyantAzcaryayuktAm; Atmajasya =
putrasya siddhArthasya,

janmana: = utpatte:, vArtAm = vRttam; zRNvan =
AkarNayan, Anandena = putrotpatti-

janyasukhena, jAtA yA mUrcchA = moha:, tena AkulA =
vyAmugdhA, cittavRtti: =

manovyApAro yasya sa:; stimita: = stabdha: san;
kartavyamUDha: = iti kartavyatA-

jJAnazUnyo babhUva = abhUt ||27||

padArthametatpriyadAnayogyamadRSTavAn sa triSu
viSTapeSu |

sarvasvadAnena tathApi rAjA sambhAvayAmAsa tamatyudAra:
||28||

padArthamiti | (yadyapi) sa: = rAjA; etasmin =
putrajanmazravaNarUpe priye  viSaye dAnayogyam =
dAnArham, padArtham = vastu, triSu = etatsaGkhyAkeSu,
viSTapeSu =

lokeSu; adRSTavAn = nAvalokitavAn | tathApi = tadapi;
rAjA = zuddhodana:;

sarvasvasya = sakalaizvaryasya, dAnena = dAnakriyayA, tam =
putrajanmanivedakaM zuddhAnta-

janam, atyudAra: = atidAtA, san, sambhAvayAmAsa =
satkRtavAn ||28||

bhadre muhUrte sa pati: prajAnAM dadarza devyA:
stimitAyatAkSa: {1. stimitAyatAkSam-ka^, pA^ |} |

kumAramutsaGgatale zayAnaM taTe taTinyA iva
haMsazAvam ||29||

@070

bhadre iti | sa:, stimite = stabdhe, nizcale ityartha:, Ayate
= vipule,

akSiNI = netre yasya sa:; prajAnAm = lokAnAm, pati: =
svAmI, rAjetyartha:;

devyA: = mAyAdevyA:, utsaGgatale = aGkapradeze, zayAnam
= sthitam; kumAram =

putram; taTinyA: = nadyA:, taTe = tIre; haMsazAvam =
haMsazizumiva; "pRthuka: zAvaka:

zizu:" ityamara: | dadarza = avalokitavAn ||29||

azrAntatRSNena vilocanena mukhendumAsvAdayata: svasUno:
|

AsIt pitu: kaNTakitAGgayaSTerAnandabASpaprasaro {1.
kaNTakitasvamUrte:-ka^ |} nirodha: ||30||

azrAntetyAdi | svasUno: = svaputrasya; azrAntA =
zAntimanApannA, tRSNA =

icchA, putramukhadidRkSArUpA pipAsetyartha:, yasya tena,
vilocanena = netreNa,

mukhendum = mukhacandram, AsvAdayata: = vilokayata:, pitu: =
zuddhodanasya; kaNTa-

kitA = romAJcaM prAptA; "romaharSe ca kaNTaka:"
ityamara: | aGgayaSTi: =

avayavadaNDo yasya tasya; sata:, AnandajAto vASpaprasara:
= azrupravAha:;

nirodha: = darzanapratibandhaka:; AsIt = babhUva ||30||

stanandhayasyAnanacandrabimbamamandasaundaryasudhAnidhAnam |

nipIya netrAJjalinA nitAntaM nRpAdhipo
nirvRtimAsasAda ||31||

stanandhayasyeti | nRpAdhipa: = cakravartI rAjA
zuddhodana:, stanaM dhayatIti

stanandhaya: = bAlaka:, tasya; "apyuttAnazayo vatsastanayastu
stanandhaya:" iti

vaijayantI | Ananacandrasya = mukhacandrasya; vimbam =
maNDalam; amandam = atyantaM

yat saundarya tadeva sudhA = amRtam, tasyA nidhAnam =
AzrayabhUtam; netre = nayane

eva aJjali: = karapuTastena: nitAntam = atyantam, nipIya =
ni:zeSeNa pItvA;

nirvRttim = svAsthyam; "svAsthye nAze ca nirvRti:" iti
vaijayantI ||31||

sa jAtakarmAdikamatyudAraM sUno: samApayya {2.
samApAdya-ka^, vi^ |} purohitena |  `siddhArtha' ityasya
jagatprazasyAmananyayogyAmakarodabhikhyAm ||32||

@071

sa iti | sa: = rAjA zuddhodana:, purohitasya = dharmaguro:;
sAhAyyena;

sUno: = navajAtasya putrasya, atyudAram = ativistRtena
mahotsavAyojanena,

jAtakarma Adi yasya tat jAtakarmAdi = saMskAram,
samApayya = kArayitvA;

asya = svaputrasya, jagati = loke, prazasyAm =
zlAghanIyAm; anyasya = aparasya,

yogyA na bhavatIti tAmananyayogyAm = anyAnarhAm; siddhA:
= niSpannA:,

pUrNatAM gatA iti bhAva:, arthA: = prayojanAni =
kartavyakarmANItyartha:, yasya sa:

siddhArtha:-  iti abhikhyAm = nAma; "abhikhyA nAma-
zobhayo:" ityamara: |

akarot = vyaghAt ||32||

navAmbuvAhena nabha:sthalIva navyena tArApatinA nizeva |

mRgendrazAvena mahATavIva vibhUSitA santatirAsa tena
||33||

navAmbuvAheneti | nabha:sthalI = nabha:pradeza:,
navAmbuvAhena = nUtanameghena

iva, nizA = rAtri:; navyena = navInena, tArApatinA =
candreNa iva; mahATavI =

mahadaraNyam; mRgendrazAvena = siMhazizunA iva, santati:
= vaMza:, zuddhodanarAja-

kulamityartha:, tena = zizunA siddhArthena; vibhUSitA =
alaMkRtA, Asa = babhUva |

tiGntapratirUpakamavyayametat ||33||

avyaktavarNAbhiramuSya vAgbhiryathA nRpa: prItamanA
babhUva |

tathA na gAnairapi gAyakAnAM mahAkavInAmapi
vAgvilAsai: ||34||

avyaktetyAdi | nRpa: = rAjA zuddhodana:, amuSya = zizo:
siddhArthasya;

avyaktavarNAbhi: = asphuTAkSarAbhi:, vAgbhi: = vacanai:;
yathA = yena prakAreNa; prIta-

manA: = prIta mano yasya sa: iti vigraha: | prasannahRdaya
ityartha: | babhUva =

abhUt; tathA = ito'dhikataram, gAyakAnAm =
svanibaddharasasnigdhamahAkAvya-

pAThakAnAm, mahAkavInAm = mahAdhiyAm,
paNDitAnAmityartha:, vAgvilAsai: =

rasapuSTavAcAM gumphairapi prIto na babhUva ||34||

@072

nisargasaurabhyanitAntahRdyaM tasyAnanaM
tAdRzasaukumAryam |

babhUva sAmAnyamayAtayAmaM lIlAbjamanta:
purasundarINAm ||35||

ni:sargetyAdi | tasya = zizo:, nisargeNa = svabhAvena, yat
saurabhyam =

manojJatA, sugandhatA ca "surabhi: syAnmanojJe'pi", tena
nitAntam = atyantam,

hRdyam = hRdayapriyam, tAdRzam = anupamaM yat saukumAryam
= mArdavam, yasya tat;

Ananam = mukham, anta:purasundarINAm = rAjJo'nta:
puravAsinAnAM strIjanAnAm,

sAmAnyam = sAdhAraNam, na yAtayAmamayAtayAmam =
rasaparipUrNam, "yAtayAmaM

gatarasam" ityamara: | lIlAbjam = krIDAravindam | idaM
vidheyavizeSaNam |  babhUva = abhUt ||35||

mano'bhirAmairmaNikiGkaNInAM {1. mano'bhirAmaM-ka^ |}
mAturmudaM {2. mAturmukhaM-ka^, pA^, tri^, vi^ |}
mAMsalayanninAdai: |

AtmIyabimbAnunayAbhimAnazcikrIDa {3.
^bimbAnanayAvamAna^-ka^, pA^, vi^ ; ^bimbAnanadhava^-ma^ |}
sUnurmaNimedinISu ||36||

mano'bhirAmairiti | mano'bhirAmai: = manoharai:,
maNikiGkaNInAm = nUpurA-

dibaddhamaNimayakSudraghaNTikAnAm, "kiGkiNI
kSudraghaNTikA" ityamara: | ninAdai: =

zabdai:, mAtu: = mAyAdevyA:, mudam = harSam, mAMsalayan
= poSayan, sUnu: = putra:,

maNimedinISu, prAsAdagatamaNimayAGgaNeSu, AtmIyasya
= svasya, bimbasya =

pratibimbasya, "bimbaM tu pratibimbe syAt" iti haima: |
anunaya: = anusaraNam,

tasmin abhimAna: = AsthA yasya sa: | svasya pratibimbaM
dRSTvA tadanusaraNe

kRtotsAha ityartha: | san | cikrIDa = krIDitavAn ||36||

AtanvatA pAMsuvihAramAptairamAtyaputrai: saha bAlakena |

saMgrAmabhUdhUliSu bhAvinISu svairaM vihartuM vihiteva
yogyA ||37||

Atanvateti | Aptai: = priyai:, amAtyaputrai: =
mantrikumArakai:, saha, pAMsu-

vihAram = reNubhi: krIDAm, AtanvatA = vistArayatA tena
bAlakena = vaya: prApya

bAlakabhUtena, tena siddhArthena, bhAvinISu =
AgAminISu, saMgrAmabhU: = yuddhabhUmi:;

@073

"saMgrAmAbhyAgamAhavA:" ityamara:; tasyA dhUliSu =
reNuSu, svairam = yatheccham;

vihartum = Acaritum; yogyA = abhyAsa:;
"yogyArkayoSityabhyAse" iti hema-

candra: | vihitA = kRtA | ivetyutprekSAyAm ||37||

sa dhIramanta: purasiMhazAvai: saMkrID+amAna: saha
rAjasUnu: |

atyadbhutasyAtmaparAkramasya zikSAmivaiSAM
ciramanvatiSThat ||38||

sa iti | sa rAjasUnu: = rAjaputra:; anta:purasiMhazAvai: =
zuddhAntavarttibhi:

siMhazizubhi:; saha = sAkam; dhIram = gabhIraM yathA
syAt tathA, saMkrIDamAna: =

khelayan, eSAm = siMhazAvakAnAm, kRte; atyadbhutasya =
atyAzcaryamayasya,

Atmana: = svasya, parAkramasya = balasya; zikSAm =
paricayam, anvatiSThat = anu-

SThitavAn | siMhAdapyatiriktaparAkramo'yamiti bhAva: |
ivetyutprekSAyAm ||38||

anupravRttAnmaNighaNTikAnAmArAvaharSAd
gRharAjahaMsAn |

tatATa {1. tatADa-tri^ |} pAdena
tadIyarAjazabdAsahiSNu: kila tAn kumAra: ||39||

anupravRttAniti | kumAra: = siddhArtha:,
maNighaNTikAnAm = maNimayapAda-

bhUSaNAnAm; ArAveNa = zabdenodbhatAd, harSAt =
muda:, anupravRttAn = anugatAn;

gRhasthitAn rAjahaMsAn = haMsajAtizreSThAn;
"rAjahaMsAstu te caJcUcaraNairlohitai:  sitA:" ityamara:
| pAdenaM = caraNena, tatATa = tADayAmAsa | "taTa
Ahatau"

ityasmAccaurAdikAddhatorliT; `citi smRtyAm' iti
iditkaraNarUpajJApakasya

sAmAnyApekSatvANNijabhAva: | tadIya: =
rAjahaMsasambandhI yo rAjazabdastasyA-

sahiSNu: = asahanazIla: | ivetyutprekSAyAm ||39||

nakhAMkuzAghAtavidhUtamUrdhA {2. kuzAvadhUta^-tri^ |}
mukhAravaprasrutavRMhitazrI: |

maGgalyanirvRttamadAmburekho bAlo vitene madahastilIlAm
||40||

@074

nakhAMkuzetyAdi | sa: bAla: = siddhArtha:, nakhA: =
kezaprasAdhakanakharA eva

aGkuzA: = AyudhA:, teSAmAghAtena = abhighAtena,
vidhUta: = kampita:, mUrdhA = ziro'-

nena sa:; mukhAraveNa = mukhazabdena, prastutA = ArabdhA,
vRMhitasya = gajagarjitasya,

zrI: = zobhA yena sa:; "vRMhitaM karigarjitam" ityamara:
| maGgalyA = maGgalArtha

nirvRtA = vihitA, madAmbuna: = kastUrikAjalasya, rekhA =
patrAvalI yasya sa:;

anyatra hastipakSe = maGgalyA = malligandhinI, nirvRttA =
janitA, madAmbuna: =

madajalasya, rekhA = rAjiryasya sa:, "maGgalyaM malligandhi
yat" ityamara:;

"mado retasyahaGkAre madye harSebhadAnayo: |
kastUrikAyAM kSaivye ca" iti

hemacandra: | madahastina: = mattagajasya, lIlAm = krIDAM
vitene = vistArayAmAsa ||

abhyullasaccampakadAmadIptirAlokasambhAvitajIvaloka: |

sa dArako dIpa iva pradIpta: zokAndhakAraM vininAya {1.
praNinAya-tri^, pA^, ka^, vi^ |} pitro: ||41||

abhyullasadityAdi | abhyullasantI = prakAzamAnA,
campakadAmna: = campaka-

mAlAyA iva dIpti: = kAntiryasya sa:; Alokena = darzanena,
prakAzena ca; sambhAvita: =

satkRta:, jIvaloka: prANivargo yena sa:; sa dAraka: =
bAlaka:, siddhArtha

iti yAvat; "dArako bhedake putre" iti hemacandra: | pitro: =
mAtApitro:;

zoka: = cintA, andhakAra: = tama iva, tam; vininAya =
utsArayAmAsa ||41||

AcAryakulagamanam

kRtopavItaM galitAtibAlyaM samastavidyAparizIlanAya |

tamarpayAmAsa kumAravaryamAcAryahasteSu pati: pRthivyA:
||42||

kRtopavItamiti | pRthivyA: = bhUme:, pati: = svAmI,
rAjA zuddhodana:, tam =

prasiddham, kumAravaryam = kumArazreSTham,
siddhArthamityartha:; kRtamupavItam =

upanayanasaMskAro yasya taM tathoktam; galitam = atibAhitam,
atibAlyam =

atizaizavaM yasmAttam; samastavidyAnAm =
sakalazAstrANAm, parizIlanAya =

@075

abhyAsAya; AcAryANAm = gurUNAm, hasteSu =
adhInatAyAm, arpayAmAsa =

pradadau ||42||

sa dezikendrairupadizyamAnA vidyA: samastA: sakalA:
kalAzca |

jagrAha medhAvitayA'cireNa varSAdhano vArinidheravAya
||43||

sa iti | sa: = kumAra: siddhArtha:, dezikendrai: =
AcAryavaryai:, upadizya-

mAnA: = dIyamAnA:, samastA: = sampUrNA:, vidyA: =
caturdaza vidyA:, zAstrANi

ca, sakalA: = samagrA:, kalA: = catu:SaSTikalA:,
zilpAni ca; medhA: = dhAraNAyAM

caturA buddhirasyAstIti medhAvI; "dhIrdhAraNAvatI
medhA" ityamara: | "asmA-

yAmedhAsrajo vini:" (pA^ sU^ 5.2.221) iti vinipratyaya:;
tasya

bhAvastattA, tayA = buddhicAturyeNa; acireNa = alpenaiva
samayena; varSAdhana: = vRSTi-

kArako megha: vArinidhe: = samudrAt, Apa: = jalAnIba,
jagrAha = gRhItavAn ||

ananyasAmAnyadhiyaM kumAramAsAdya vidyA: sutarAM
vireju: |

zaratprasannaM gaganAvakAzaM tArAdhipasyeva
mayUkhamAlA: ||44||

ananyetyAdi | anyeSAm = apareSAm, sAmAnyA =
sAdhAraNA, na bhavatIti

ananyasAmAnyA = anaparasAdhAraNA dhI: = buddhiryasya
tam, kumAram = siddhArtham;

AsAdya = prApya, vidyA: = caturdazApi vidyA:, sutarAm =
atizayena; zaratprasannam =

zaradA nirmalam; gaganAvakAzam = AkAzapradezam,
prApya, tArAdhipasya = candrasya,  mayUkhamAlA: =
kiraNamAlA iva, sutarAm = atizayena; reju: zuzubhire
||44||

kumArasya zarIrazobhAvarNanam

nitAntamAnandayatA prajAnAM manAMsi sadyo haratA
tamAMsi |

candrodayeneva mahAsamudra: zAkyAnvayastena samullalAsa
||45||

nitAntamiti | tena = kumAreNa siddhArthena; prajAnAm =
lokAnAm,

tamAMsi = tamoguNAn, timirANi ca; sadya: = tatkAlam,
haratA = nAzayatA,

@076

tenaiva ca hetunA manAMsi = hRdayAni, AnandayatA =
prasAdayatA, satA; candrasya =

zazina:, udayena = abhyudayena; mahAsamudra: = payonidhiriva;
zAkyAnvaya: = zAkya-

vaMza:, samullalAsa = atizayena harSa prApa ||45||

prabheva bhAno: pratibheva sUre: zikheva dIpasya dayeva
sAdho: |

jyotsneva candrasya sudheva
sindhostasyoditA''sInnavayauvanazrI: ||46||

prabheveti | tasya = kumArasya siddhArthasya; bhAno: =
sUryasya, prabhA = kAnti-

riva, sUre: = paNDitasya, pratibhA = tatkAlasphUrti:;
"buddhirnavanavonmeSazAlinI

pratibhA matA" ityukte: | "dhImAn sUri: kRtI" ityamara: |
dIpasya = pradIpasya,

zikhA = varteragrabhAga iva; sAdho: = sajjanasya, dayA =
karuNA iva; candrasya =

zazina:, jyotsnA = candrikeva; "candrikA kaumudI jyotsnA"
ityamara: |

sindho: = samudrasya, sudhA = amRtamiva; navasya = nUtanasya,
yauvanavayasa: = taruNA-

vasthAyA:, zrI: = zobhA; uditA = vRddhiGgatA: AsIt =
abhUt ||46||

Aropya tAruNyavizeSazANaM rauSANitAnIva
manobhavena |

aGgAnyabhivyaJjitalakSaNAni vibhaktasandhIni
babhUvurasya ||47||

Aropyeti | tAruNyasya = navayauvanasya, vizeSa: = atizaya
eva zANa: =

nikaSopala:; "zANastu nikaSa: kaSa:" ityamara: | Aropya =
dhRtvA; mano-

bhavena = manmathena; roSANa: = nikaSopala:, "roSANastu
dhRSirdhRSvo hemAdinikaSA-

zmani" iti vaijayantI | tatra ghRSTAni rauSANAni,
tathA kRtAni rauSANitAni |

karotiNyantAt karmaNikta: | zANavRSTAnItyartha: |
asya = kumArasya

siddhArthasya; aGgAni = zarIrAvayavA:; abhivyaJjitAni =
mahAbhAgyasUcakatvena

prakAzitAni, lakSaNAni = cihnAni yeSAM tAni;
vibhaktA: = vibicya gRhItA:,

sandhya: = aGgapratyaGgamelanasthAnAni yeSu tAni:
babhUvu: = abhUvan ||47||

@077

tasyAMdhriyugmaM sahajAbhirUpyaM
rekhAsahasrArarathAGgacihnam |

navyAni nAlIkavanAni nUnaM nakhaprabhacandrikayA jahAsa
{1. babhAse-ka^, pA^, vi^ |} ||48||

tasyeti | tasya = kumArasya; aMdhriyugmam = caraNayugalam:
sahajam = svA-

bhAvikam, AbhirUpyam = manoharatA, yasya tat; rekhAbhUtaM
yat sahasrAram =

sahasram arANi = nAbhinemimadhyagatAzcakrAvayavavizeSA:
yasya tat; rathAGgam =

cakrameva cihnaM yasya tat; nakhAnAm = kararuhANAm,
"punarbhava: kararuho nakho-

'strI nakharo'striyAm" ityamara: | atra kareti
upalakSaNamAtram, caraNa-

yorapi grahaNaM kAryam | prabhA = kAntireva candrikA =
jyotsnA tayA, navyAni =

nUtanAni, pratyagravikasitAnItyartha: | nAlIkavanAni =
padmavanAni, "nAlIko

padmanArAcau" iti trikANDazeSa:" | jahAsa = parijahAsa
| atra svarUpotprekSA |

tayA ca svabhAvasiddhanityAbhirUpyaM tasya padadvandvaM
sUryAdayAhitakAntIni

candrikAmukulitAni ca kamalavanAni nakhaprabhAvyAjAt
parijahAseti kamalebhya:

padayugalasya vizeSapratItervyatirekAlaGkAro dhvanyate
||48||

valitrayAlaMkRtidarzanIyavilagnabhAgo narapAlasUnu: |

manthAcalo vAsukibhogaveSTa: lekhollasanmadhya ivAluloke
||49||

valitrayetyAdi | valInAm = udarapradezasthAnAM
tisRNAM rekhANAm "karo-

pahArayo: puMsi vali: prAcyaGgaje striyAm" ityamara: |

"barlirdaityaprabhede ca karacAmaradaNDayo: |

upahAre pumAn strI tu jarayA zlathacarmaNi |

gRhadAruprabhede ca jaTharAvayave'pi ca ||" iti medinI |

trayam = trivali:, tadevAlaMkRti: = alaGkArastayA
darzanIya: = zobhanIya:,

vilagnabhAga: = zarIrasya madhyapradezo yasya sa:,
"madhyamaM ca vilagnaM ca"

ityamara: | bhogasya = zarIrasya, "bhoga: sukhe
stryAdibhRtAvahezca phaNakAyayo:"

ityamara: | veSTanalekhAbhi: = veSTanarAjibhi:, ullasan =
prakAzamAno madhya: =

madhyabhAgo yasya sa:, iva, Aluloke = dadRze |
ivetyutprekSAyAm ||49||

@078

guNai: samastai saha {1. api-ma^ |} rAjasUnornitambabimba:
prathimAnamApa |

doSairazeSai: {2. dveSairazeSai:-pA^ |} samameva tasya
madhyapradeza: kRzatAmayAsIt ||50||

guNairiti | rAjasUno: = rAjaputrasya siddhArthasya;
samastai: = sakalai:, guNai: =

zubhalakSaNai:; saha = sAkam; nitambabimba: =
nitambamaNDalam; pratimAnam = pRthu-

tvam, sthUlatvamityartha:; Apa = Apnot | tasya kumArasya;
madhyapradeza: = zarI-

rasya madhyabhAga:, kaTipradeza iti yAvat | azeSai: =
sakalai:, doSai: = naiyUnyai:,

samam = sahaiva, kRzatAm = tanuttAm, daurbalyamityartha:,
zUnyatAmiti vA; ayA-

sIt = agamat || sahoktyo: saMsRSTiralaGkAra: ||50||

nAbhihradastasya narendrasUno romAvalIketananIlayaSTim |

nikhAtukAmena manobhAvena nirvartito garta ivAbabhAse
||51||

nAbhIti | tasya narendrasUno: = rAjaputrasya; nAbhi: =
nAbhipradeza iva hrada: =

sarovaram; romarAji: = lomapaMktireva ketanasya = dhvajasya,
nIlayaSTi: = nIla-

daNDa:, tAm; nikhAtukAmena = sthAyayitumicchatA,
manobhavena = kAmadevena;

nirvartita: = nirmita:, garta: = AvaTa iva "gartAvaTau bhuvi
zvabhre" ityamara: |

AbabhAse = zuzubhe ||51||

zriya: sarojAntaradu:sthitAyA vizRGkhalaM
dAtumivAvakAzam |

puNyAtmanastasya bhujAntarAlaM babhUva
vindhyAdrizilAvizAlam {3. ^vilAsam-pA^ |} ||52||

zriya iti | tasya = rAjakumArasya; puNyAtmana: =
puNyAzayasya, sata:,

vindhyAdre = vindhyaparvatasya, zilAyA: =
Ayataprastarasyeva vizAlam = vipulam;

sarojAnAm = kamalAnAm, antare = antarbhAge; du:khena
sthitAyA: = vartamAnAyA:;  padmasya alpAvakAzatvAd
rAtrau saGkocasvabhAvAcca vizRGkhalam = nirargalam,

vipulamityartha:; avakAzam = prasaraNasthAnam; dAtum =
pradAtum, babhUva = abhUt |

ivetyutprekSAyAm ||52||

@079

zUrasya {1. surasya-pA^ } tasya kSitipAlasUnorvakSa:
kavATe sati vajrasAre |

cakru: kavATaM sadaneSu sattvA vibhUSaNArtha na tu
rakSaNArtham ||53||

zUrasyeti | zUrasya = vIrasya, balazAlina ityartha:,
tasya = prasiddhasya,

kSitipAlasUno: = rAjakumArasya siddhArthasya, vajrasAraM
= sArabhUte, kaThine iti

yAvat; vakSa:kavATe = vakSa:sthale; sati = vidyamAne,
sattvA: = tadrAjyamAnavA:,

"sattvamastrI tu jantuSu" ityamara:; sadaneSu =
svakIyagRheSu; kavATam = pidhAnam,

vibhUSaNArtham = alaGkaraNArthameva; na tu
rakSaNArtham = svadhanadhAnyarakSAyai; cakru: =

akArSu: ||53||

bhujo bhujaGgAdhipabhogadIrghastasya
prajApAlanapaNDitasya |

akSepaNIya: pratibhUpatInAM trailokyarakSAparigho
babhUva ||54||

bhuja iti | tasya prajApAlanapaNDitasya = prajApAlane
nipuNasya bhuja: =

bAhu:; bhajaGgAdhipasya = anantanAmna: sarparAjasya; bhoga:
= kAya iva, dIrgha: =  vizAla:; pratibhUpatInAm
zatrubhUtAnAM rAjJAm, akSepaNIya: =
anirAkaraNIya:;

trailokyarakSAyAm = lokatrayarakSaNe, paridha: =
AyudhavizeSo babhUva = abhUt ||54||

rekhAbhiratyantaparisphuTAbhistatkandharA
bandhurasannivezA |

gADhAdarAliGgitakAntilakSmIkeyUramudrAbhirivA
vababhAse ||55||

rekhAbhiriti | atyantaparisphuTAbhi: = samyagvizadAbhi:,
rekhAbhi: =

paMktibhi:; tasya = siddhArthasya, kandharA = grIvA;
"zirodhi: kandharetyapi" ityamara: |

bandhura: = manohara:, sanniveza: = vinyAso yasyA: sA;
"bandhuro ramyanamrayo:"

iti hemacandra: | gADhaM yathA syAt tathA AdareNa =
sammAnena; AliGgitAyA: =

AzliSTAyA:, kAnte: = zobhAyA:; keyUrasya =
aGgadabhUSaNasya; mudrAbhi: = AkArai:,

AbabhAse = zobhAM prAptavatI ||55||

@080

mugdhasya tasyAsa mukhAmbujasya mahotpalasyApi mahAn
vizeSa: |

vANImalolAM vahati sma pUrva svabhAvalolAmitarattu
lakSmIm ||56||

mugdhasyeti | mugdhasya = manoharasya; tasya = siddhArthasya,
mukhamevAmbujaM

tasya mukhakamalasya; mahotpalasya = kamalasya; api = ca, mahAn
= atyantam,

vizeSa: = bheda:; Asa = AsIt | Aseti
tiGntarUpakamavyayam | (yat tatra)

pUrvam = pUrvoktaM siddhArthamukhakamalam; alolAm =
acaJcalAm, gambhIrAmiti

yAvat; vANIm = sarasvatIm, vAcam; vahati sma = dhArayati
sma | itarat =

dvitIyam, mahotpalamityartha:; tu; svabhAvena = prakRtyaiva,
lIlAm = capalAm,

lakSmIm = zriyam, vahati sma | atra vyatirekAlaGkAra:
||56||

vANyA vareNyasya mukhe vasantyA maJjIraziJjAnamivAsa
sUktam |

nakhaprabheva smitacandrikA''sInmuktAkSamAleva ca
dantapaMkti: ||57||

vANyA iti | vareNyasya = zreSThasya; (tasya) mukhe =
Anane, vasantyA =

vAsaM kurvantyA vANyA = vAcA; maJjIrasya = nUpurasya;
"maJjIro nUpuro'striyAm"

ityamara: | ziJjAnam = ziJjitam; bAhulakAt bhAve zAnac
| sUktam =

vacanam; smitaM candrikeveti smitacandrikA =
candrikAsamamandahAsa:; dantA-

nAm = dazAnAnAm, paMkti: = Avali:; nakhAnAm =
karoruhANAM prabhA = kAntizca

muktAkSANAm = muktAmaNimizritAkSANAm, mAlA =
sragiva, Asa = AsIt ||

tadAnanAmbhoruhakAntilakSmyAstadgaNDabhittirmaNi
darpaNazrI: |

tatkarNapAzazca vilAsaDolA tadIkSaNaM
vibhramadIrdhikA''sIt ||58||

tadAnanetyAdi | tasya = rAjasUno:, Anane evAmbhoruhe =
padme vasantyA

kAntyA: = zobhAyA eva lakSmyA: | tasya gaNDabhiti: =
gaNDapradeza:; "bhitti:

kuDye pradeze ca" iti hemacandra: | maNimayasya, darpaNasya
= mukurasya zrI: =

zobhA | tasya karNapAza: = zobhana: karNa:; "pAza:
kacAnte saGghArtha: karNAnte

zobhanArthaka:" iti trikANDazeSa: | vilAsArtham =
krIDArtham, DolA = preGkho-

likA; "DolA preGkholikA striyAm" ityamara: | tasya
IkSaNam = netre; vibhra-

masya = vilAsasya dIrghikA = vApI AsIta = abhUta ||58||

@081

bhrUvallarI tasya
manojJamUrttestArAMzulIDhobhayakoTibhAgA |

kodaNDalIleva vijitya mArAdAtmIkRtAropitabhRGgamauvI
{1.  ^vIramAtmI^-ma^, mAraM sajjIkRtA^-tri^ |} ||59||

bhrUvallarIti | manojJamUrte: = sundarAkRte:; tasya
siddhArthasya bhrUvallarI =

bhrUlatA, tArayo: = kanInikayo:; "tAro'tyuccasvare triSu |
tAriNyaGgada-

mAtro: strI na nA RkSAkSimadhyayo:" iti
trikANDazeSa: | aMzubhi: = kiraNai:;

lIDhau = vyAptau; ubhayakoTibhAgau = agrabhAgau yasyA:
sA; satI; mArAt =

manmathAt; vijitya = haThAd gRhItvA, AtmIkRtA =
svIkRtA, svAyattIkRtetyartha:,

AropitA = nibaddhA, bhRGgarUpA = bhramararUpA, maurvI
= jyA yasyA: sA, "maurvI

jyA ziJjinI guNa:" ityamara: | kodaNDalIlA =
dhanurlIlA "dhanvazarAsana-

kodaNDakArmukam" ityamara: | babhau = zuzubhe iti zeSa: |
ivetyutprekSAyAm ||59||

prasannamUrNAvalayAbhirAmaM jyotirmayaM tasya
mukhArabindam |

bhUyiSThamantargatacandralekhAM
bAlArkabimbazriyamAtatAna ||60||

prasannamiti | tasya: = rAjasUno: siddhArthasya, jyotirmayam
= kAntyA

pracuram, UrNAyA: = bhrUmadhyasthitAvartavizeSasya,
"UrNA bhrUmadhyagAvarte meSAdInAM

 ca lomani" iti hemacandra: | valayena = vRttena, abhirAmam =
manoharam,

prasannam = anAvilam; mukhAravindam = mukhakamalam; antargatA
candralekhA = candrakalA,

yasyAstAm, bAlArkasya = bAlasUryasya, zriyam = zobhAm,
bhUyiSTham =

atizayena; AtatAna = dhArayAmAsa ||60||

UrNAbhirAmA narapAlasUnorniTAlabhUmirnitarAM
cakAze |

vaprakriyAbhagnanilInadantidantAMkurA {2.
bhinnanilIna^-vi^ |} meruzilAtaTIva {3.  taTIzileva-ka^,
vi^ |} ||61||

@082

UrNeti | narapAlasUno: = rAjaputrasya, UrNayA =
bhrUmadhyasthitAvartavizeSeNa,

abhirAmA = manojJA, niTAlabhUmi: = phAlapradeza:,
"godhirlalATamalikaM niTAlaM

phAlamardhakam" iti paJcatattvaprakAza: | vaprakriyayA =
utkhAtakelyA, bhagnA =

nilInA:, dantinAm = gajAnAm dantAGkurA yasyAM sA;
mero: = sumeru-

parvatasya, zilAtaTI = vRhacchilA, iva, nitarAm =
atyantam, cakAze =

zuzubhe ||61||

vinAGgarAgeNa vinAGgadena vinAvataMsena vinA srajA'pi
|

AviSkRtA secanakAlamAsIdaGgaM {1. kAmamAsIda^-ka^,
nri^, vi^; ma^ |} tadIyaM navayauvanena ||62||

vineti | tadIyam = rAjaputrasambandhi, aGgam = aGgasamUha:,
aGgarAgeNa =

candanAdyanulepanena, vinA, aGgadena = kaTakena; vinA,
avartasena = alaMkAreNa;

vinA, srajA = mAlyena vinA; api; navayauvanena =
nUtanatAruNyena, AviSkRta: =

prakAzita:, AsecanakAla: = abhiSekasamayo yena tat, AsIt
= abhUt | aGga-

rAgAdyalaGkaraNarahitAnyapi tadaGgAni
tasyAbhiSekayogyavayaskatAM sUcayAmA-

surityartha: ||62||

AnandayitrI hariNekSaNAnAmadRSTipUrvA
puruSAntareSu |

nirvyAjabhUSA nikhilAGgayaSTestasyoditAsIt
samudAyazobhA ||63||

AnandayitrIti | tasya = rAjasUno:; hariNekSaNAnAm =
mRgadRzAm, Ana-

ndayitrI = santoSakarI; puruSAntareSu = anyapuruSeSu;
adRSTapUrvA = pUrvamadRSTA,

nikhilAyA: = samagrAyA:, aGgayaSTe: = dehadaNDasya,
nirvyAjA = svAbhAvikI, bhUSA =

alaGkAra:, samudAyazobhA = sarvAvayavasamaSTizobhA,
uditA = udbhUtA, AsIt =

abhUt ||63||

@083

vizvambharAvalayadhAraNayogyabAho:

sUnornRpa: surapatipratima svabhAva: |

mANikyakumbhabharitairmaNimantrapUtai-

stIrthezcakAra yuvarAjapadAbhiSekam ||64||

iti buddhaghoSaviracite padyacUDAmaNinAmni mahAkAvye
tRtIya: sarga: ||

vizvambharetyAdi | vizvambharAyA: = bhUme:, valayam =
maNDalameva valayam =

kaGkaNam, tasya dhAraNe yogya: = ahe: bAhu: = bhujA yasya
tasya, sUno: = putrasya,

surapate: = devendrasya, pratima: = sadRza:, prabhAva: =
mahimA, yasya sa:, nRpa: = rAjA

zuddhodana:, mANikyakumbheSu = mANikyamayaghaTeSu,
bharitai: = pUrNai:, maNibhi: = ratna-

vizeSai:, mantrai: pUtai: = pavitrai: parizuddhairityartha:
| tIrthe: = puNyajalai: |

"tIrthaM zAstre gurau yajJe puNyakSetrAvatArayo: |

RSijuSTajale sattriNyupAye ......... ||' iti hemacandra: |

yuvarAjasya, pade = sthAne, "padaM vyavasiti = trANa
sthAna lakSmAMghri-vastuSu"

ityamara: | abhiSekam = ArohaNam, cakAra = akArSIt ||64||

iti padyacUD+AmaNimahAkAvyasya kIrttivyAkhyAyAM
tRtIya: sarga: ||

@084

caturtha: sarga:

siddhArthavivAhaprastAva:

atho kumArasya kulodvahasya karagrahaM kArayituM narendra: |

kA sA'sya {1. kasyAsya-ka^, vi^, pA^ tri^ |} yogyA bhuvi
kanyaketi sa cintayAmAsa {2. saJcintayAmAsa-ma^ |}
sametabandhu: ||1||

siddhArthasya vivAhaupayikamupodghAtamAha kavi:-atho
kumArasyeti |

atho = yauvarAjye'bhiSekAnantara:; sametA: = saGgatA:,
bandhava: = pArivArikajanA:

yasya sa:; narendra: = rAjA zuddhodana:; kulodvahasya =
vaMzadhurandharasya, kumArasya =  siddhArthasya; karagRham
= pANigrahaNam; kArayitum = nirvartayitum; "bhuvi = loke,

kA sA = katamA; kanyakA = taruNI; asya = siddhArthasya,
yogyA = rUpAdiSvanurUpA";

bhavediti zeSa: | cintayAmAsa = vicArayAmAsa ||1||

koliyAdhipatisandeza:

tatrAntare koliyabhUmipAla: {3. kolaya^-vi^ |} kumArikAM
me kularatnadIpAm |

dAsyAmi sUnostava sarvatheti sandezapatraM visasarja tasmai
||2||

tatreti | tatrAntare = tasminnavasare, koliyabhUmipAla: =
koliyadezAdhipa:;

tasmai = rAjJe zuddhodanAya; ratnamiva dIpayati =
prakAzayatIti ratnadIpA, kulasya =

vaMzasya ratnadIpA, tAm, me = mama; kumArikAm =
vivAhayogyAM kanyAm, tava =

te, sUno: = putrasya, siddhArthasyeti yAvat | atra
sambandhasAmAnye SaSThI |

dAsyAmi = pradAsyAmi, iti = ittham, sandezapatram;
visasarja = prAhiNot ||2||

AkarNya sandezamukhAdudantamatIva santuSTamanA:
kSitIza: |

tathaiva sajjIkriyatAM {4. visajjIkriyatAm-pA^ ka^ tri^ |}
tvayeti sandezamasmai prajighAya bhUya: ||3||

AkarNyeti | atIva = atyantam, santuSTamanA: =
santuSTacitta:; kSitIza: =

rAjA zuddhodana; sandezamukhAt = sandezapatradvArA
udantam = vRttAntam; "vRttAnta

@085

udanta: syAt" ityamara: | AkarNya = zrutvA; tathaiva =
tvadanusArameva; sajjam =

sannaddham, kriyatAm = vidhIyatAm - iti = ittham; asmai =
koliyadezAdhipataye,

sandezam = pratyuttaram; prajighAya = preSayAmAsa |
prapUrvAd hinoterliT ||3||

tatheti so'pi pratigRhya tasmai sandezapatraM
samudIrNaharSa: |

pracakrame kArayituM kumAryA vivAhadIkSotsavamatyudAram
||4||

tatheti | so'pi koliyadezAdhipo'pi; samudIrNa: =
samudbhuta:, harSa: = modo

yasya sa:; sa: = koliyadezAdhipa:, api; tasya = rAjJa:
zuddhodanasya tathA iti =

yathoktaM tvayA tatheti sandezapatram = sandezavacanam;
pratigRhya = svIkRtya; atyu-

dAram = atimahAntam; "udAro dAtRmahato:" ityamara: |
vivAhasya = udvAhasya;

dIkSA = vratasaMgraha eva utsava: = kSaNastam; "dIkSAsu
vratasaMgraha:" iti vaijayantI-

koza: | kArayitum = sampAdayitum; pracakrame = prakramaM
kRtavAn ||4||

vivAhaprasaGge'nta:purazobhAvarNanam

AropitAbhraGkaSaketumAlamAbaddhakauzeyavitAnazobham |

abhyucchritendrAyudhatoraNAGkamabhyantara
sthApitapUrNakumbham ||5||

AropitetyAdi | AropitA = utkSiptA, abhraGkaSANAm =
nabha:spRzAm,

ketUnAm = dhvajAnAm, mAlA = paMktiryasmiMstat |
AbaddhA = utpAditA, kauze-

yasya = paTTAmbarasya; "kozeyaM kRmikozottham" ityamara:
| yat vitAnam =

ulloca:, "astrI vitAnamulloca:" ityamara: | tatsambandhinI
zobhA yasmiM

stat | "abhyucchrita: = utkSipto ya:, indrAyudham =
zakradhanuriva; tadAkAraka

iti yAvat; toraNe = bahirdvAre sthito'Gka: = cihnam,
yasmiMstat; "indrAyudhaM

zakradhanu:", "toraNo'strI bahirdvAram" ityamara: |
toraNeSu indradhanurAkArANi

citrANi vilikhyante - iti sampradAya: | tathA ca meghadUte-

"tatrAgAraM dhanapatigRhAnuttareNAsmadIyaM |

dUrAllakSyaM surapatidhanuzcAruNA toraNena" || iti |

abhyantare = gRhamadhyadeze, sthApitA: = nikSiptA:,
pUrNakumbhA: = bhadrakumbhA:,

yasmiMstat | "anta:puraM bhUmipaterbabhUva" ityagrimeNa
saha sambandha: ||5||

@086

AstIrNamuktAsikatAbhirAmamAkIrNanAnAkusumaupahAram |

ArabdhavaivAhikasaMvidhAnamanta:puraM bhUmipaterbabhUva
||6||

AstIrNetyAdi | AstIrNAbhi: = vistRtAbhi: muktAbhi: =
mauktikai:, eva,

sikatAbhi: = bAlukAbhi:, abhirAmam = manoharam |
AkIrNAni = vikIrNAni,

nAnAvidhAni, kusumAni = puSpANi eva, upahArA: =
upAyanAni, yasmiMstat |

Arabdham = AkrAntam, vaivAhikam = vivAhaprayojanakaM
saMvidhAnam = AyonaM

yasmiMstat | bhUmipate: = koliyadezAdhipasya, anta:puram =
nArIgRham, babhUva =

abhUt ||6||

kanyAyA alaGkaraNam

abhyaktagAtrImadhivAsitena tailena gandhAmalakopaliptAm {1.
tuGgayAmala^-ka^ |^gandhAmalakena li^-ma^ | } |

varAGganAstA {2. ^vArAGganA-vi^, ka^ |}
maNikumbhamuktairambhodharai: sAdaramabhyaSiJcan ||7||

abhyaktetyAdi | varAGganA = yuvatya:; abhyaktam = upaliptam,
gAtram =

zarIraM yasyAstAm; adhivAsitena = surabhitena; tailena =
snehena; gandhayutena

Amalakena = dhAtrIphalena, tadraseneti yAvat, upaliptAm =
rUSitAm; tAm =

rAjakumArIm; maNikumbhebhya: = maNimayaghaTebhya:, muktai:
= pAtitai:; ambhodharai: =

jalai:; sAdaram = sasammAnam; abhyaSiJcan = snAnamakArSu:
||7||

snAnAvasAne naradevakanyA pAthobharArdra {3.
pAyobhirA^-tri^|} parimucya vAsa: |

samAdade cArutaraM dukUlaM candrAtapaM zAradikeva
rAtri: ||8||

snAnAvasAna iti | snAnAvasAne = snAnAnte; sA =
prasiddhA; naradeva-

kanyA = koliyadezAdhipatiputrI; pAthasAm = jalAnAm,
bhareNa = rAzinA; Ardram =

klinnam; vAsa: = vastram; parimucya = tyaktvA; cArutaram =
zobhanataram; dukUlam =

kSaumaM vAsa:; "kSaumaM dukUlaM syAd dve tu" ityamara: |
zAradikA = zaradRtu-

@087

sambandhinI; rAtri: = nizA; candrAtapam = candrikAm, iveti
upamAyAm; samA-

dade = gRhItavatI ||8||

tata: prakIrNAbhinavaprasUne catuSkamadhye vinivezya
sakhya: |

nAnAvidhairAbharaNairnarendrakanyAmala-
JcakruratipravINA: ||9||

tata iti | tata: = dukUlaparidhAnAnantaram; prakIrNAni =
vikIrNAni,

abhinavAni = nUtanAni, prasUnAni = puSpANi,
yasmiMstasmiMn; catuSkasya =

catu:stambhavinirmitasya maNDapasya madhye; vinivezya =
sthApayitvA; tasyA: = rAja-

putryA:; atipravINA: = alaGkaraNakriyAyAmatIva
kuzalA:; sakhya: = yuvatya:, tAm =

rAjakanyAm; alaJcakra: = alaGkRtAmakArSu: ||9||

anta: samAvezitaphullamallIdhammillabandhastaralekSaNAyA:
{1.  ^malli^-ma^, tri^ |} |

tatAna tArAgaNazAritasya gADhAndhakArastabakasya
kAntim ||10||

antarityAdi | anta: = antarbhAge; samAvezitA: = vinyastA:,
phullA: =

vikasitA: mallya: = mallikApuSpANi yasmin tAdRza:,
dhammilAnAm = kacA-

nAm, bandha: = gumphanam; "dhammilla: saMyatA: kacA:"
ityamara: | taralekSaNAyA-

caJcalAkSyA:; tArAgaNai: = nakSatrasamUhai: zAritasya
= citritasya; gADha: niviDo-

yo'ndhakAra: = andhatama:, tasya stabakasya = vRndasya;
kAntim = zobhAm; tatAna =

vistArayAmAsa ||10||

AkuJcitAgrairalakai: prazastaistasyA
mukhAmbhoruhamAbabhAse |

tadIyasaurabhyasamRddhilobhAdAlIyamAnairiva caJcarIkai:
||11||

AkuJcitetyAdi | tasyA: = rAjaputryA:, mukhAmbhoruham =
mukhakamalam;

AkuJcitAni = ISadvakrANi, agrANi = agrabhAgAni,
yeSAM tai:; prazastai: = zobhanai:;

@088

alakai: = cUrNakuntalai:; tadIyAyAm = mukhasambandhinyAm,
saurabhyasya = gandhasya

samRddhau = vRddho lobhAt = lubdhe:; AlIyamAnai: =
azliSyamANai:, caJcarIkai: =

bhramarai:, ivetyutprekSAyAm, AbabhAse = zuzubhe ||11||

sindUraklRpta: kSitipAlaputryA vivAhadIkSAtilako vireje
|

prAptAdhipatyasya manobhavasya pratApabAlArka ivojjihAna:
||12||

sindUretyAdi | kSitipAlaputryA: = rAjakumAryA:,
sindUreNa = nAgajena,

klRpta: = racita:; vivAhadIkSAyA: =
vivAhavratArambhasya, tilaka: = vizeSakam;

"tamAlapatratilakacitrakANi vizeSakam" ityamara: | prAptam
= adhigatam,

aizvaryam = svAmitvaM yena tasya; manobhavasya = madanasya;
pratApabAlArka: = pratApa

eva bAlasUrya:; ujjihAna: = udgacchan iva; vireje =
zobhAmApa | ivetyu-

tprekSAyAm ||12||

karNAvasaktA: kamalekSaNAyA yavAGkurA: {1.
yAvAGkurA:-tri^ |} sAtizayaM vireju: |

trilokajiSNo: kusumAyudhasya kIrttiprarohA iva
jRmbhamANA: ||13||

karNetyAdi | kamalekSaNAyA: = kamalanetrAyA: (tasyA:
koliyAdhipati-

kanyAyA:) karNayo: = karNapradezayo:, avasaktA: = lagnA:;
yavAGkurA: = yavAnAM

dhAnyavizeSANAM prarohA:; trilokasya = lokatrayasya,
jiSNo: = vijayanazIlasya,

kusumAyudhasya = manmathasya, mArasyeti yAvat;
jRmbhamANA: = vardhamAnA:,

kIrtiprarohA: = yazo'GkurA iva; sAtizayam = Adhikyena
saha, vireju: =

zuzubhire ||13||

kastUrikAkalpitapatralekhastasyA: kapola:
zazimaNDalazrI: |

Akramya tasthau mukurasya zobhAmambhodavAtairmalinodarasya
||14||

kastUriketyAdi | tasyA: = rAjakanyAyA:; kastUrikayA =
mRgamadena;

"mRganAbhirmRgamada: kastUrI ca" ityamara: | kalpitA =
racitA, patrarekhA =

@089

patrAvaliryasya sa: | zazimaNDalavat = candramaNDalavat,
zrI: = zobhA yasya sa:;

kapola: = gaNDapradeza:, ambhodavAtai: = meghavAyubhi:;
malinamudaram = antastalaM yasya

tasya; mukurasya = darpaNasya, zobhAm = kAntim, Akramya =
atikramya, tasthau = sthita: ||14||

vinyastakAlAJjanadarzanIyaM vilocanaM mInavilocanAyA:
|

atyugrahAlAhalapaGkadigdhAmanaGgabANazriyamanvayAsIt
||15||

vinyastetyAdi | mInavat = matsyavat, vilocane = netre
yasyAstasyA:,

vilocanam = netram, vinyastena = vikSiptena, kAlena =
zyAmalena, "kAlazyAmalamecakA:"

ityamara:; aJjanena = kajjalena, jAtaM darzanIyam =
darzanayogyaM,

sata; atyugreNa = tIvratareNa, hAlAhalapaGkena =
kAlakUTakardamena, digdhAm = liptAm;

anaGgabANasya = manmathabANasya, zriyam = zobhAm;
anvayAsIt = anvakArSIt ||15||

ananyasAdhAraNapATalimnastasyA manojJasya radacchadasya |

AkalpitA yAvakapaGkabhatirabhUtapUrvAM na cakAra
zobhAm ||16||

ananyetyAdi | tasyA: = kanyAyA:, ananyasAdhAraNa: =
anyadurlabha:,

pATalimA = raktimA, yasya tasya; manojJasya = manoharasya,
radacchadasya =

adharoSThasya, "oSTho'dharo radacchada:" iti hemacandra: |
yAvakapaGkasya =  lAkSAkardamasya, "yAvako'lakto
drumAmaya:" ityamara: | bhUti: = aizvaryam,

"vibhUtirbhUtiraizvaryam" ityamara: | abhUtapUrvAm =
nUvanAm, zobhAm = kAntim,

na cakAra = kRtavatI ||16||

alaMkRtaM mauktikakuNDalAbhyAmambhoruhAkSyA
mukhamArdrahAsam |

pArzvadvayAvasthitapuNDarIkakozaM zaratkokanadaM
jigAya ||17||

alaMkRtamiti | ambhoruhAkSyA: = kamalanetrAyA: (tasyA:),
mauktika-

kuNDalAbhyAma = muktAmayakarNakuNDalAbhyAm,
alaMkRtam = zobhitam, ArdrahAsam =

@090

sasmitaM mukham = Ananam; pArzvadvaye = ubhayapArzve,
avasthitau, puNDarIkakozau =

sitAmbhojamukulau yasya tat, "puNDarIkaM sitAmbhojam"
"kozo'strI

kuDmale khaDgapidhAne" ityamara: | zaratkokanadam =
zAradaM raktotpalam,

"raktotpalaM kokanadam" ityamara: | jigAya = ajayat ||17||

AmuktamuktAsaradarzanIyamAbibhratI kaNThamatIva reje |

niSThyUtamuktAnikarAbhirAmazaGkhojjvalA
sAgaravIcikeva ||18||

AmuktetyAdi | sA = kanyakA, Amuktena = dhRtena,
muktAsareNa = mauktika-

hAreNa, darzanIyam = zobhanIyam, kaNTham = grIvAm,
Abibhrato = dhArayatI, satI,

niSThyUtai: = udgIrNai:, muktAnikarai: =
mauktikasamUhai:, abhirAmeNa = ramaNIyena,

zaGkhena, ujjvalA = dIprA, sAgarasya = samudrasya,
vIcikA = taraGgA iva reje =

cakAse ||18||

tasyA vapuzcandanapaGkaliptamAmodikAlAgarubhakticitram |

kalindajAkarburitAntarAyA: zobhAmapuSyat
surazaivalinyA: ||19||

tasyA iti | tasyA: = rAjakanyAyA:, AmodinyA =
surabhiNyA, kAlA-

garo:, bhaktyA = bhaGgena, citram = nAnAvarNam, vapu: =
zarIram, kalindajayA =

yamunayA, karburitam = citritam, antaram = antarbhAgo
yasyAstasyA: | surazai-

valinyA: = gaGgAyA:, zobhAm = kAntim, apuSyat = pupoSa
||19||

payodharadvandvamaninditAGgyA: parisphurannistalatArahAram
{1. ^nistula-tri^ |} |

AkIrNatArAnikarAbhirAmAmastAdrizRGgazriyamanva
gacchat {2. ^bhirAma-ka^, ma^ |} ||20||

payIdharetyAdi | aninditAGgyA: = anavadyAvayavAyA:;
tasyA:, payodhara-

dvandvam = stanayugalam, "strIstanAbdau payodharau" ityamara:
| parisphuran =

prakAzamAna:, nistalAnAm = talarahitAnAm,
vartulAnAmityartha:, tArANAm =

@091

zuddhamuktAmaNInAm, hAro yasmiMstat | "vartulaM
nistalaM vRttam", "tArastu

muktAzuddhau sumauktike" ityubhayatra vaijayantI |
AkIrNai: = vikIrNai, tArA-

NAm, "nakSatramRkSaM bhaM tArA" ityamara:, nikarai: =
samUhai:, abhirAmAm = ramaNI-

yAm, astAdre: = astAcalasya, zRGgasya = zikharasya,
zriyam = zobhAm, anvaga-

cchat = anvagamat ||20||

balitrayAlaMkRtamadhyadezA tanvI vilolastanabhArahArA |

taraGgitA zIkarajAlitAGgacakrAhvayA zaivalinIva reje
||21||

balitrayetyAdi | balitrayeNa = trivalyA, alaMkRta: =
madhyadezo yasyA: sA;

vilola: = caJcala:, stanabhAre sthita: hAro yasyA: sA,
tanvI = sundarI;

sA = kanyA, sIkarajAlitAni = saJjAtazIkarajAlAni,
aGgAni = avayavA

yeSAm, teSAdRzA:, cakrAhvayA = cakravAkapakSiNo
yasyA: sA; zaivalinI = nadI,

"taraGgiNI zaivalinI" ityamara: | iveti upamAyAm; reje =
zuzubhe ||21||

mANikyakAJcIvalayAnuviddhazroNIbharA
kSoNipatestanUjA |

vasundharA vAridhiratnagarbhavelAsamAliGgitasaikataiva
||22||

maNikyetyAdi | mANikyakAJcIvalayena =
ratnamekhalAmaNDalena, anuviddha: =

vyApta:, zroNIbhara: = kaTipradezo yasyA: sA, sA,
kSoNIpate: = bhUpate:, tanUjA =

putrI: vAridhe: = samudrasya, ratnAni garbhe yasyA: sA;
"toyotthitaM tatpulinaM

saikataM sikatAmayam" ityamara: | vasundharA = pRthvI iva |
rarAjetyagrimeNa

saha sambandha: ||22||

rarAja tasyA navaromarAjirArohatastuGgapayodharAdrim |
zRGgArayoneravalambanArthamAlambitendIvaramAlikeva
||23||

rasajeti | tasyA: = rAjaputryA:, navaromarAji: =
nUtanaromarekhA,

tuGgapayodharAdrim = unnata stanagirim, Arohata: =
ArohaNaM kurvata:, zRGgAra-

@092

yone: = madanasya, "zRGgArayoni: zrIputra:" ityamara: |
avalambanArtham = AlambanAya;

AlambitA = adhomukhaM kSiptA, indIvaramAlikA =
nIlotpalamAlA,

iva, rarAja = zuzubhe || ivetyutprekSAyAm ||23||

anarghacAmIkarakalpitAbhiralaMkriyAbhi: sutanuzcakAze |

samujjvalA nUtanamaJjarIbhi: saJcAriNI campakavallarIva
||24||

anarghetyAdi | sA sutanu: = zobhanazarIrA; anargheNa =
amUlyena, cAmI-

kareNa = suvarNena, kalpitAbhi: = nirmitAbhi:,
alaMkriyAbhi: = alaGkaraNai:;

"mUlye pUjAvidhAvargha:", cAmIkaraM jAtarUpam"
ityubhayatrAmara: | nUtana-

maJjarIbhi: = navapuSpastabakai:; saJcAriNI = jaGgamA,
campakavallarI = campaka-

latA iva, cakAze = babhAse ||24||

alaktakAsaGgavivRddharAgamaMghridvayaM
komalamAyatAkSyA: |

navAtapasparzavizeSadRzyAM nAlIkazobhAM
namayAJcakAra ||25||

alaktaketyAdi | AyatAkSyA: = vizAlAkSyA:; tasyA: =
kanyAyA:,

alaktakasya = lAkSArasasya, AsaGgena = sambandhena,
vivRddharAgam = atipATalam,  aMghridvayam = caraNayugalam,
navAtapasta = bAlAtapasya, sparzena, vizeSadRzyAm =

atimanoharAm, nAlIkazobhAm = padmakAntim, namayAJcakAra
= tirazcakAra ||

AkalpasaundaryadidRkSayeyamAbibhratI {1.
didRkSayaiva-tri^. ka^ pA^, vi^ |} sphATikamAtmadarzam |

vididyute pUrNazazAGkavimbasamparkiNI zAtamakhI
dizeva ||26||

AkalpetyAdi | Atmana:, Akalpasya = maNDanasya,
"syAdAkalpastu

maNDane" iti hemacandra: | saundaryasya = lAvaNyasya,
didRkSayA = draSTumicchayA,

sphATikam = sphaTikamayam, AtmAnaM
darzayatItyAtmadarzam = nijarUpadarzakam,

darpaNam = mukuram, AbibhratI = dhArayatI, iyam = kanyakA,
pUrNazazAGkavimbasampa-

rkiNI = pUrNacandramaNDalavatI, zatamakhasyeyaM
zAtamakhI = indrasambandhinI, dizA =

dik, "dik tu striyAM dizA dAntI kakud devavadhU: pavi:"
iti zabdArNava: ||

@093

anantaraM bandhuragAtrayaSTe: purodhasa:
pUrNamanorathAyA: |

na kevalaM kautukamAbabandhu: karAmbuje kiJca hRdambuje'pi
||27||

anantaramiti | anantaram = alaGkaraNaparisamAptyanantaram,
purodhasa: =

purohitA:; bandhurA = manojJA, gAtrayaSTi: = dehadaNDo
yasyAstasyA:; "bandhUra-

bandhurau ramye" iti vizva: | pUrNamanorathAyA: =
santoSAdhikyAt paripUrNa-

cittAyA:; kautukam = pratisarasUtram, kutUhalaM ca;
"kautukaM viSayAbhoge hasta-

sUtre kutUhale" iti vaijayantI | na kevalaM karAmbuje =
karakamale api tu

hRdambuje = hRtkamale'pi; Ababandhu: = bandhayAmAsu: ||27||

varasyAgamanapratIkSaNam

evaM samApayya kumArikAyA vaivAhikaM
maNDanasaMvidhAnam |

kutUhalI kauliyabhUmipAlastasthau varasyAgamamIkSamANa:
||28||

evam = anena prakAreNa, kumArikAyA: svakIyakanyakAyA:;
vaivAhikam =

vivAhasambandhi; maNDanasaMvidhAnam = alaGkArayojanam,
samApayya = pUrNa

kArayitvA; kutUhalI = Atmani kautukaM dhArayamANa:;
koliyabhUmipAla: =

koliyAdhipati:; varasya = jAmAtu: siddhArthasya; Agamam =
Agamanam, IkSamANa =

pratIkSamANa: san tasthau = atiSThat ||28||

siddhArthasyodvAhabhUSAdhAraNam atha
svavezmanyadhirAjasUnu: snAtAnulipto navadhautavAsA: |

ullAsikAM lokavilocanAnAmudvAhabhUSAmurarIcakAra {1.
^mudvAhalIlA^-ka^ |} ||29||

atheti | atha = puna:sandezapreSaNAnantaram; adhirAjasUnu:
= rAjaputra:; svave-

zmani = svagRhe; "vezma sadma niketanam" ityamara: |
snAtAnulipta: = pUrva snAta:,

@094

pazcAdanulipta:; navam = navInam, dhautam = kSAlitam,
vAsa: = vastram yasya sa:;

lokavilocanAnAm = draSTurnetrANAm; ullAsikAm =
AnandayitrIm, udvAha-

bhUSAm = udvAhakAlayogyamalaGkaraNam; urarIcakAra =
svIcakAra ||29||

suvarNasUtragrathitAntareNa kSaumottarIyeNa sa
rAjasUnu: |

vidyutpinaddhena zaradghanena viyattalAbhoga iva vyarAjat
||30||

suvarNetyAdi | sa rAjasUnu: = rAjaputra:; suvarNasUtrai:
= hemamayai: sUtrai: grathi-

tam = syUtam, antaram = madhyabhAgo yasya tena;
kSaumottarIyeNa = dukUlottarIya-

vastreNa, vidyutA = taDitA, pinaddhena = saMyuktena,
zaradghanena = zaratkAlameghena;

viyattalAbhoga: = AkAzapradeza:, iva; vyarAjat =
virAjamAno'bhUt: `pinaddhena'

ityatra "vaSTi bhAgurirallopamavApyorupasargayo:" iti
aperakArasya lopa: ||

vizAlavakSa:sthalalambitena muktAkalApena babhau kumAra: |
virAjamAnena taTopakaNThaM chAyApatheneva
suvarNazaila: ||31||

vizAletyAdi | kumAra: = siddhArtha:; vizAle = vipule,
vakSa:sthale = urupradeze,

lambitena = Amuktena, muktAkalApena = mauktikabhUSaNena,
"kalApo bhUSaNe barhe"

ityamara: | suvarNarzela: = sumeruparvata:, taTasya = sAno:,
upakaNThaM = samApaM, virAja-

mAnena = zobhamAnena, chAyApathena =
jyotizcakramadhyavartidakSiNottarAyatagaganA-

vakAzavizeSeNa, babhau = zuzubhe ||31||

prasannagambhIravapu: kumAra:
pravAlamuktAmayakuNDalAbhyAm {1. ^muktAphala^-ma^ |} |

caNDAMzutArAdhipamaNDalAbhyAmalaMkRto
merurivAluloke ||32||

prasannetyAdi | prasannam = nirmalam, gambhIram =
apradhRSyam, vapu: = zarIraM

yasya sa:, kumAra: = siddhArtha:, pravAlamuktAmayAbhyAm =
vidrumamauktikapracurA-

@095

bhyAm, kuNDalAbhyAm = maNDalAbhyAm, caNDAMzu: =
sUrya:, tArAdhipa: = candrastayo-

rmaNDalAbhyAm, alaMkRta: = zobhita:, meru: =
sumeruparvata iva, Aluloke = sadRze ||

varazcakAze haricandanArdro bAlAtapAtAbhra ivodayAdri:
|

dhAtucchaTAvicchurita: {1. bAlacchaTA-vi^ |} karIva
sandhyAmaha:sAndra ivAmRtAMzu: ||33||

vara iti | vara: = siddhArtha:, haricandanena = raktacandanena,
Ardra: anulipta:,

bAlAtapena = bAlasUryaprabhayA, A = samantAt, tAmra: =
raktavarNa:, udayAdri: =

udayAcala iva, dhAtucchaTayA = gairikAdidhAtupuJjena,
vicchurita: = rUSita:,

kari = hastI, iva, sandhyAyA: = sandhyAkAlasya,
maha:sAndra: = tejovyApta:,

amRtAMzu: = candra iva, cakAze = zuzubhe ||33||

Adarzabimbe pratimAzarIramAmuktaratnAbharaNasya yUna: |

vaikartanaM maNDalamAsthitasya puMsa: purANasya pupoSa
lakSmIm ||34||

AdarzetyAdi | Adarzabimbe = darpaNe, pratimAzarIram =
pratiphalitazarIram,

Amuktam = dhRtam, ratnAbharaNam = ratnabhUSaNam, yena
tasya, yUna: = taruNasya,

vikartanasya = sUryasyedaM vaikartanam = sUryasambandhi,
maNDalam = cakram, Asthitasya =

virAjamAnasya, purANasya = sanAtanasya, puMsa: = viSNo:,
lakSmIm = zriyam,

pupoSa = poSitavAn ||34||

alaMkriyA'jAyata dehakAntirnaisargikI tasya narendrasUno:
|

aizvaryacihnAni paraM babhUvuranyAni
mANikyavibhUSaNAni ||35||

alaMkriyeti | tasya = prasiddhasya, narendrasUno: =
rAjaputrasya, naisargikI =

svAbhAvikI, dehakAnti: = zarIrazobhA, eva, alaMkriyA =
alaGkaraNam, ajAyata =

jAtA | anyAni = aparANi, dehe dhAritAni,
mANikyabhUSaNAni = mANikyA-

@096

laGkaraNAni, tu, aizvaryacihnAni =
samRddhisUcakalakSaNAni, param = atizayena,

babhUvu: = abhUvan || svabhAvasundarasya kumArasya
bhUSaNajAlaM na zobhAyai, api tu

samRddhisUcanAyeti bhAva: ||35||

sambandhigRhaM prati prasthAnam

utkSiptamuktAtapavAraNazrIruddhRtabAlavyajanopacAra: |

Aruhya vaivAhikamaupavAhyaM {1. ^vaihArika^-pAThA^ |}
jagAma sambandhigRhaM kumAra: ||36||

utkSiptetyAdi | kumAra: = siddhArtha:, utkSiptasya =
UrdhvaM dhRtasya, muktA-

tapavAraNasya = mauktikamayacchatrasya, zrI: = zobhA yasya
sa:, uddhRte = uccAlite,

bAlavyajane, cAmara eva = upacAra: = pUjA, yasya sa:,
vaivAhikam = vivAhe sAdhu,

aupavahyam = rAjArhagajAdiyAnam, "aupavahyo rAjavahya:" iti
vaijayantI |

sambandhIgRham = zvasuragRham, jagAma = pratasthe ||36||

zvasuragRhe siddhArthasya satkAra:

tamAgataM zAkyakulapradIpaM kSoNIpati:
koliyacakravarttI |

svayaM padAbhyAmabhigamya dUraM vaivAhikaM
maNDapamAninAya ||37||

tamiti | kSoNIpati: = pRthvIpati:, koliyacakravartI =
koliyarAjA, zAkya-

kulapradIpam = zAkyakulabhUSaNam, tasya =
siddhArthakumAram, Agatam = AyAtam,

vIkSya, svayam = AtmanA, dUram = dUraparyantam,
padAbhyAm = caraNAbhyAm; abhi-

gamya = samIpaM gatvA, vaivAhikam = vivAhasambandhi,
maNDapam = pUjAsthAnam,

AninAya = AnItavAn ||37||

dadarza dhIra: kSitipAlaputrIM tatra sthitAM
tArakarAjavaktrAm {2. ^rAjavaktrIm-ka^, pA^, tri^ |} |

lIlAravindena karasthitena payodhikanyAmiva bhAsamAnAm
||38||

@097

dadarzeti | dhIra: = gambhIra:, sa siddhArtha:; tatra =
vivAhamaNDape, sthitAm =

vartamAnAm, tArakarAjavaktrAm = candramukhIm;
kSitipAlasya = rAjJa:, putrIm =

kanyAm; karasthitena = haste dhRtena; lIlAravindena =
lIlArthaM dhRtena paGkajena,

bhAsamAnAm = zobhamAnAm; payodhikanyAm = samudrakanyAm,
lakSmImiti yAvat;

dadarza = avalokitavAn ||38||

sotkaNThamAlokayata: kumArIM sudhAMzu
zobhAparibhAvukAGgIm |

atItya velAmadhirAjasUnorAnandasindhu: prasasAra dUram
||39||

sotkaNThamiti | sudhAMzo: = candrasya, zobhAyA: =
kAnte:, paribhAvukANi =

tiraskaraNazIlAni, aGgAni = zarIrAvayavA: yasyAstAm;
kumArIm = tAM

rAjakanyAm; sotkaNTham = autsukyasahitam, Alokayata: =
pazyata:, adhirAjasUno:

= cakravarttiputrasya siddhArthasya; Anandasindhu: =
Anandasamudra:; velAm =

taTam, atItya = atikramya; dUram = dUraparyantam, prasasAra
= prasRtavAn ||39||

yat kAryate tatra pativratAbhi: kRtvA tadetat sakalaM
kumAra: |

tayA samaM tAmarasAyatAkSyA jagAma vaitAnikavedimadhyam
||40||

yatkAryata iti | tatra = vivAhamaNDape, kumAra: =
siddhArtha:; pativratAbhi: =

satIbhi: strIbhi: prayojakakartrIbhi:, yat kAryajAtam,
kAryate = niSpAdyate;

tadetat sakalaM kAryajAtaM kRtvA = vidhAya,
tAmarasAyatAkSyA = kamalAyatAkSyA,

tayA = rAjaputryA, samam = saha, vitAnaM prayojanamasyeti
vaitAnikI = vitAna-

sambandhinI yA vedi: = pariSkRtabhUmi:, "vedi: pariSkRtA
bhUmi:" ityamara: |

tasyA madhyam = madhyabhAgam, jagAma = agamat ||40||

udarciSastasya hutAzanasya havirbhiruccairjvalata: purastAt
|

kriyAkalApe kRtadhI: purodhA: saMyojayAmAsa
vadhUkumArau ||41||

udarciSa iti | udgatAni = uparigatAni, arcISi = jvAlA:,
yasya tasya;

@098

hutAzanasya = agne:, havirbhi: = prakSiptaghRtAdibhi:,
uccai: = atyantam, jvalata: =

prakAzayata: sata:, purastAt = agre, kRtadhI: =
nizcitabuddhi:, purodhA: = purohita:,

vadhUM ca kumAraM ceti tau, saMyojayAmAsa =
vivAhavidhinA tayo: pANigrahaM

kArayAmAsa ||41||

AsIt kumAra: pulakaprarohairudaJcitai:
kaJcukitAGgayaSTi: |

vaikakSamAlyacyutakesarAstadguptyai
babhUvurguNaratnarAze: ||42||

AsIditi | (tadA) kumAra: = siddhArtha:, udaJcite: =
udgatai:, pulaka-

prarohai: = romAJcAGkurai:, kaJcukitA =
saJjAtakaJcukA, AvRteti yAvat,

aGgayaSTi: = dehadaNDo yasya sa:, AsIt = abhUt |
vaikakSamAlyAt = kaNThAdurasi

upavItavat tiryakkSiptamAlyAt, "kaNThAd vaikakSikaM tu
tat | yat tiryak

kSiptamurasi" ityamara: | cyutA: = patitA:, kesarA: =
kiJjalkA:, "kiJjalka:

kesaro'striyAm" ityamara: | guNA: ratnAnIva teSAM
rAze: = samUhasya; tadguptyai

= romAJcAcchAdanAya, babhUvu: = abhavan ||42||

Avirbhavadbhi: zramavArilezairArdrAGguli:
koliyakanyakA''sIt |

vivAhadhArAjalazIkarAstadvyAjIbabhUvurvipu-
lekSaNAyA: ||43||

AvirityAdi | koliyakanyakA = koliyAdhipate: putrI, ca,
Avi-

rbhavadbhi: = utpadyamAnai:, zramavArilezai: =
svedajalakaNai:, ArdrAGguli: = siktAMguli:,

AsIt = abhUt | vipulekSaNAyA: = AyatAkSyAstasyA:,
vivAhe = vivAhavidhau,

dhArAjalasya zIkarA: = bindava:, "zokaro'mbukaNA:
smRtA:" ityamara: |

tadvyAjIbabhUvu: = apalApasAdhanAni babhUvu: |
etacchlokadvayoktAbhyAM dampatyo:

romAJca-svedAbhyAM parasparaM niratizayAnurAga:
sUcita: ||43||

@099

AlokalobhAdabhivartamAnA nivartamAnAstrapayA ca zazvat
|

tayorapAGgaprasarAstadAnIM DolAvihArazriyamanvabhUvan
||44||

AloketyAdi | tadAnIm = tasmin samaye, AlokalobhAd =
darzanautsu-

kyena, abhivartamAnA: = abhyudgacchanta:, trapayA = lajjayA,
ca nivartamAnA: =

pratyAvRttA:, zazvat = muhu:, tayo: = dampatyo:,
apAGgaprasarA: = kaTAkSavyAptaya:,

DolAvihArasya = preGkholikAkrIDAyA:, "DolA
preGkholikA striyAm" ityamara: |

zriyam = gamanAgamanarUpAM zobhAm, anvabhUvan =
anubhUtavanta: ||44||

abhyastayA saMvaraNAmburAzerAvartacakrabhramalIlayeva |

vara: samaM vAmadRzA kRzAno:
pradakSiNAprakramamanvatiSThat ||45||

abhyastayeti | vara: = siddhArtha:, saMvriyate varo'sminniti
saMvaraNa: =

vivAha:, sa evAmburAzi: = samudra:, tasya | Avarte =
ambhasAM bhrame, yazcakrabhrama: =

cakrAkArabhramaNam, tasya lIlayA = krIDayeveti
hetUtprekSA | vAmadRzA = vAma-

locanayA, sundaryA, samam = saha, kRzAnA: = agne:,
pradakSiNAprakramam = pradakSiNAgatim,

anvatiSThat = anuSThitavAt ||45||

kanyAkumArau kamanIyarUpAvAlokya homAgniradRSTapUrvau
|

pradakSiNArci:sphuraNacchalena
zlAghAzira:kampamivAcacAra ||46||

kanyeti | homAgni: = havirvahni:, kamanIyarUpau =
ramaNIyAkArau, adRSTa-

pUrvau = pUrvamadRSTau, asAdhAraNAvityartha:, Alokya =
dRSTvA; pradakSiNaM yathA syAt

tathA arciSAm = jvAlAnAm, sphuraNasya = prakAzanasya,
chalena = vyAjena,

zlAghAyai = abhinandanAya, zira:kampam = zirazcAlanam,
AcacAra = akarot |

ivetyutprekSAyAm ||46||

guruprayuktA kulapAlikA sA lAjopahAraM visasarja vahnau |

marudvidhUtA latikeva puSpaM cUtadrume syUtanavapravAle
{1. satanava^-ka^, pA^ tri^ |} ||47||

@100

guruprayukteti | sA kulapAlikA = kulAGganA, guruNA =
purodhasA, prayuktA =

preritA, vahnau = agnau, lAjAnAm = bhraSTadhAnAnAm,
upahAram = upAyanam,

"upAyanamupagrAhyamupahArastathopadA" ityamara: | visasarja
= visRSTavatI |

marudvidhUtA = vAyunA kampitA, syUtA: = grathitA:,
AbaddhA iti yAvat, nava-

pravAlA: = navapallavA: yena tasmin, cUtadrume =
AmravRkSe, latikA, puSpam =

kusumamiva, reje | ivetyutprekSAyAm ||47||

samudgatA dhUmatati: kRzAno: samIpalagnA mukhasArasasya
|

amlAnanIlAyatanAlabhaGgImaGgIcakArAmbujalocanAyA:
{1. amAnanIla^-pA^ |} ||48||

samudgateti | ambujalocanAyA: = kamalanetrAyA:, tasyA:,
mukhasArasya =

mukhakamalasya, samIpalagnA = sannihitA, samudgatA =
samutthitA:, kRzAno: =

vahne:, dhUmatati: = dhUmasamUha:, amlAna: = navya:, Ayata:
= dIrgha:, yo nAla: =

daNDastasya bhaGgIm = rItim, aGgIcakAra = svIkRtavatI
||48||

tasmAdudIrNA navadhUmarAjistasyA mukhe
tadgrahaNaprasanne |

kSaNaM samAlakSyata saJcarantI saroruhe
SaTpadamAlikeva ||49||  tasmAditi | tasmAt = homAgne:,
udIrNA = utthitA, navadhUmarAji: =

navadhUmapaMkti:, tasyA: = rAjaputryA:, tasya = varasya,
grahaNena = pANigrahaNena,

prasanne = nirmale, vikasite ityartha: | mukhe = Anane,
kSaNam = kiyantaM kAlam,

saJcarantI = saJcaraNaM kurvantI, saroruhe = kamale,
SaTpadAnAm = bhramarANAm,

mAlikA = paMktiriva, "SaTpadabhramarAlaya:" ityamara: |
samAlakSyata = sAdRzya-

malabhata | ivetyutprekSAyAm ||49||

vaktrAravindaM parita: prakIrNA vAmabhruvo
maGgaladhUmarAji: |

anyAmRtAMzubhramata: prayAtAmadhatta sAkSAt
pariveSalakSmIm ||50||

@101

vaktrAravindamiti | vAmabhruva: = vAmalocanAyAstasyA:;
vaktrAravindam =

mukhAmbujam, parita: = samantAt; prakIrNA = vyAptA;
maGgaladhUmarAji: = maGgalamayI

dhUmapaMkti:; anyAmRtAMzubhramata: =
candrAntarabhrameNa; prayAtAm = samIpaM gatAm;

sAkSAt, pariveSalakSmIm = paridhizobhAm; "pariveSastu
paridhi:" ityamara: |

adhatta = dhArayAmAsa ||50||

vaktrAmbujaM vAmadRza: parItA vaivAhikI
maGgaladhUmapaMkti: {1. ^dhUmabhaGgi:-tri^ |} |

babhAra nIlAMzukanirmitasya muhUrtavaktrAvaraNasya
zobhAm ||51||

vaktrAmbujamiti | vAmadRza: = vAmalocanAyAstasyA:;
vaktrAmbujam =

mukhakamalam; parItA = vyAptA; vaivAhikI =
vivAhanimittA; maGgaladhUma-

paMkti: = maGgalamayI dhUmarAji:; nIlAMzukena =
nIlavastreNa, nirmitasya = racitasya;

muhUrte = vivAhamuhUrtakAle, vaktrAvaraNasya =
avaguNThanasya, zobhAm = kAntim;

babhAra = dadhAra ||51||

kAlAJjanocchvAsavikUNitAkSaM {2. kAlAmbudo^-ka^ |}
dharmodakakliSTakapolapatram |

vivarNakarNotpalamAnanAbjaM {3. vikIrNa^-vi^ |} babhUva
dhUmagrahaNAnmRgAkSyA: ||52||

kAletyAdi | tasyA mRgAkSyA: = mRganayanAyA:;
AnanAbjam = mukhakamalam;

dhUmagrahaNAt = dhUmavyApanAt; kAlAJjanasya =
kRSNAJjanasya, ucchvAsena =

vyApanena, vikUNite = mIlite, akSiNI = netre, yasya tat;
dharmodakena = svedajalena,

kliSTam = malinam; kapolapatram = gaNDasthalaM yasya tat;
vivarNe = vikRte, karNo-

tpale, yasya tat, babhUva = abhUt ||52||

iti krameNAhitapANipID+astayA {4. pAda^-vi^ |} sahaiva
zvasurau kumAra: |

nanAma tAvapyanumodamAnAvAzIrbhiretAvanuvardhayetAm
||53||

@102

iti krameNeti | iti = ittham; krameNa = kramaza:; AhitA =
kRtA, pANi-

pID+A = pANigrahaNaM yena sa:; kumAra: = siddhArtha:;
tayA = svapatnyA; sahaiva =

sArdhameva; zvasurau = patnyA mAtApitarau; nanAma =
praNanAma | tau = zvasurAvapi,

anumodamAnau = anumodanaM kurvantau; etau = vadhUvarau,
dampatItyartha:; anuvardhaye-

tAm = samavardhayAtAmiti laGantameva nyAyyam ||53||

kumArasya kapilAM pratyAgamanam

anyAM^zca sarvAnapi bandhuvargAn sambhAvya jAyAsahita:
kumAra: |

nirgatya tasmAnnijarAjadhAnIpradakSiNAya pravaro jagAma
||54||

anyAM^zceti | jAyayA = patnyA sahita:; kumAra: =
siddhArtha:; anyAn =

aparAn; api sarvAn = nikhilAn; bandhuvargAn = jJAtivargAn
yathAvidhi,

sambhAvya = satkRtya; tasmAt =
koliyadezAdhipatiprAsAdAt; nirgatya = niSkramya;
nijarAjadhAnyA: = kapilAnagaryA:; pradakSiNAya =
pradakSiNIkaraNAya; gantu-

mityartha:; pravara: = utsuko bhUtvA; jagAma = agamat ||54||

tasmin muhUrte kapilAGganAnAM
kumAranidhyAnaparAyaNAnAm |

saudheSu saudheSu samudbabhUvu: zRGgAraceSTA
madanopadiSTA: ||55||

tasminnitti | tasmin muhUrte = kapilApratyAgamanakAle;
kumArasya =

siddhArthasya, nidhyAne = darzane; "nirvarNanaM tu
nidhyAnaM darzanAlokanekSaNam"

ityamara: | parAyaNAnAm = AsaktAnAm; kapilAGganAnAm =
kapilavAsinInAM

nArINAm; madanena = manmathena, upadiSTA: = janitA:,
zRGgAraceSTA: = zRGgAra-

rasAnubhAvA:; samudbabhUvu: = samutpannA babhUvu: ||55||

kapilAvAsiyuvatInAM kumAradarzanautsukyam

tathA hi kAcit karapallavena kalhAramAlAmavalambamAnA |

svayaM varItuM kila rAjadhAnIsopAnamArga {1.
rAjadhAnIM-pA^ |} tvarayA jagAma ||56||

@103

saptabhiragrimai: padyai: kavi: kapilAvAsiyuvatInAM
cumAradarzanautsukyaM

prakaTayati--tathA hItyAdinA | tathA hi = tasmin prasanne;
kAcid yuvati:,

kalhAramAlAm = saugandhikapuSpamAlAm; "saugandhikaM tu
kalhAram" ityamara: |

avalambamAnA = kare dhArayamANA svayam = AtmanA;
varItum = vararUpeNa dhAra-

yitum, rAjadhAnyA: = kapilAyA:, sopAnamArgam =
ArohaNamArgam; "ArohaNaM

syAt sopAnam" ityamara: | tvarayA = zIghratayA; jagAma =
yayau ||56||

netrasya taddarzananizcalasya mA mUdidaM rodha itIva
matvA |

apAsya kAlAJjanamAyatAkSI vAtAyanaM satvaramApa
kAcit ||57||

netrasyeti | kAcicca, AyatAkSI = vizAlAkSI,
taddarzane = tasya kumAra-

syAvalokane, nizcalasya = stabdhasya; svakIyasya netrasya =
nayanasya; "idam =

nayanasthAJjanam, rodha: = pratibandho mA bhUt" iti mattvA
= nizcitya, kAlA-

Jjanam = kajjalam, apAsya = nirAkRtya; satvaram = zIghram,
vAtAyanam =

gavAkSam, Apa = prApa ||57||

vibhUSaNairantarite madaGge {1. mamAGge-tri^, pA^, vi^ |}
naisargikIM kAntimasau na pazyet |

itIva naipathyamakalpayantI kAcit prapede sahasA gavAkSam
||58||

vibhUSaNairiti | kAcicca navayauvanA, asau = siddhArtha:;
vibhUSaNai: =

alaGkArai:, antarite = vyavahite, madaGge = mama zarIre,
jAtAM naisargikIm = svAbhA-

vikIm, kAntim = zobhAm, na pazyet = nAvalokayet' itIva =
itthamiva

(matvA) naipathyam-zarIrAlaGkaraNam; akalpayantI =
akurvantI, sahasA = jhaTiti,

gavAkSam = vAtAyanaM prati, prapede = jagAma ||58|| 

@104

vyAkozametad yadi karNapAze nivezayeyaM surabhi dvirepha:
|

mAM pIDayedityavadhIrya {1. ^dityavaSArya-vi^ |} manye
karNotpalaM kApi jagAma jAlam ||59||

vyAkozamiti | kApi ca yuvati:, yadi = cet, aham, etat,
surabhi =

sugandhi, vyAkozam = vikasitam, "vyAkozavikacasphuTA:"
ityamara: | karNa-

pAze = prazaste karNe, nivezayeyam = dhArayeyam; tarhi,
dvirepha: = bhramara:, "dvirepha:

puSpaliG bhramara:" ityamara: | mAM pIDayet = vedayet, iti
evam; karNotpalam =

karNasarojam, avadhIrya = tiraskRtyeva; jAlam = gavAkSaM
prati; "jAlaM tu gavAkSe

kSArake gaNe" iti hemacandra: | jagAma = agamat ||59||

tadAnanAlokanaharSajAta: stanasya romodgama eva bhUSA |

itIva patrAvalimutsRjantI vAtAyanAbhyarNamavApa kAcit
||60||

tadAnaneti | kAcicca yuvati:; tadAnanasya = kumAramukhasya,
Alokanena =

vIkSaNena, jAto yo harSa: = moda:, tena jAta: = udbhUta:,
stanasya = kucasya,

romodgama: = romaharSa eva bhUSA = alaGkAra:-iti matveva,
stanayordhRtAM patrA-

valim = alaGkAravizeSam, utsRjantI = tyajantI, abhyarNam
= zIghrameva, vAtAya-

nam = gavAkSamprati, avApa = prApa | ivetyutprekSAyAm
||60||

pativratAyA: paradarzanAya yAtrA na yukteti nirundhatIva
|  nitambabimbAd rasanA galantI kasyAzcidaghriM
kalayAJcakAra ||61||

pativratAyA iti | kasyAzcit = yuvatyA:; "pativratAyA:
satyA:, para-

darzanAya = parapuruSavIkSaNAya, yAtrA = gamanam, na
yuktam = ucitam" iti

nirundhatIva = vArayantIva, nitambabimbAt = kaTipradezAt,
galantI = skhalantI,

razanA = mekhalA, aMghrim = caraNam, kalayAJcakAra =
babandha ||61||

@105

ekAvalIM kAcidanarpayitvA kaNThopakaNThaM
karapaGkajena |

samudvahantI tvaramANacetAstasyopahArArthamiva pratasthe
||62||

ekAvalImiti | kAcit = aprasiddhA yuvati:, ekAvalim =
ekayaSTi-

hAram, anarpayitvA = adhRtvA, kaNThApakaNThaM =
kaNThasamIpam, karapaGkajena = kara-

kamalena, tasyopahArArtham = tasmai upAyanArtham,
samudvahantI dhArayantI, tvaramANa-

cetA: = paribhrAntacittA, caJcalacittetyartha:, satI,
pratasthe = prAtiSThat | ive-

tyutprekSAyAm ||62||

tAbhistadudvIkSaNatatparAbhirnirantarA:
saudhatalapradezA: |

jagajjigISormakaradhvajasya senAnivezapratimA babhUvu:
||63||

tAbhiriti | tasya = kumArasya, udvIkSaNe = darzane, ta
tparAbhi: = AsaktAbhi:;

tAbhi: = yuvatIbhi:; nirantarA: = niviDA:;
saudhatalapradezA: = prAsAdopari-

tanabhAgA:; jagatAm = lokatrayANAm, jigISo: =
jetumiccho:; makaradhvajasya =

manmathasya; senAnAM nivezena = vyUharacanAvinyAsena,
pratimA: = sadRzA:; vabhUvu: =

jAtA: ||63||

vIthISu vIthISu vilAsinInAM tasminnipetustaralA:
kaTAkSA: |

prAsAdajAlAntaritAGgayaSTe: prasUnaketoriva
puSpabANA: ||64||

vIthiSviti | vIthiSu vIthiSu = rathyAsu rathyAsu
sthitAnAM vilAsinInAm =

pramadAnAm; taralA: = tIvrA:; kaTAkSA: =
dRSTipAtA:; tasmin = siddhArthe; prAsAda-

jAlai: = saudhagatagavAkSai:, antaritA = AcchAditA,
aGgayaSTi: = dehayaSTi:,

yasya tasya; prasUnaketo: = madanasya, puSpabANA: =
puSpamayA vANA iva, nipetu: =

patitavanta: ||64||

@106

tamAyatAkSya: spRhaNIyamaGgAdaGgAntaraM
gantumazaknuvAnai: |

AkarNapUraprasRtairapAGgairAlokayAmAsuratRptibhAja:
||65||

tamAyatetyAdi | AyatAkSya: = vizAlAkSyastA: yuvataya:;
spRhaNIyam =

kamanIyam, aGgAd = avayavAd aGgAntaram = avayavAntaram;
gantum;

azaknupAnai: = asamarthai:; AkarNapUram =
karNAlaGkAraparyantam; prasRtai: = vyAptai:,

apAGgai: = netraprAntai:; atRptibhAja: =
tRptimabhajantya:; AlokayAmAsu: = darzayAmAsu: ||65||

tAsAM kumAra: zatapatramitrairvilocanairvismayanirnimeSai:
|

aGgeSu sarvatra niSiktabimbai: sAkSAt sahasrAkSa
ivAbabhAse ||66||

tAsAmiSi | kumAra: = siddhArtha:; tAsAm = yuvatInAm,
zatapatramitrai:,

padmasadRzai: "zatapatraM kuzezayam" ityamara: | vismayena
= AzcaryeNa, nirnimeSai: =

animeSai:; aGgeSu = avayaveSu: sarvatra, niSaktAni =
AsaktAni, bimbAni =

AkArANi yeSAM tai:, pratiphalitairityartha:; vilocanai: =
netrai:, sAkSAt =

pratyakSam, sahasrAkSa: = indra iva AbabhAse = babhau
||66||

yatraiva yatraiva kumAragAtre vyApAritaM
locanamaGganAbhi: |

tatraiva tatraiva babhUva kAntiniryAsani:syUtamivAnuSaktam
||67||

yatraiveti | aGganAbhi: = yuvatibhi:, kumAragAtre =
siddhArthazarIre, yatraiva

yatraiva = yasmin yasminnavayave, locanam = netram, vyApAritam
= nyastam;

tatraiva tatraiva = tasmin tasminneva bhAge, tat = netram;
kAntyA eva niryAsena =

vRkSakSIreNa, nisyUtam = samyagvaddhamiva, babhUva =
abhUt ||67||

tAsAM kumArAkRtirAturANAmaspandavisphAritalocanAnAm
|

vinetukAmeva manobhavAtiM pratyekamantarhRdayaM viveza
||68||

@107

tAsAmiti | AturANAm = manmathapID+itAnAm; aspandam =
nizcalam,

yathA syAt tathA visphArite = vistArite, locane = netre
yAsAM tAsAm, mano-

bhavArtim = madanapIDAm; vinetukAmA = apanetumicchU:,
kumArAkRti: = siddhArtha-

mukhabimbam; pratyekam = pratiyuvati, antarhRdayam =
hRdayasyAntarbhAgam, viveza =

praviSTavAn ||68||

kAcit tadA
kaNTakitAGgayaSTistadAnanAmbhoruhanirvizeSam |

AjighradAnandanimIlitAkSI karasthitaM
vibhramapuNDarIkam ||69||

kAciditi | tadA = kumAradarzanakAle; kaNTakitA =
romAJcitA, aGga-

yaSTi: = dehalatA, yasyA: sA, kAcit = navayauvanA; tasya
= kumArasya, Ana-

nAmbhoruhAt = mukhakamalAt, nirvizeSam = vizeSazUnyam,
tatsadRzamityartha:;

karasthitam = hastasthitam, vibhramasya = vilAsasya,
puNDarIkam = padmam;

Anandena, nimIlite akSiNI = netre yasyA: sA, satI,
Ajighrat = gandhama-

gRhNAt ||69||

kAcit tadAkarSaNasiddhamantraM kAmopadiSTaM kila
japtukAmA |

kareNa mandaM bhramayAJcakAra muktAkSamAlAmiva
hArayaSTim ||70||

kAciditi | kAcicca navayauvanA tadA = tasminnavasare;
kAmopadiSTam =

madanopadiSTam; tasya = kumArasya, AkarSaNe =
vazIkaraNe, siddham = phalaupayikam,

mantram = devasAdhakaM padasamUham; kila, iveti padadvayaM
sambhAvanAyAM vartete |

japtukAmA = jApaM cikIrSu:; kareNa = hastena,
muktAmayIm, akSamAlAm = japamAlAm,

eva hArayaSTim = hArasaram, mandam = zithilatayA,
bhramayAJcakAra = bhramima-

karot ||70||

zukAvacaJcUpuTapATalena nakhena kAcid vililekha navyam |

pANisthitaM ketakagarbhapatramanaGgasandezamivAsya kartum
||71||

@108

zuketyAdi | zukasya = korasya, "kIrazukau samau" ityamara:
| avacaJcU-  puTamiva = troTipuTavat, pATalena =
aruNena, nakena = kararuheNa; pANisthitam =

karasthitam; navyam = navInam, ketakapuSpasya garbhastham =
anta:sthaM patram =

kisalayam, anaGgasya = madanasya, sandezam =
tadavasthAsUcakalekham, kartum =

sampAdayitumiva, vililekha = ullikhitavatI ||71||

AlekhyalIlAphalakaM satUlimekaM {1. satulI^-ka^ |}
dadhAnA karapallavena |

AtmAnamAlikhya varAya tasmai dAtuM samudyogavatIva
tasthau ||72||

AlekhyetyAdi | kAcicca, karapallavena = svakIyakarahastena,
Alekhya-

lIlAyai = citrakrIDAyai, phalakam = paTTam, satUlim =
tUlyA = citralekhopakaraNabhUtayA

kUrcikayA sahitam, "tUlI zayyAkUrcikayo:" iti vaijayantI
|

dadhAnA = dhArayatI, tatra = paTTe, AtmAnam = nijam,
Alikhya = likhitvA, tasmai

varAya = siddhArthAya, dAtum, samudyogavatI =
prayatnavatIva, tasthau = asthAt ||72||

cetobhuva: puSpazilImukhAnAM parAgavarSai:
patatAmajasram |

kasyAzcidAsIt kaluSIkRteva dRSTi:
samudyadbahulAzrupUrA ||73||

cetobhuva iti | kasyAzcit = pramadAyA:, dRSTi: = netram,
cetobhuva: =

madanasya, ajasram = nirantaram, patatAm = pAtamApnuvatAm,
puSpazilImukhA-

nAm = puSpavANAnAm, parAgavarSai: = dhUlivarSAbhi: |
samudyan = udgacchat, bahula: =

atyadhika:, azrupUra: = vASpapravAho yasyA: sA; satI,
kaluSIkRtA = kAluSya-

mAptA, AsIt = abhUt ||73||

udbhinnaromodgamalobhanIyA rarAja kasyAzcana gaNDapAli:
|

dhRtAGkurA {2. kRtAGkurA-tri^ |} cittagrahapraveze
manobhuvo maGgalapAlikeva ||74||

@109

udbhinnetyAdi | kasyAzcana = pramadAyA:, gaNDapAli: =
kapolapradeza:, udbhinnena = udgatena, romodgamena =
romAJcena, lobhanIyA = pUraNIyA satI, citta-

syaiva gRhasya praveze, manobhuva: = manmathasya,
dhRtAMkurA = aMkuratvamApannA, maGgala-

pAlikA = aGkurArpaNapAtravizeSa:, iva rarAja =
zuzubhe ||74||

AkarNamAkRSTazarAsanasya kAmasya kAdambakadambakAnAm
|

pakSInileneva vidhUyamAnA kAciccakampe skhaladuttarIyA
||75||

AkarNamiti | kAcit = pramadA ca, AkarNam =
karNaparyantam, AkRSTam =

zarAsanam = dhanu:, yena tasya, kAmasya = madanasya,
kAdambAnAm = bANAnAm,

"kAdamba: katahaMseSvo:" iti hemacandra: | kadambakAnAm =
samUhAnAm, "niku-

rambaM kadambakam" ityamara: | pakSAnilena = pakSajAtena
vAyunA, vidhUyamAnA =

kampamAnA, skhalat = bhrazyat, uttarIyam = uttarIyavastram,
yasyA: sA, jAtA ||

dharmodabinduprakarairudIrNai: karambitA kAcana rAjate sma
|

kodaNDavallIva dRDhAvakRSTA
niSThyUtamuktAGkuritA smarasya ||76||

dharmetyAdi | udakAnAM bindava: udavindava:,
"manthodanasakthabindu"

(pA^ sU^ 6.3.60) ityAdinA udakazabdasyodAdeza:, dharmasya
= tApasya, uda-

vindava: = jalabindava:, teSAM prakarai: = ttamUhai:,
udIrNai: = udgatai:, karambitA =

dRDhAvakRSTA = dRDhatayA avakRSTA,
niSThyUtAbhi: = dRDhaniSpIDanena, bahirnirgatAbhi:

muktAbhi:, aMkuritA = janiM prAptA, aJcitetyartha:,
kodaNDavallI = ikSurUpA

dhanurlatA iva, rAjate sma = zobhate sma ||76||

mana:pratolIM vizata: prakIrNairmanobhuva:
pAdaparAgajAlai: |

kAcid dRzaM karburavigraheva vivarNabhAvaM pratipadyate
sma ||77||

mana: pratolImiti | kAcit pramadA, mana: = cittameva pratolI
= rathagama-

nArhavIthim, "rathyA pratolI vizikhA" ityamara: |
vikIrNai: = vistRtai:,

@110

manobhuva: = madanasya, pAdaparAgajAlai: =
caraNaraja:samUhai:, karburam = zabalitam,

vigraha: = zarIraM yasyA: sA iva | "citraM kirmIra
kalmASa-zavalaitAzca karbure",

zarIra varSma vigraha:" ityubhayatrAmara: | vivarNabhAvam
= varNamAlinyam, dRzam =

dRSTim, pratipadyate sma = prApnot | "laT sme" (pA^ sU^
3.2.118) iti

bhUtArthe laT ||77||

kumAramenaM kulazailadhurya bharttAramAptuM
paramAbhirUpyam |

vimbAdhareyaM jananAntareSu kiM vA'karot
puNyamagaNyarUpam ||78||

paJcabhi: padyai: taM vIkSamANAnAM strINAM
parasparamAlApamAha-kumAramiti |  paramAbhirUpyam =
paramasaundaryutam, kulazailadhuryam = kulAcalavat bhAra-

vAhinam, enam = imam, kumAram = siddhArtham, bhartAram =
patirUpeNa Aptum =

prAptum, bimbAdharA = aruNoSThI, iyam = rAjakanyA,
jannAntareSu = aparajanmasu,

agaNyarUpam = aganIyam, kiM vA puNyam = puNyajanakaM
karma = kriyAm, akarot =

vyadhAt | ityavadat' ityadhyAhAryam ||78||

sudhAnidhAnaM tuhinAMzubimbaM lakSmIvimAnAni ca
paGkajAni |

AtanvatA pUrvamamuSya vaktranirmANayogyeva kRtA
vidhAtrA ||79||

sudhetyAdi | pUrvam = etaccharIranirmANata: pUrvam,
sudhAnidhAnam = amRtanidhim,

tuhinAMzubimbam = candrAkRtim; lakSmIvimAnAni =
lakSmyA vAsa-

yogyAni ca paGkajAni = padmAni, AtanvatA = racayatA,
vidhAtrA = brahmaNA,

amuSya = kumArasya; vaktranirmANasya = mukharacanAyA:,
yogyA = abhyAsa:; kRtA =

vihitA-ityavadat | "yogyA'bhyAsa: paricaya:" iti vaijayantI
|

candrapaGkajAnAM nirmANAbhyAsavazAdeva brahmA asya
vadanaM nirmame-iti bhAva: ||

nirmANakAle bhuvanatrayasya, sambhRtya sambhRtya
samarpitena |

saundaryasAreNa sarojajanmA prAyeNa cakre yuvarAjamenam
||80||

@111

nirmANakAla iti | sarojajanmA = brahmA; prAyeNa =
prAyaza:, bhuvanatrayasya =

trilokyA:; nirmANakAle = racanAsamaye, sambhRtya
sambhRtya = saMgRhya, saMgRhya, samarpitena = vinyastena,
saundaryasAreNa = saundaryasya sthirAMzena, enam = imam;
kumAram =

rAjaputram, cakraM = sasarja | trijagatsaundaryasambhUto'yaM
kumAra iti bhAva: ||80||

yuvAnamenaM yugadIrghabAhuM draSTuM
trilokaspRhaNIyazobham |

asmAkamakSNAmayutaM viriJcastrilokavedI {1.
viriJci^-pA^ |} na cakAra kasmAt ||81||

yuvAnamiti | trilokavedI = lokatrayajJa:, viriJca: =
brahmA, "viriJco'ja:

viriJcina:" ityamara: | yugapat = ISAntabandhanavat,
"yugamISAntabandhanam"

iti vaijayantI | dIrghau = lambamAnau, bAhU = bhujau yasya
tam,

trilokyA spRhaNIyA = IrSyAkaraNIyA, zobhA =
saundaryam yasya tam, enam =

imam, yuvAnam = taruNam, draSTum = avalokayitum, asmAkam,
akSNAm = netrANAm,

ayutam = dazasahasrasaMkhyAkam, kasmAt = katham, na akarot =
vyadhAt ||81||

amuSya vaktrAmRtabhAnubimbasambhUtasaundaryasudhopayogAt |

Apadyate dRSTiyugaM na keSAmatraiva
janmanyanimeSabhAvam ||82||

amuSyeti | amuSya = kumArasya; vaktram = mukhameva,
amRtabhAno: = candrasya,

bimbam = maNDalam, tasmAt sambhUtA = utpannA, saundaryam =
ramaNIyatA, eva

sudhA = amRtam, upayogAt = sevanAt, atraiva = asminneva,
janmani = loka;

keSAm; dRSTiyugam = netrayugalam, animeSabhAvam =
nirnimeSabhAvam, na Apadyate =

prApnoti | animeSabhAvaM vismayavazAt nimeSazUnyatvaM
devabhUyaM ca | asya

saundaryam pazyanta: sarve'pi janA nirnimeSacakSuSo
bhavantItyartha: ||82||

@112

ityAdimAsAM giramatyudArAmAkarNayan
karNasukhAyamAnAm |

pradakSiNIkRtya purIM kumAra: prAvikSadantarbhavanaM
nRpasya ||83||

ityAdimiti | iti AdiryasyAstAm ityAdim, atthudArAm = ati-

mahatIm; karNasukhAyamAnAm = zrotrayo: sukhapradAtrIm,
karNapriyAmiti yAvat;

AkarNayan = zRNvan, kumAra: = siddhArtha:; purIm,
kapilAnagarIm; pradakSiNIkRtya =

pradakSiNAM kRtvA; nRpasya = rAjJa: zuddhodanasya;
antarbhavanam, antargRham;

prAvikSat = pravezaM kRtavAn ||83||

pravizya dUrAvanatena mUrdhnA
baddhapraNAmAJjalikuDmalena |

tayA sameta: zakavaMzadIpa: priyottaraGgaM pitaraM
vavande ||84||

pravizyeti | tayA = svapatnyA sameta: = sahita:;
zakavaMzasya = zAkyakulasya,

dIpa: = dIpakabhUta:; kumAra iti zeSa: | antarbhavanam,
pravizya = pravezaM kRtvA,

dUrAvanatena = dUrAdeva namreNa; baddha: praNAmasya =
praNate:, aJjali: = karapuTam;

kuDmala: = mukula iva yasmiMstena; "kuDmalo mukulo'striyAm"
ityamara: | mUrdhnA =

zirasA; priyottaraGgam = santoSeNa pUrNam; pitaram =
zuddhodanam; vavande =

praNanAma ||84||

utthApya dUrAnatamUDhabhAryamudaJcitAbhyAM
bhujapaJjarAbhyAm |

romodgamAdhyAsitagAtrayaSTirurvIpati: sAdaramAliliGga
||85||

utthApyeti | UDhA = pariNItA, bhAryA = patnI yena tam;
dUreNa = dUrata

evAnatam = namram; tam = kumAram; utthApya, romodgamena =
romAJcena, adhyA-

sitA = vyAptA, gAtrayaSTi: = dehayaSTi: (tanulatA)
yasya sa:; urvIpati: =

pRthvIpati: = rAjA; udaJcitAbhyAm = uddhRtAbhyAm;
bhujapaJjarAbhyAm =

bhujau paJjarAviva tAbhyAm; sAdaram = sasammAnam;
AliliGga = AliGgitavAn ||85||

anantaraM kAJcanapAtrasaMsthai: karpUradIpai:
parivAranArya: |

amuSya bhadrAsanamAsthitasya nIrAjanaM
maGgalamanvatiSThan ||86||

@113

anantaramiti | anantaram = praNAmakRtyAnantaram;
parivArasya = kulasya;

nArya: = striya:; kAJcanapAtrasaMsthai: =
suvarNamayapAtrai:; karpUrajvalitadIpai:; bhadrA-

sanam = zubhAsanam; Asthitasya = sthitasya; amuSya =
kumArasya; maGgalam =

maGgalamayam; nIrAjanam = ArArtikam; anvatiSThan =
anuSThitavanta: ||86||

iti vihitavivAhaM vizvavizrAntakIrtti

trijagadavanadIkSAbaddhakakSaM kumAram |

narapatiravalokya prIyamANa: sa mene

nijakulamatituGgaM nihanutArAtigarvam ||87||

iti buddhaghoSaviracite padyacUD+AmaNinAmni mahAkAvye
caturtha: sarga: ||

itIti | sa narapati: = rAjA zuddhodana:; vizvasmin
vizrAntA kIrtiryasya

tam; trijagata: = lokatrayasya, avanadIkSAyAm =
rakSaNavrate; baddhakakSam = baddhakaccham;

sannaddhamityartha:; kumAram, avalokya = dRSTvA;
prIyamANa: = prasIdan; nijakulam =

svavaMzam; atituGgam = atccyum, nihnata: = tiraskRta:,
arAtInAm =

zatrUNAm, garva: = darpo yena tAdRzam | mene = abhimene |
mAlinI vRttam | lakSaNaM

tu pUrvamuktameva ||

padyacUD+AmaNimahAkAvye kIrttivyAkhyAyAM caturtha:
sarga: ||

@114

paJcama: sarga:

trayo mahAprAsAdA:

tata: kumArasya samagravaibhavo narAdhinAtho
navayauvanazriya: |

RtUtsavAnAmupasevanakSamAnakArayat trInatulAn
mahAlayAn ||1||

tata iti | tata: = kumAravivAhAnantaram; samagram =
puSkalam, vaibhavam =

aizvaryaM yasya sa:; narAdhinAtha: = samrAT zuddhodana:;
navA = nUtanA, yauvanasya =

tAruNyasya zrI: = sampat yasya tasya; kumArasya =
siddhArthasya kRte; RtUtsavA-

nAm = hemanta-vasanta-varSotsavAnAm; upasevanakSamAn =
upabhogArhAn; atulAn =

anupamAn, trIn = etatsaGkhyAkAn; mahAlayAn =
vRhatprAsAdAt; akArayat =

nirmApitavAn ||1||

sa teSu sadmasvadhirAjanandano
vicitravinyAsavizeSazAlibhi: |

vinodyamAno varavArayoSitAM vilAsanRttairvijahAra
hAribhi: ||2||

sa iti | sa: = asau; adhirAjanandana: = cakravartisUnu:; teSu
sadmasu = uttama-

gRheSu; vicitrai: = Azcaryamayai:, vinyAsavizeSai: =
hastapAdAdinyAsabhedai:, zAlante =

zobhante iti tAdRzai:; vinodyamAna: = vinodaM
prApyamANa:; varavArayoSitAm =

zreSThavezyAGganAnAm, "vArastrI gaNikA vezyA"
ityamara: | hAribhi: = manoharai:;

vilAsanRttai: = krID+Anartanai:; vijahAra = vihRtavAn
||2||

varSAsamayavarNanam

babhUva varSAsamayo'tha medinI
kaThoragharmajvarazAntikarmaTha: |

azeSakAntArazikhaNDimaNDalI
vilAsalAsyakramadezikezvara: ||3||

babhUveti | atha = teSu prAsAdeSu vihArakAle; (kadAcit)
medinyA: =

bhUme:; kaThora: = kaThina:, yo gharmajvara: = uSNatApa:,
tasya zAntau = zamane,

karmaTha: = karmavIra:, "karmazUrastu karmaTha:" ityamara:
| azeSakAntAreSu = kRtsna-vaneSu,

yA zikhaNDimaNDalI = mayUrasamUha:, "kekI zikhaNDI
citrapatraka:" iti

vaijayantI | tasya vilAsalAsyasya = krID+AnRttasya, krame
= sampradAye, dezikezvara: =

AcAryavarya:; varSAsamaya: = varSAkAla:, babhUva =
abhavat ||3||

@115

payodharA: kecana kAcamecakAzcakAzire
caNDasamIraNeritA: |

zanai: zanairambarakRSNabhoginA vimucyamAnA iva
jIrNakaJcukA: ||4||

payodharA iti | tatra = tasmin varSartusamaye, kecana =
katipaye, kAca-

mecakA: = kAcamaNivat nIlA:, "kAco'kSiroge zikye maNau
mRdi" iti hemacandra: |

caNDena = prabalena, samIraNena = vAyunA, IritA: =
preritA, payodharA: =

meghA:, zanai: zanai: = mandaM mandam; ambaram = gaganameva,
kRSNabhogI = kRSNasarpa:,

tena vimucyamAnA: = tyajyamAnA:, jIrNakaJcukA: =
jIrNanirmokA:, "samau

kaJcukanirmokau" ityamara: | cakAzire = zuzubhire ||4||
tadA samAruhya vihAramaNDapaM sahaiva vadhvA
sarasIruhekSaNa: |

pradarzayan mInadRza: payodharAn pracakrame varNayituM
tapAtyayam ||5||

tadeti | tadA = tasmin varSAkAle, sa:, sarasIruhekSaNa: =
kamalanetra: siddhArtha:;

vadhvA = patnyA sahaiva = sAkameva, vihAramaNDapam =
varSAkAlocitakrID+AprAsAdam,

samAruhya = samArohaNaM (pravezaM) kRtvA, mInAviva
dRzau = netre yasyAstasyA: =

sundaryA: (yazodharAdevyA: kRte) payodharAn = meghAn,
pradarzayan = pradarzanaM

kArayan, tapasya = nidAghasya, "uSNa uSNAgamastapa:'"
ityamara: | atyaya: =

nAzastam, varSAkAlamityartha: | varNayitum = vyAkhyAtum;
pracakrame = prakramaM

kRtavAn ||5||

ita: sarojAkSi !
vilokayAmbudAnudanvadambhobharapazyatoharAn |

viyattalAbhogavilAsadarpaNapraviSTabhUmaNDala
bimbasannibhAn ||6||

ita iti | he sarojAkSi = kamalanayane ! ita: = asmAt
pradezAt; udanvata: =

samudrasya, "udanvAnudadhi: sindhu:" ityamara: | ambhasAm =
jalAnAm, bharasya =

bhArasya, pazyatoharAn = caurAn, pazyata anAdRtya
haratIti pazyatohara:;

"vAgdikpazyadbhyo^" (pA^ sU^ vA^ 6.3.21) iti SaSThyA
aluk, "pazyato yo

haratyartha sa caura: pazyatohara:" iti vaijayantI |
viyattalasya = AkAzapradezasya,

 @116

Abhoga: = vistAra eva vilAsa: = krIDA, darpaNa: =
krIDAdarza:, tasmin praviSTasya =

pratiphalitasya, bhUmaNDalasya = pRthvIpradezasya, bimbena
= AkAreNa, sannibhAn =

sadRzAn, ambudAn = payodharAn, vilokaya = avalokaya ||6||

RtuzriyA
dIptataDitpradIpikAsamArjitairaJjanasaJcayairiva |

natabhru ! navyai: zakalai: payomucAM nabha:sthalI
pAtramiyaM {1. pAtramidaM-vi^, pA^, tri^ |} vibhAvyate
||7||

Rtuzriyeti | he natabhrU = nate bhruvau yasyAstasyA:,
tatsambuddhau ! RtuzriyA =

RtulakSmyA, dIptAbhi: = pradIptAbhi:, taDidbhireva
pradIpikAbhi: = prakAza-

sAdhikAbhi:, samArjitai: = sampAditai:; aJjanasaJcayai: =
kajjalasamUhai:; iveti

sAdRzye | navyai = navInai:, payomucAm = meghAnAm,
zakalai: = khaNDai:, iyam = eSA;

nabha:sthalI = nabha:pradeza:; pAtram = bhAjanamiva,
vibhAvyate = anumIyate ||7||

payodakAlena cirapravAsinA samAgatenAbhinavaM priye !
dizAm |

vimucyamAnA iva kezaveNayo vibhAnti kAmaM
navameghapaMktaya: ||8||

payodetyAdi | he priye = priyadarzini ! imA
navameghapaMktaya: = navameghamAlA:;

abhinavam = navInam; tatkAlamityartha:;
kriyAvizeSaNametat; samAgatena =

prAptena, payodakAlena = meghakAlena; vimucyamAnA =
mucyamAnA:; dizAm = haritAm,

virahiNInAmiti ca dhvani: | kezaveNaya: = kezabandhA:;
kAmam = yatheccham;

vibhrAnti = zobhante | atra priyapravAsena veNIkRtAnAM
kezAnAmidAnI tadAgamane

saMskaraNArthamAmucyamAnatvam ||8||

tapAtyayAbhyAgamanena zAmyato nidAgharUpasya
kRpITajanmana: |

vijRmbhamANA iva dhUmavIcayo vizanti meghAvalayo
viyattalam ||9||

tapAtyayetyAdi | tapAtyayasya = varSAkAlasya,
abhyAgamanena = prAptyA;

zAmyata: = zamaM prApnuta:; nidAgharUpasya =
uSNakAlarUpasya; kRpITAt = jalAt,

janma = utpattiryasya tasya agne:; "kRpITamudare jale" iti
ratnakoza: | agne:

@117

jalajatvam "adbhyo'gnirbrahmata: kSatram" iti
manuvacanAjjJeyam | "kRpITa-

yonirjvalana:" ityamara: | vijRmbhamANA: = vardhamAnA:;
dhUmavIcaya: = dhUmaparamparA:;

iveti sAdRzye; meghAvalaya: = meghapaMktaya:; viyattalam =
AkAzatalam; vizanti =

pravizanti ||9||

purandarAkrAntibhayena ye purA payonidhiM
prApuralUnapakSakA: |

samutpatantIva ta eva bhUdharAstata:
samudyannavavAridacchalAt ||10||

purandaretyAdi | ye = parvatA:, purA = pUrvam; purandarasya
= indrasya; "puruhUta:

purandara:" ityamara:; AkrAnte: = AkramaNAt,
pakSacchedArthamiti bhAva: | bhayena =

bhItyA, alUnA: = acchinnA:, pakSA: = garuto yeSAM te,
santa:; payonidhim =

samudram, prApu: = yayu:, ta eva bhUdharA: = parvatA:, tata:
= samudrAt, samudyatAm =

ujjRmbhamANAnAm, navavAridAnAm = nIlameghAnAm,
chalAt = vyAjAt, "chalaM

chadmaskhalitayo:" iti hemacandra: | samutpatanti = udgacchanti
| ivetyutprekSAyAm ||10||

mRgAkSi ! vidyullatikAkarambitairnabho'vakAzo
jaladairvirAjate |

payonidhirvidrumavallivellitairyugakSaye kardamagolakairiva
||11||

mRgAkSIti | he mRgAkSi = mRganayane !  vidyullatikAbhi:
= taDillatAbhi:,

karambitai: = mizritai:; jaladai: = mevai:, nabho'vakAza: =
gaganapradeza:; yugakSaye =

kalpAnte; vidrumavallibhi: = pravAlalatAbhi:, vellitai: =
vyAptai:, kardamagolakai: =

paGkapiNDai:; "golakastu jArato vidhavAsute | aliJjare
guDe piNDe" iti

hemacandra: | payonidhi: = samudra iva; virAjate = zobhate |
kalpAnte sarve samudrA:

zuSyantIti AgamikA: | ivetyutprekSAyAm ||11||

zikhaNDinAmadbhUtatANDavazriyAmaraNyaraGge
madhurapraNAdinAm |

vilokya vidyunnayanena vibhramAn prazaMsatIva stanitena
toyada: ||12||

@118

zikhaNDItyAdi | toyada: = megha:; svastanitena = garjitena;
"stanitaM

garjitaM meghanirghoSe" ityamara: | adbhutA = AzcaryamayI,
tANDavazrI: = nRtya-

zobhA yeSAM teSAm; araNyaraGge = vane nRtyasthAne;
madhuraM yathA syAt tathA

praNAdinAm = praNadatAm, zikhaNDinAm = mayUrANAm;
vidyunnayanena = taDidvilokanena;

vibhramAn = vilAsAn; prazaMsati = prazaMsAM karoti |
ivetyutprekSAyAm ||

kalApina: kAJcanakAhalopamAn phaNIndralokAn parigRhya
caJcubhi: |

gabhIrakekAmukharIkRtAmbarA nadanti
cakrIkRtabarhamaNDalA: ||13||

kalApina iti | kalApA: = barhA-eSAM santIti kalApina: =
mayUrA:;

"kalApo bhUSaNe varhe" ityamara: | caJcubhi: =
caJcUpurai:; kAJcanasya = hemna:,

yat kAhalam = vAdyavizeSa:, tenopamAn = sadRzAn;
phaNIndralokAn = sarpasamUhAn,

parigRhya = parito gRhItvA | lokazabda: kavibhi:
samUhArthe'pi prayujyate; yathAha

bANa:-"aratigRhItazca visarjayAmbabhUva rAjalokam"
ityAdi | gabhIrayA =

gambhIrayA, kekayA = mayUre vANyA:; "kekA vANI
mayUrasya" ityamara: | mukharI-

kRtam = dhvanitam, ambaram = nabhastalam yaiste, cakrIkRtam =
valayIkRtam, barha- maNDalam = picchasamUho yaiste;
"picchavarhe napuMsake" ityamara: | santa:, nadanti =

dhvaniM kurvanti ||13||

suvarNakAreNa tapAtyayAtmanA payodapAlInikaSopalAntare
|

nighRSyamANA iva hemarAjayastaDillatA bhAnti
cakoralocane ||14||

suvarNetyAdi | he cakoralocane = cakoranetre !
tapAtyayAtmanA = varSartu-

rUpiNA; suvarNakAreNa = suvarNamayAbharaNazilpinA
nADindhamena; "nAD+indhama:

svarNakAra:" ityamara: | payodapAlyA: = meghapaMktareva,
nikaSopalasya = zANa-

prastarasya; "zANastu nikaSa: kaSa:" ityamara: | antare =
madhye; nighRSyamANA: =

vilikhyamAnA:, hemarAjaya: = suvarNarekhA:; taDillatA: =
vidyullatA:, AbhAnti =

zobhante | ivetyutprekSAyAm ||14||

malImasaM kevalamaGgamantaraM vizuddhamanta:karaNaM tu
mAmakam |

iti sphuraccaJcaladIdhiticchalAda vibhidya taM darSayatIva
vArida: ||15||

@119

malImasamiti | vArida: = megha:; mAmakam = madIyam; antaram
= bAhyam;

"antara: paridhAnIye bAhye svIye'ntarAtmani" iti
vaijayantI | aGgam =

avayava eva kevalaM malImasam = malinam; anta:karaNam =
anta:pradezaM tu vizuddham =

vizeSeNa svaccham; astIti zeSa: | iti = ittham, tam =
uparyuktam

viSayam; sphurantInAm = tejasvinInAm; dIdhitInAm =
aciradyutInAm, taDi-

tAm = vidyutAm; chalAt = vyAjAt, vibhidya = vibhajya;
darzayati = pradarzayati |

ivetyutprekSAyAm ||15||

samudranemIvahanasya bhAriNazcaturmahAsAgaramadhyavartina:
|

kUlAdrikUTeSu taDidgaNAvRtA vibhAnti sItA iva
meghapaMktaya: ||16||

samudranemItyAdi | samudra: = abdhireva nemi: = cakraprAnto
yasyA: sA samudra-

nemI = bhUmi:, tasyA: vahanasya = dhArakasya; bhAriNa: =
bhAravahanazIlasya; caturNAm =

etatsaMkhyAkAnAm; mahAsAgarANAm = mahAsamudrANAm,
madhye = anta:;

vartina: = vAsaM kurvata:, varAhamUrteriti yAvat |
kulAdrINAm = kulaparvatAnAm,

kUTeSu = zikhareSu; taDitAm = vidyutAm, gaNai:
samUhai:, AvRtA: = AvaraNaM prAptA:;

sItA: = lAGgalapaddhataya iva; meghapaMktya: =
megharAjaya:; vibhAnti = zobhante |

vyomna: parvatenopamAnaM sugraham |
tatrasthameghapaMktInAM halakarSaNajAtasItAbhirupa-

mAnamadha:sthavarAhasya sphuratyeva | ato vicAryatAm ||16||

vijitya vizvatrayamadbhutazriyA pradAnazauryeNa
payomucA'munA |

samucchritAnAM taralAkSi ! vidyuto jayadhvajAnAM
janayanti saMzayam ||17||

vijityeti | he taralAkSi = caJcalanayane ! amunA = anena;
adbhutazriyA =

AzcaryamayazobhAyutena payomucA = meghena;
pradAnazauryeNa = dAnabalena; vizvatrayam

= jagattrayam; vijitya = parAjitya; taDita: = vidyuta:,
jayadhvajAnAm =

vijayapatAkAnAm; saMzayam = sandeham, janayanti =
utpAdayanti ||17||

@120

sitacchadotsAraNavetrayaSTayo viloladRSTe ! vilasanti
vidyuta: |

dhanAghanai: proSitatarjanakriyAvighUrNyamAnA:
karazAkhikA iva ||18||

sitacchadetyAdi | he viloladRSTe = caJcalanayane !
sitacchadAnAm = haMsA-

nAm, utsAraNe = niSkAsane, vetrayaSTaya: =
vetradaNDA:; ghanAghanai: = varSukameghai:;

"varSukAbdo ghanAghana:" ityamara: | proSitAnAm =
virahiNAm, tarjanakriyA-

yAm = bhartsanakarmaNi, vighUrNyamAnA: = cAlitA:,
karazAkhikA: = aMgulya:,

"aMgulya: karazAkhA: syu:" ityamara: | iva; vidyuta: =
taDita:, vilasanti =  zobhante | ivetyutprekSAyAm ||18||

zatahradApAditacArumaurvikaM salIlamAdAya
mahendrakArmukam |

payodakAla: zabara: zaravrajairapuNDarIkAM vidadhAti
medinIm ||19||

zatahradetyAdi | payodakAla: = varSAkAla:, zatahradAbhi:
= vidyudbhi:, "zampA

zatahradA hrAdinI" ityamara: | ApAditA = sampAditA,
cAru: = manoharA,

maurvikA = jyA, yasya tat, "jyA jIvA maurvikA druNA" iti
vaijayantI | mahendra-

kArmukam = indradhanu:, salIlam = anAyAsena, AdAya =
gRhItvA, zabara: = kirAta:,

zaravrajai: = bANasamUhai:, "zare jale"; "zara:
punardadhisare kANDatejanayorapi" iti

hemacandra: | apuNDarIkAm = na vidyante puNDarIkANi =
sitAmbhojAnyeva puNDarIkA:

= vyAghrA yasyAM tAm, "puNDarIka: sitAmbhojam",
"vyAghre'pi puNDarIko

nA' ityubhayatrAmara: | medinIm = pRthvIm, vidadhAti =
karoti ||19||

bhujaGgabhugvAntaphaNAmaNizriya: sphuranti bhUmnA
puruhUtagopakA: |

pracaNDadhArAhataratnasUdaraprakIrNa
ratnopalakhaNDakAntaya: ||20||

bhujaGgetyAdi | bhujaGgAn = sarpAn, bhuJjantIti te
bhujaGgabhuja: = mayUrA:,

tai:; vAntAnAm = udgIrNAnAm, phaNAmaNInAm =
phaNAratnAnAm, zrI: = zobheva

zrIryeSAM te, bhUmnA = atizayena, puruhUtagopakA:
indragopakA:, kITavizeSA:,  pracaNDadhArAbhi: =
ugrajalasantatibhi:, AhatAyA: = tADitAyA:, ratnasuva: =

stnaprasavabhUme:, udarAt = garbhAt, prakIrNAnAm =
vistIrNAnAm, ratnopalakhaNDA-

@121

nAm = ratnazakalAnAm, kAntiriva kAntiryeSAM te, "acalA
kIlinI perA

bIjasU: ratnasU: svasU:" iti vaijayantI | santa:, sphuranti
= zobhante ||20||

zarannizAkAzatalodaraprabhAsahodare nUtanazAdvalasthale
|

patanti vajrAyudhagopakITakA:
samagrasandhyAruNatArakopamA: ||21||

zarannizetyAdi | zarannizAyAm = zAradarAtryAm,
AkAzatalodarasya =

gaganamadhyabhAgasya, prabhAyA: = kAntyA:, sahodare =
sadRze, nUtanam = navInaM yat

zAdvalasthalam = zAdaharitapradeza:, tasmin, "zAdvala:
zAdaharite", "zAdo

jambAlazaSpayo:" iti cAmara: | samagrasandhyAyAm =
pUrNasandhyAyAm, aru-

NAnAm = lohitAnAm; tArakANAm = nakSatrANAm, upamA
= sAdRzyaM yeSAM te;

'vajrAyudhakITakA: = indragopAkhyakITavizeSA:, patanti
= zobhante ||21||

`viyatpRthivyo: kiyadantaraM bhavet' iti pramAtuM prathamena
vedhasA |

prasAryamANA iva mAnarajjava: patanti dhArA: parita:
payomucAm ||22||

viyadityAdi | idAnIm; payomucAm = meghAnAm, dhArA: =
jalapravAhA:,

prathamena vedhasA = AdibrahmaNA, viyatpRthivyo: =
dyAvApRthivyo:, kiyadantaram =

kiyAnavakAza:, iti = ittham, pramAtum = paricchettum,
prasAryamANA: = vistIryamANA:,

mAnarajjava: = paricchedakapAzA:, iva, patanti =
patantyazzobhante ||22||

iyaM cakorAkSi ! payodamAlikA
prakAmavAcATabakoTamaNDalI |

upAttazaGkhA sphuTamikSudhanvana:
prayANamudghoSayatIva viGmukhe ||23||

iyamiti | he cakorAkSi: = cakoranayanaM ! iyaM
payodamAlikA = meghapaMkti:,

prakAmam = atyantaM yathA syAttathA vAcAya = vAcAlA:,
bakoTAnAm = vakAnAm,

maNDalI = samUhI yasyAM sA, "vako bakoTa: kahva:" iti
vaijayantI | upAtta: =

gRhIta:, zaGkho yayA sA, satI, diGmukhe = AzAmukhe,
sphuTam = spaSTam, prayANam =

gamanam, uddhoSayati = prathayati | ivetyutprekSAyAm ||23||

@122

vakAvalIvibhramakaNThakambavo
vitIrNazakrAyudhacitrakambalA: |

namanti zaileSu
navAbhrakuJjarAstaTAbhighAtArthamivoDhagarjitA: ||24||

bakAvalIti | bakAvalya: = bakaparamparA eva vibhramAya =
vilAsAya, kaNTha-

kambava = kaNThabaddhazaGkhA yeSAM te, "zaGkha: syAt
kamburastriyAm" ityamara: |

vitIrNam = dattam, zakrAyudham = indradhanureva, citram =
vicitram, kambalam = kutho

yeSAM te, navAbhrANi = nUtanameghA iva kuJjarA: =
gajA:, zaileSu = parvateSu, taTAbhi-

ghAtArtham = vaprakrIDArtham, UDhagarjitA: =
vihitagarjanA:, santa:; namanti = natA:

bhavanti ||24||

kSaNaprabhAcampakadAmabhUSaNA diza:
surendrAyudhacAruzekharA: |

payodazRGgairnavavArigarbhitai: {2. pAthoda^-ma^ |}
parasparAbhyukSamiva {3. ^bhyukSimiva-ma^ |} prakurvate
||25||

kSaNetyAdi | kSaNaprabhA: = vidyuta eva campakadAmAni =
campakapuSpamAlA:,

bhUSaNam = alaGkaraNaM yAsAM taya:, "airAvatya:
kSaNaprabhA:" ityamara: | surendrAyudham

= indradhanureva cAru: = manoja:, zekhara: = zirobhUSaNaM
yeSAM tA:, diza: =

kakubha:, navavArINAm = nUtanajalAnAm; garbha: saJjAta
eSAmiti tAdRzai:,

jalapUrNairityartha:; payodazRGgai: = meghazRGgai:,
parasparAbhyukSam = anyonyasecanam,

prakurvate = vidaghati | ivetyutprekSAyAm ||25||

vigAhamAnasya nabha:sthalIgRhaM
nidAdhajiSNorRtucakravartina: |

ghanena baddhA iva toraNasraja: surendracApA: sutarAM
cakAsati ||26||

nigAhetyAdi | nabha:sthalIgRham = gaganamandiram,
vigAhamAnasya = AloDa-

yata:, nidAghasya = grISmasya, jiSNo: = jayanazIlasya,
Rtucakravartina: = varSarto:;

ghanena = meghena, baddhA: saMyatA:, surendracApA: =
indradhanuSmatya:, toraNasraja: = toraNa-

mAlikA:, cakAsati = prakAzante ||26||

@123

prakampitAyAM kaThakASalIlayA digantabhittau
stanayitnudantinA |

vizIryamANA iva tArakAgaNA: palANDubhAsa: karakA:
patantyamU: ||27||

prakampitAyAmiti | kaTasya = gajagaNDasya,
"gajagaNDakaTI kaTau" ityamara: |

kASalIlayA = kaSaNakrIDayA, "stanayitnurbalAhaka:"
ityamara: | digante

eva bhittau = kuDye, stanayitnu: = megha eva dantI =
gajastena; "bhitti: strI

kuDyam" ityamara: | vizIryamANA: = vikIryamANA:, amU:
= karakA: = varSopalA:,

"varSopalAstukarakA:" ityamara: | palANDo: =
zvetakandasya, bhA: = kAntiriva

bhA: yeSAM te; "palANDustu zvetakanda:" iti vaijayantI
| patanti = patanamA-

padyante ||27||

paya: pravAhai: samameva vArida: paraM samAdAya
mahApayonidhe: |

punarvibhaktA iva mauktikotkarA: sphuranti
varSopalazarkarA: kSitau ||28||

paya: pravAhairiti | vAridai: = meghai:, paya: pravAhai: =
jalapravAhai:, samam =

sahaiva, mahApayonidhe: = mahAsamudrAt, param = atyantam
yathA syAt tathA

samAdAya = gRhItvA, punarvimuktA: = visRSTA:,
mauktikotkarA: = muktAphalasamUhA

iva, kSitau = pRthivyAm, varSopalazarkarA: =
karakakhaNDA:, iveti sAdRzye,

sphuranti = zobhante |

"zarkarA khaNDavikRtau karparAMze rugantare |

upalAyAM zarkarAyugdeze ca zakale'pi ca ||" iti
hemacandra: ||28||

yathA yathA vRSTibhirabhramaNDale vijRmbhate
vaidyutahavyavAhana: |

tathA tathA pAnthamRgIdRzAM dhruvaM vijRmbhate cetasi
manmathAnala: ||29||

yathA yatheti | abhramaNDale = AkAzapradeze,
vaidyutahavyavAhana: = vidyut-

sambandhi agni:, yathA yathA = yena yena prakAreNa,
vijRmbhate = vardhate, tathA tathA =

tena tenaiva prakAreNa, panthAnaM nityaM gacchantIti
pAnthA: = pathikajanA:, teSAM

@124

mRgIdRzAm = hariNekSaNAnAM sundarINAm, cetasi =
manasi, manmathAnala: =

kAmAgni:, vijRmbhate = vardhate ||29||

nidAghatApajvalitA vanasthalI prasArayantI
sphuTakandalIkaram |

mayUrakekAvirutairmanoharai: payodamabhyarthayatIva jIvanam
||30||

nidAgheti | nidAghatApena = grISmoSmaNA, jvalitA =
tApitA, vanasthalI =

vanapradeza:, sphuTAm = puSpitAm, kandalIm =
kandalIkusumameva karam = hastam,

prasArayantI = vistArayantI, manoharai: = ramaNIyai:,
mayUrANAM kekAvirutai: = kekA-

dhvanibhi:, payodam = megham, jIvanam = jalamiva; abhyarthayati
= yAcate | "jIvanaM

bhuvanaM vanam" ityamara: ||30||

vinidrakAntAravinamravATikAprasUnakiJjalkaparAgavAhina:
|

haranti mandA: pavamAnakandalA: zikhaNDinAM
tANDavajaM parizramam ||31||

vinidretyAdi | vinidrANAm = vikasitAnAm; kAntAre vane,
sthitAyA:

kadambavATikAyA: = nIpazreNyA:; prasUnAnAm =
puSpANAm; kiJjalkaparAgAn =

kesarapAMsUn, bahantIti tAdRzA:; "nIpapriyakadambAstu
kiJjalka: kesaro'stri-

yAm"; "parAga: kausume reNau" iti cAmara:, mandA: =
mantharagataya:, pavamAna-

kandalA: = vAtAMkurA:; tANDavajam =
viziSTanartanajanyam; parizramam = khedam,

haranti = nAzayanti ||31||

vizaGkaTAmambararAjavIthikAM
valAhakAnAmaTatAmitastata: |

pratAyamAnA iva pAdapAMsava: patanti mandaM parita:
paya:kaNA: ||32||

vizaGkaTetyAdi | vizaGkaTAm = vizAlAm;
"vizaGkaTaM pRthu bRhad vizAlam"

ityamara: | balAhakAnAm = haMsAnAm, ambaram = gaganameva,
rAjavIthI = pradhAnavIthI,

tAm; itastata:; aTatAm = saJcaratAm; satAm;
pratAyamAnA: = vitanya-

mAnA:, pAdapAMsava: = pAdarajAMsi; paya:kaNA: =
jalabindava:, iva; parita: =

abhita:, mandam = zanai:; patanti ||32||

@125

vighuSyamANe taDitA'bhramaMDale vidhAya sAkSye
navavaidyutAnalam |

Rtu: purodhAstaTinIsamudrayo:
pravartayatyUrmikaragrahotsavam ||33||

vidyuSyamANa iti | taDitA = vidyutA; vighuSyamANe =
zabdAyite; abhramaNDale =

AkAzapradeze; navam = vidyutsambandhinamagnim; sAkSye =
sAkSikarmaNi;

vidhAya = kRtvA, Rtu: = varSartu:; purodhA: = purohita:;
iti vyastarUpakam |

"purodhAstu purohita:" ityamara: | taTinI = nadI, ca
samudrazca = abdhizca,

tayo:, Urmaya: = vIcaya eva karA: = hastA:, teSAM graha:
= grahaNam, vivAha ityartha:;

sa eva utsava: = kSaNastam, pravartayati = nirvartayati ||33||

anena kAlena vinA'mRtadravairnikAmamAyAditasarvasampadA |

azeSato bhUrapi sarvathA
bhajedaputriNInAmadhidevatApadam ||34||

aneneti | amRtAnAm = jalAnAm, dravai: = niSyandai:,
nikAmam = atyantam,

ApAditA: = sampAditA:; sarvasampada: = samagradhAnyAdikam
yena tena; anena

kAlena vinA = varSAkAlena vinA; bhU: = iyaM pRthivI,
sarvathA = sAkalyena; apu-

triNInAm = putrarahitastrINAm; adhidevatApadam =
pradhAnadevatAsthAnam; bhajet =

seveta | yadyayaM varSAkAlo nAbhaviSyat tadA
jalAbhAvAdiyaM bhUmi sasyAdi-

rahitA satI bandhyA'bhaviSyadityartha: ||34||

iti prazaMsAmukhare sakautukaM svavRttimuddizya
narendranandane !

upoDhalajjA iva diGmukhAntare tirobabhUvu: sakalA:
payodharA: ||35||

i titi | sveSAm = nijAnAm; vRttam = caritam, uddizya =
lakSyaM kRtvA;

iti = evam; prazaMsayA = zlAghayA, mukhare =
zabdAyamAne; narendranandane = rAjakumAre

sati; sakautukam = azcaryasahitam, upoDhA = dhRtA, lajjA =
vrIDA, yaiste

sakalA: = samagrA:, payodharA: = meghA:, diGmukhAntare =
dizAM madhyabhAge; tiro-

babhUvu: = antarhitA:, babhUvu: ||35||

@126

zaratsamayavarNana

digaGganAvarNaghRtAnulepanaM
sitacchadasvairavihAravIthikA |

sarojinIyauvanavibhramodaya: samAvirAsIt samayo'tha
zArada: ||36||

drimiti | atha = varSAkAlAnantaram; dizAmevAGganAnAm =
strINAm, varNa-

ghRtAnulepanam = kAntijanakavRtanirmitalepanabhUtam;
dizAM prakAzakamiti yAvat;

sitacchadAnAm = zvetapakSANAM haMsAnAm,
svairavihArasya = svacchandalIlAyA:

vIthikA = paMkti:, "haMso marAlo nIlAkSazcakrapakSa:
sitacchada:" iti vaijayantI |

sarojinInAm = kamalinInAm; yauvanavibhramasya =
tAruNyavilAsasya;

udaya: = AvirbhAvarUpa:, zArada: = zaradRtusambandhI;
samaya: = kAla:, samAvirAsIt  = avirbabhUva ||36||

taDitpriyAyA: savilAsasampado balAkikAyAzca
vizuddhajanmana: |

viyogadu:khAdiva maunamudritA: prapedire pANDaratAM
payodharA: ||37||

taDiditi | payodharA: = meghA:; taDitpriyAyA: =
vidyudrUpakAntAyA:, savi-

lAsasampada: = vibhramAtizayaviziSTAyA:; balAkikAyA:
= bisakaNThikAyA:;

"balAkA bisakaNThikA" ityamara: | vizuddham = dhavalam,
pUtaM ca janma yasyAstasyA:;

viyogadu:khAt = virahasaJjAtadu:khAdiveti hetUtprekSA |
maunena = mauna-

bhAvena, mudritA: = pratibaddhA:; zaradi
meghADambarAbhAvAditi bhAva: | santa:,

pANDaratAm = dhavalatAm, prapedire = prApnuvan |
viyogakAle dazasu madanAvasthAsu

pANDaratvAsyAnanyatamatvAt ||37||

kadarthitAtmIyaguNaprakAzane kSayaM prapanne sati
vAridAgame |

pramodahAsA iva diGmRgIdRzAM samudbabhUvu:
kalahaMsamaNDalA: ||38||

kadarthitetyAdi | kadarthitam = vinAzitam, AtmIyaguNAnAm
= svakIya-

guNAnAm, prakAzanaM yena tasmin, vAridAgame =
varSAkAle, kSayam = nAzam,

prapanne = prApte sati, kalahaMsamaNDalA: =
rAjahaMsasamUhA:, diza eva mRgIdRza: =

hariNekSaNA yuvataya:, tAsAm pramodahAsA: =
santoSajanitahAsA:, samudbabhUvu: =

samutpannA: babhUvu: ||38||

@127

sitacchadAnAM zravaNArtikAraNaM nizamya
kolAhalamutkacetasAm |

viyogabhAjastaruNIjanA {1. viyogajAtA:-pA^ |} bhRzaM
nininduranta:karaNena bhArgavam ||39||

sitetyAdi | sitacchadAnAm = zvetapakSANAM haMsAnAm,
zravaNArtikAraNam =

zravaNapItahetubhUtam, kolAhalam = kalakalam, AkarNya =
zrutvA, utkAni =

utsukAni, cetAMsi = yeSAM teSAm, viyogabhAja: =
virahiNa:, taruNIjanA: =

yuvatya:, anta:karaNena = hRdA, bhArgavam =
bhRgukulotpannaM parazurAmam, bhRzam =

atyartham, ninindu: = nindAM kRtavanta: | haMsAnAM
kolAhalamAkarNya vivRddhavirahavyathA:

proSitabhartRkA: varSAkAle mAnasaM sara:
praviSTAnAM haMsAnAM punarAgamana-

mArgabhUtaM krauJcarandhraM vihitavantaM bhArgavaM
rAmaM ninindurityartha: ||39||

anantaratnAkaraphenamaNDalairanaGgakIrttistaba-
kabhramAvahai: {2. ^zriyAvahai:-vi^ |} |

marAlavRndairvalamAnapakSakairapUri sarva haridantakandaram
||40||

anantetyAdi | anantasya = amitasya, ratnAkaraphenasya =
samudraDiNDIrasya,

maNDalai: = samUhairiva sthirai:, "DiNDIro'bdhikapha:
phena:" ityamara: | anaGgasya =

manmathasya, kIrtInAm = yazasAm, stabakasya = gucchasya,
bhramam = saMzayam, AvahantIti

tAdRzai:; marAlavRndai: = haMsasamUhai:, valamAnA: =
caJcalA:, pakSA yeSAM

tai: sadbhi:, sarvam = nikhilam, haridantakandaram =
digantarUpaM gahvaram, apUri =

pUrNam ||40||

vikAsinAM saptapalAzabhUruhAM vijRmbhamANA: parito
rajobharA: |

harinmukhAnAmadhivAsacUrNakabhramaM vitenu:
prathamAnasaurabhA: ||41||

vikAsinAmiti | vikAsitAm = vikacitAnAm, sapta palAzAni

= parNAni, parvasu yeSAM teSAm = pUruhAm =
vRkSANAm; tatkusumAnAmiti yAvat;

anyathA puSparajaso'sambhavAt | parita: = samantAt,
rajobharA: = raja:kaNA:,

vijRmbhamANA: = vardhamAnA:, prathamanim =
vistAryamANam, saurabhaM yeSAM te;

@128

harinmukhAnAm = digmukhAnAm, adhivAsAnAm =
adhikavAsanAyutAnAM cUrNAnAm;

bhramam = sandeham; pravitenu: = vistArayAmAsu: ||41||

pravartyamAne pramadairmadAvalai: samulvaNe
dAnajalAbhivarSaNe |

gate'pi varSAsamaye mahApagA
babhUvuratyantavivRddhajIvanA: ||42||

pravartyamAna iti | varSA samaye = varSAkAle; gate =
yAte'pi; pramadai: = prakRSTa-

madai:, madAvalai: = gajai:, samulvaNe = adhike; dAnajalasya
= madajalasya, abhi-

varSaNe = secane; pravartyamAne = kriyamANe; mahApagA: =
nadya:, atyantam = Adhi-

kyena, vivRddham = vRddhiGgatam, jIvanam = jalam, yAsAM
tA: satya:; babhUvu: =

jAtA: ||42||

kalAdhinAtha: karajAlamujjvalaM prasArayAmAsa haritsu {1.
saritsu-vi^, ma^ |} nirbharam |

cirotsukAnAM kumudAkarazriyAM dRDhAGgapAlImiva {2.
dRzAGga^-vi^, ma^ |} kartumunmanA: ||43||

kalAdhinAtha iti | kalAdhinAtha: = candra:;
zRGgArakalAsu nipuNo nAyaka

iti ca gamyate | haritsu = dikSu; ujjvalam = zubhram;
karajAlam = kiraNasamUham;

hastau ceti gamyate | cirotsukAnAm = ciramutkaNThitAnAm,
kumudAkarANAm =

kumudinInAm; zrI: = zobhA yAsAM tAsAm, kau = bhUmau,
mudAm = santoSANAmAkara: =

nidhAnabhUtA, zrI: = zobhA yAsAM tAsAM
sundarINAm, nAyikAnAmiti ca |

dRDhaM yathA syAt tathA aGgapAlIm = AliGganam,
"aGgapAlI parIrambhe" iti

hemacandra: | kartum = vidhAtum, unmanA = utsuka iva;
nirbharam = atyantam,

prasArayAmAsa = prasAra kRtavAn |
"ativelabhRzAtyarthAtimAtrodgADhanirbharam"

ityamara: ||43||

vitAyamAnai: smitacandrikAbharaistaraGgitA:
kSaumavizeSapANDarai: |

vilajjamAnA dvijarAjadarzanAd dhRtAvaguNThA {3.
tUrNAva^-vi^ |} iva digvadhUTikA: ||44||

@129

vitAyamAnairiti | sitacandrikAyA:, bharai: = samUhai:;
kSaumavat = dukUlavat,

vizeSeNa = atizayena, pANDarai: = dhavalai:,
vitAyamAnai: = prasAryamANai:, sadbhi:,

dvijarAjasya = candrasya, darzanAt vilajjamAnA: = lajjAM
prApnuvantya:; ghRta: = kRta:,

avaguNTha: = AvaraNaM yAbhistA: | digvadhUTikA: =
digyuvataya:, iva, taraGgitA: ||

pataGgadAvAnalalaGghitAtmanAM
tamastamAladrumaSaNDasampadAm |

marutprakIrNA iva bhasmadhUlaya: zazaGkire
zAradameghapaMktaya: ||45||

pataMgetyAdi | pataGga: = sUrya eva dAvAnala: =
vanavahni:, "pataGga: pakSi-

sUryayo:" ityamara: | tena laGghitA: = bhakSitA:, AtmAna:
= svarUpANi, yAsAM

tAsAm, sUryadagdhAnAmiti yAvat |
laGghatirbhakSaNArtho'pi prayujyate | yathA

hi kAlidAsakavi: mAlavikAgnimitre-"eSa
bAlAzokavRkSasya pallavAni

laGghayati hariNa:" iti | tamasAmeva tamAladrumANAm =
tamAlavRkSANAm,

SaNDasya = samUhasya, sampadAm = atizayAnAm | marutA =
vAyunA; prakIrNA: =

vikSiptA:, bhasmadhUlaya: = bhasmarajAMsi;
zAradameghapaMktaya: = zaratkAlasya megha-

rAzaya:, iva, zazaGkire = zaGkAmutpAdayAmAsu: ||45||

visRtvarai: zAradikai: payodharairviDambayAmAsa
vikIrNamambaram |

taraGgabhaGgai: kalazAmbhasAM
nidheryugAntabhinnairlavaNodadhedaryutim ||46||

visRtvarairiti | visRtvarai: = visaraNazIlai:, zAradikai:
= zaratkAlabhavai:,

payodharai: = meghai: vikIrNam = vyAptam; ambaram =
gaganatalam; taraGgabhaGgai: =

vIcikhaNDai:; vikIrNasyeti vibhaktivipariNAmenAnvaya: |
kalazAmbhasAM

nidhe: = kSIrasamudrasya; "kSIroda: kalazodadhi:" iti
tatparyAyakalazodadhizabde

vaijayantIkoza: | yugAnte = pralayakAle; bhinnai: =
mizrai:, taraGgabhaGgai: = vIcikhaNDai:;

lavaNodadhe: = kSArasamudrasya; dyutim = zobhAm;
viDambayAmAsa = anucakAra ||

kRtAbhiSekA: prathamaM {1. prathamI-ka^ pA^ |}
ghanAmbubhighRtottarIyA: zaradabhrasaJcayai: |

viliptagAtrya: {2. gAtrA:-ka^, pA^ |}
zazirazmicandanairdizo dadhustArakahArayaSTikAm ||47||

@130

kRtAbhiSekA iti | prathamam = pUrvam, ghanAmbubhi: =
varSAkAlikameghajalai:;

kRtAbhiSekA: = kRtasnAnA:; (puna:) zaradabhrasaJcayai:
= zaratkAlikaghanasamUhai:,

dhRtamuttarIyam = uttarIyavastraM yAbhistA:; zazina: =
candrasya, razmibhi: = kiraNai-

reva candanapaGkai:; viliptAni gAtrANi = zarIrANi
yAsAM tA:; diza: = kASThA:;  tArakANAm =
nakSatrANAmeva, hArANAm = bhUSaNAnAm, yaSTikAm =
muktAsrajam;

"tArakaM tArakA'pi ca" iti zAzvata: | dadhu: =
dhArayAmAsu: ||47||

kRtAplavAnAmacireNa {1. kRtAplutAnA^-ka^ |}
vAridairdizAvadhUnAM rucirAmbaratviSAm |

zarIralagnA iva toyavipruSazcakAzire sAtizayena
tArakA: ||48||

kRtetyAdi | acireNa = sadya eva, vAridai: = meghai:, kRta:
= vihita:, Aplava: =

snAnaM yAsAM tAsAm | "snAnaM tvAplAva Aplava:" iti
vaijayantI | (puna:)

rucirA = manoharA, ambaratviT = AkAzazobhA,
vastrazobhA ca, yAsAM tAsAm,

"ambaraM vyomni vAsasi" ityamara: | dizAvadhUnAm =
digyuvatInAm; toyavipruSa:

= jalabindava:, "bindupRSata: pumAMso vipruSa: striya:"
ityamara: |

sAtizayena = Adhikyena saha; tArakA: = tArAgaNA iva;
cakAzire = zuzubhire ||

vikAsinazcandrakaropalAlanAd virejire kairavakozarAzaya:
|

zaratprasanneSu taDAkavAriSu praviSTabimbA iva
tArakAgaNA: ||49||

vikAsina iti | candrakarANAm = candrakiraNAnAm,
upalAlanAt = sparzAt;

vikAsina: = visaraNazIlA:, kairavakozarAzaya: =
kumudakuDmalarAzaya:, "site

kumudakairavau" ityamara: | zaratprasannA: = zaradi prasAdam
= svacchatAm; Apta:,

teSu; taDAgAnAm = jalAzayAnAm, vAriSu = jaleSu,
praviSTA: = pravezamAptA:;

bimbA: = AkRtaya:; tArakAgaNA: = tArAsamUhA iva;
virejire = zuzubhire ||49||

@131

vikasvarA vyaJjitakaNTakAMkurA
vimuktamAdhvIkamudazrubindava: |

sarojaSaNDA: zaradaM samAgatA: vilokya vismeramukhA
ivAbabhu: ||50||

vikasvarA iti | vyaJjitA: = prakaTitA:, kaNTakAnAm =
sUcyagrANAm,

eva romAJcAnAmaGkurA yastAdRzA:; "sUcyagre
kSudrazatrau ca romaharSe ca kaNTaka:"

ityamara: | vimuktA: = unmuktA:, mAdhvIkAnAm =
puSparasAnAmeva, mudazrUNAm =

AnandabASpANAm, bindava: = vipruSo yaiste; vikasvarA: =
vikasitA:; sarojaSaNDA: =

kamalasamUhA:; samAgatAm = sammukhe upasthitAm; zaradam =
zaradRtum,

vilokya = dRSTvA; vismeramukhA: = prasannavadanA:;
babhUvu: ||50||

vikAsabhAjAmabhita: saroruhAM
vilIyamAnairmakarandanirjharai: |

agAdhatAM prApuratIva pUritA: zaratkRzA apyakhilA:
sarovarA: ||51||

vikAsetyAdi | abhita: = parita:; vikAsabhAjAm =
vikasitAnAm;

saroruhAm = paGkajAnAm; vilIyamAnai: = syandamAnai:,
makarandanirjharai: = puSparasanirjharai:;

zaradi = zaradartau; kRzA: = kRzatAM prAptA:,
zuSkA ityartha:, api,

akhilA: = samagrA:, sarovarA: = jalAzayA:; atIva =
atyadhikam, pUritA: =

prapUritA: santa:; agAdhatAm = gambhIratAm; prApu: =
prApnuvan ||51||

vipakvapuNDrekSuparumukhacyutairnirantarA
mauktikasArasaJcayai: |

udArakaidArakakulyakAtaTA: prapedire tAmranadItaTopamAm
||52||

vipakvetyAdi | vizeSeNa pakvAnAm = pAkaM prAptAnAm;
puNDrekSUNAm =

ikSuvizeSANAm, paruSAm = parvaNAm, mukhebhya: =
agrabhAgebhya:; cyute: = srastai:,

"paru: parva pumAn granthi:" iti vaijayantI |
mauktikasArANAm = muktAzreSThA-

nAm; saJcayai: = samUhai:; nirantarA: = sAndrA:; udArasya
= mahata:; kaidArakasya =

kedArasamUhasya, kulyakAnAm = kRtrimAlpasaritAm, taTA:
= tIrA:, "udAro

dAtRmahato:" kaidArakaM syAt kaidArya kSetraM
kedArikaM gaNe", "kulyAlpA kRtrimA

sarit" iti cAmara: | tAmranadyA: = tAmraparNyA:, taTasya
= tIrasya, upamAm =

sAmyam, prapedire = prApu: |
samudrasaGgatAyAstAmraparNyA: mauktikasambandha:

suprasiddha: ||52||

@132

vipAkabhUmnA'bhividIrNadADimIphalaprakIrNairnava
bIjabAlakai: {1. vipaktriNAvRntavikIrNa^-pA^;
navakrimAvRntavikIrNa^-ka^|}

karambitA: {2. surandhritA:-pA^; virandhritA:-ka^ |}
kAnanabhUmayo babhu: puna: samudyatsuragopakA iva ||53||
vipAketyAdi | vipAkasya = pAkasya, bhUmnA = atizayena,
abhividIrNebhya: =

abhita: = parita:, vidalitebhya: = sphuTitebhya:,
dADimIphalebhya: = jambIrebhya:;

prakIrNai: = samantAt prakSiptai:, karambitA: = vyAptA:,
kAnanabhUmaya: = vanapradezA:,

puna: = zaradRtAvapi, samudyanta: = samutpadyamAnA:;
suragopakA: = indragopakAkhyakoTavizeSA:, yAsu tA:
ivetyutprekSAyAm; babhu: = zobhayAmAsu: ||53||

AnandapAkodayazAlibhi: phalairavAGmukhInA: kalamA
lalakSire |

upasthitAmAtmavinAzavikriyAM vicintya zokAvanatA
ivAdhikam ||54||

amandeti | amandapAkasya = pUrNaparipAkasya, udayena
zAlanta iti tAdRzai:,

phalai: = zasyai:, "phalaM phale bIje niSpattau
bhogalAbhayo: | sasye" iti kezava: |

avAGmukhInA: = adhomukhA:, kalamA: = zAlivizeSA:,
Atmana: = svasya, vinAzarUpAM

vikriyAm = vikAram, upasthitAm = sannihitAm, vicintya =
vicArya,

adhikam = atizayena, zokAvanatA: = du:khanamrA:; lalakSire
= dRSTA: | ivetyutprekSAyAm ||54||

vikIrNapaGkAGkitazRGgakoTaya:
khurArdhacandrakSayakUlabhUmaya: |

muhurnadanto vRSabhA madoddhatAstaTAbhighAtaM saritAM
vitenire ||55||

vikIrNeti | vikIrNai: = zIrNai:, paGkai: = kardamai:,
aGkitA: = lAJcchitA:, zRGga-

koTaya: = viSANAgrANi yeSAM te, khurai: = zakai:,
ardhacandrairiva sthitai:, kSatA: =

bhinnA:, kUlabhUmaya: = taTapradezA: yaistai, "zapha:'
klIbe khura: pumAn" ityamara: |

madoddhatA: = madavihvalA:, vRSabhA: = gAva:, muhu: =
pauna:punyena, nadanta: = garjanta:,

@133

santa:, saritAm = nadInAm, taTAbhighAtam = kUlaghAtam,
vitenire = vistArayAmAsu: ||55||

rAjJa: kumArasyAstrazikSAvilokanam

atrAntare rAjakumAramenamAhUya pRthvIpatirAvabhASe |

ayaM jana: putra ! tavAstrazikSAvilokanaM {1.
^zikSaNe-ka^ |} pratyabhivAJchatIti ||56||

atrAntara iti | atrAntare = zaratkAladarzanAvasare,
pRthvIpati: = rAjA

zuddhodana:, enam = imam, rAjakumAram = svaputraM
siddhArtham, AhUya = AkArya,

"putra = tAta ! ayam = upasthito jana: = loka:, tava =
siddhArthasya, astrANAm =

AyudhAnAm, zikSAyA: = abhyAsasya, vilokanam = darzanam;
pratyabhivAJchati =

icchati" - iti = ittham, AbabhASe = uktavAn ||56||

zrutvA tu tatsUryakulAvataMsa: pratyujjagAda prathamaM
nRpANAm |

AlokyatAM tAta ! mamAstrazikSA prApte dine
saptamasaGkhyayeti ||57||

zrutveti | sUryakulAvataMsa: = sUryakulabhUSaNa:,
siddhArtha:, tat = pitRvacanam,

zrutvA = AkarNya, nRpANAm = rAjJAm, prathamam =
pradhAnam, (rAjAnaM zuddhodanam)

"tAta = he pita: ! mama = siddhArthasya, astrazikSA =
AyudhazikSA saptamasaGkhyayA =

etatsaMkhyayA, dine = divase, prApte = Agate sati;
(bhavatA) AlokyatAm =  dRzyatAm" iti = ittham,
pratyujjagAda = pratyuvAca ||57||

athAgate saptamavAsarAnte prajApatirbandhujanena {2.
^bandhugaNena-ma^ |} sArdham |

tasyAstrazikSApravilokanArtham {3. asyAstra^-ma^ |}
adhyAsta bhadrAsanamantareNa ||58||

athAgate iti | atha = piturAdezAnantaram; saptamavAsarasya
= saptamadinasya;

ante = avasAne, Agate = prApte sati; prajApati: = rAjA
zuddhodana:; bandhujanena =

@134

parivArajanena, sArdham = saha; tasya = svaputrasya
siddhArthasya; astrazikSAm = Ayudha-

zikSAm, pravilokanArtham = vizeSeNa darzanahetave,
AdareNa = sammAnena sahitam,

bhadrAsanam = siMhAsanam, adhyAsta = vyarAjata ||
bhadrAsanamityatra "adhi-

zIGsthAsAM karma" (pA^ sU^ 1.4.46) ityadhikaraNasya
karmatvAd

dvitIyA ||58||

ekena bANAsanamAtatajyam, anyena hastAmburuheNa bANam |

samAdadAna: sa pinaddhamUrttiragre gurorAvirabhUt kumAra:
||59||

ekeneti | ekena = kevalena, hastAmburuheNa = karakamalena,
AtatA = baddhA,

jyA = maurvI, yasmiMstat; bANA: asyante = kSipyante iti
tam bANAzanam =

dhanu:; anyena = apareNa; ca, bANam = zaram; samAdadAna: =
gRhNat; pinaddhA =

kavacasaMvRtA, mUrti: = zarIraM yasya sa:; "striyAM
mUrtistanustanu:" ityamara: |

sa: kumAra: = rAjakumAra: siddhArtha:, guro: = pitu:, agre =
samIpam; AvirabhUt =

AjagAma ||59||

kiM puSpadhanvA pratilabdhamUrti:, kiM vA;vatIrNo {1.
^vikIrNo-vi^, ^vitIrNo-ka^ |} madhavAn sadhanvA |

evaM vidhA prAdurabhUt prajAnAM vikalpanA
vismitamAnasAnAm ||60||

kiM puSpeti | vismitamAnasAnAm = AzcaryAnvitacittAnAm,
prajAnAm =

lokAnAm; (citte = manasi-) kimayam = rAjakumAra:;
pratilabdhA =

puna: prAptA, mUrtti: = zarIram, yena sa:, puSpadhanvA =
puSpaM dhanuryasya sa: = manmathA:;

"puSpadhanvA ratipati:" ityamara: | kiM vA = atha vA;
sadhanvA = dhanu:sahita:;

madhavAn = indra:; (puna:) avatIrNa: = avataritavAn,
evaMvidhA = IdRzI;

vikalpanA = saMzaya:; prAdurabhUt = prAdurbabhUva ||60||

@135

adRSTapUrvAmatilokazilpAm {1. ^mavaloka-pA^, ka^ |}
atyadbhutAmapratimaprabhAva: |

bahuprakArAM {2. bahuprakAraM-ka^ |} piturastrazikSAM
sandarzayAmAsa sa vIravarya: ||61||

adRSTeti | apratima: = anupama:, prabhAva: = sAmarthyam,
yasya sa:, vIravarya: =  vIreSu zreSTha:; sa:
rAjakumAra:; pitu: = rAjJa:, adRSTapUrvAm =
pUrvamadRSTAm, ati-

lokazilpAm = loke yAni zilpAni = kalA:, tAni
sarvANyapyatikrAntAm,

lokottarazilpaviziSTAmityartha: | atyadbhutAm =
AzcaryayuktAm; bahuprakArAm =

bahuvidhAm; astrazikSAm = AyudhajJAnam; sandarzayAmAsa
= darzayAmAsa ||61||

dRSTvA'strazikSAM
jagadekabandhorabhUtapUrvAmavanItaleSu |

AtmAnamAkhaNDalatulyadhAmA vizAmadhIzo bahu manyate
sma ||62||

dRSTvetyAdi | AkhaNDalasya = indrasya, tulyam =
sadRzam, dhAma = tejo yasya

sa:; vizAm = prajAnAm; "dvau vizau vaizyamanujau"
ityamara: | adhIza: = rAjA;

jagatAm = lokAnAm; ekabandho: = pradhAnamitrasya,
kumArasya; avanItaleSu =

bhUmipradezeSu; abhUtapUrvAm = pUrvamabhUtAm,
astrazikSAm = AyudhajJAnam, dRSTvA =

avalokya, AtmAnam = svam; bahu = adhikam, manyate sma = mene
||62||

itthaM dhIro darzayitvA'strazikSAM

dhAnuSkANAmagragaNyastarasvI |

AgopAlaM stUyamAnApadAno lokairuccairAsasAdAtmageham
||63||

itthamiti | dhanu: praharaNameSAmiti dhAnuSkA: =
dhanvina:, teSAm, "dhanbI  dhanuSmAn dhAnuSka:" ityamara:
| agragaNya: = zreSTha:, tarasvI = balavAn, dhIrA =

gambhIra:, AgopAlam = gopAlaparyantam, uccai: = atyantam,
lokai: = upasthita-

prajAbhi:, stUyamAnam = prazasyamAnam, apadAnam =
jIvanavRttam, yasya sa:; kumAra:;

ittham = anena prakAreNa, astrazikSAm = AyudhajJAnam,
darzayitvA = pradarzya;

Atmageham = svaprAsAdam, AsasAda = pratinivartayAmAsa |
zAlinIvRttam ||63||

@136

saGgItamaGgalamahotsavasaGginIbhi:,

sAkaM vadhUbhiranurAgataraGgitAbhi: |

krIDAgRheSu viharan {1. nivasan-ka^ |} kSitipAlasUnu-

rvarSANi kAnicidasau kSapayAJcakAra ||64||

iti buddhaghoSaviracite padyacUD+AmaNinAmni mahAkAvye
paJcama: sarga: ||

saGgItetyAdi | asau = sa:, kSitipAlasya = rAjJa:, sUnu =
putra:, saGgItameva

maGgalamahotsavastena saGginya: = saGgatA, tAbhi:,
anurAgeNa = snehena, saJjAta-

taraGgAbhi: = pravRddhAnurAgAbhirityartha:; vadhUbhi: =
strIbhi: saha, krIDAgRheSu =

vilAsabhavaneSu, viharan = vihAraM kurvan, kAnicit =
katipayAni, varSANi =

ayanAni, kSapayAJcakAra = yApayAmAsa ||64||

padyacUDAmaNimahAkAvyasya kIrtivyAkhyAyAM paJcama
sarga: ||

buddhagoSaracita padyacUD+AmaNi kAvya ke paJcama sarga
kA bhASAntara sampanna ||5||

@137

SaSTha: sarga:

vasantasamayavarNanam

prAdurbabhUva samaya: subhago {1. subhaga: samayo-vi^ |}
vasanta:

prastAvanA'likulakokilakUjitAnAm |

bANAzayo makaraketanasAyakAnAm

mauhUrtiko malayamArutanirgamAnAm ||1||

asmin sarge kavistriMzatpadyairvasantartu varNayati -
prAdurbabhUveti | ali-

kulasya = bhramaravargasya, kokilasya = pikasya ca, kUjitAnAm
= dhvanInAm; prastAvanA =

upoddhAta:, makaraketanasya = madanasya, sAyakAnAm =
bANAnAm bANA

Azerante'sminniti bANAzaya: = niSaGga:; malayamArutasya
= dakSiNAnilasya

nirgamAnAm = bahirniSkramaNAnAm; muhUrtam = ucitakAlaM
vaktIti tAdRzI mauhU-

rtika: = daivajJa:; zaiSikaSThak |
"syurmauhUrtikamauhUrtajJAnikArtAntikA api"

ityamara: | subhaga:vasanta: samaya: = vasantakAla:;
prAdurbabhUva = prAdurAsIt ||1||

uccaNDadaNDadharakAsarasaurvabhauma-

sannAhabhIta iva caNDamayUkhamAlI {2. uddaNDa^-vi^ |} |

sadyo vivartitahayo yamadiGmukhAntAd

yAtrAmadhatta himabhUdharasammukhInAm ||2||

uccaNDetyAdi | uccaNDasya = atikopanasya, daNDadharasya =
yamasya, ya:

kAsarasArvabhauma: = mahiSazreSTha:, tasya sannAhAt =
udyamAd, bhIta: = bhayamApta:;

kAsarANAM svavAhanAzvazatrutvAditi bhAva:; "mahiSo
vAhadviSatkAsarasairibhA:"

ityamara: | caNDamayUkhamAlI = caNDakiraNa: sUrya:;
sadya: = sapadi; vivartitA: =

nivartitA:, hayA: = azvA yasya sa tathAbhUta; san;
yamadiGmukhAntAt = dakSiNa-

digantAt; himabhUdharasammukhInAm = himAcalAbhimukhIm;
yAtrAm = gamanam;

adhatta = cakAra: | vasante sUryasyottaragate: prasiddhatvAt
| yadyapi "yathAmukhasammukhasya

darzana: kha:" (pA^ sU^ 5.2.6) iti khapratyaya:
AdarzAdirUpadarzanAdhi-

karaNe eva sambhavati, tathApi
sammukhAvasthAnamAtreNAdarzAdisAdRzyAdatra

yAtrAyAmaupacArika: prayoga:; "saMyuge sammukhInaM tam"
iti bhaTTiprayogavat;

"sammukhInamabhimukhInam" iti hemacandrazca ||2||

@138

candrodayojjvalamukhena jhaSadhvajAjJAM

vyAkurvatA vimalasUkSmatarAmbareNa |

vanyA vasantasamayena parigrahatva-

sambhAvitA sapadi puSpavatI babhUva ||3||

candrodayetyAdi | candrodayena, candrodayavad vA ujjvalaM
mukham = prArambha:,

vadanaM ca yasya tena; jhaSadhvajasya = makaradhvajasya,
AjJAm = zAsanam; vyAku-

rvatA = vizadayatA; anurAgaM vardhayatetyartha: | vimalam =
nirmalam, sUkSmataram =

atisUkSmam, ambaram = gaganam, vastraM ca yasya tena
tathoktena; vanyA = vanasamUha:

"vanyA vanasamUhe syAt" ityamara: | vasantasamayena =
vasantakAlena, nAyakena

ceti pratIyate | parigrahatvena = svIkAryatvena, patnItvena
ca, sambhAvitA = mAnitA,

"patnIsvIkArazapathamUlyeSvapi parigraha:" iti
vaijayantIkoza: | sapadi =

tatkSaNam; puSpavatI = puSpapUrNA; bhUmni matup |
babhUva = abhUt | arthAntaraM

spaSTam | zleSAnuprANitA samAsoktiralaGkAra: ||3||

kAlena gADhataramAnaparigrahANAM

prANAnilAn rasayituM {1. grasayituM-ma^ |}
pramadAjanAnAm |

ullAsiteva rasanA kusumadrumANAm

udbhAsate sma navakomalapallavazrI: ||4||

kAleneti | vasantakAla eva kAla: = mRtyustena; gADhatara:
= dRDhatara:, mAna-

parigraha: = IrSyAkopadhAraNaM yAsAM tAsAm;
pramadAjanAnAm = kopanayoSitAm;

prANAnilAn = prANavAtAn, rasayitum = svAdayitum;
ullAsitA = prakaTitA;

rasanA = jihvA; "rasajJA rasanA jihvA" ityamara: | iveti
sAdRzye | kusuma-

pradhAnA drumA: = vRkSAsteSAm,
zAkapArthivAdimadhyamapadalopI samAsa: | navA: =

nUtanA:, komalA = mRdava:, pallavA: = kisalayAsteSAM
zrI: = zobhA; udbhAsate

sma = dyotate sma ||4||

@139

unmocayan pariNatacchadakaJculIkA-  mudbhAvayan
mukulajAlakaromaharSam |

ullolayan bhramarakezabharaM latAnAm

udyAnabhUSu vijahAra vasantakAla: ||5||

unmocayanniti | udyAnabhUSu = udyAnabhUmiSu: pariNatA: =
paripakvA:,

chadA: = parNA: aiva kaJculIkA: = kaJcukam, "dalaM
parNa chada:, pumAn" ityamara: |

"cola: kaJculikA kUrpAsako'GgikA ca kaJcuke" iti
hemacandra: | unmocayan;

mukulajAlakam = kuDmalasamUhameva, romaharSam = pulakam,
udbhAvayan = prakaTayan,

latAnAm = vallarINAm, bhramarA: = bhRGgA eva
kezabhara: = kacakalApastam,

ullolayan = cAlayan; vasantakAla: = vasantasamaya:; vijahAra
= vihAraM kRtavAn ||

Aruhya mandamalayAnilamaupavAhya-

mAzAjayapracalitasya manobhavasya |

sUnaprasUtirabhavannavalAjavRSTi: {1.
puSyaprasUti^-ma^, pA^ |}

puMskokiladhvanirabhUd varazaGkhaghoSa: ||6||

Aruhyeti | (tadA) mandamalayAnilam =
mandamalayavAyurUpiNam, aupa-

vAhyam = rAjagamanArhavAhanam; "rAjavAhyastvaupavAhya:"
ityamara: | Aruhya =

ArohaNaM kRtvA, AzAjayArtham = digvijayArtham,
pracalitasya = prasthitasya,

manobhavasya = manmathasya kRte, sUnaprasUtiva = puSpodgama
eva, "prasUti: prasave cyote"

ityamara: | navalAjAnAm = bhraSTadhAnAnAm, vRSTi: =
varSaNam; puMsAM kokilA-  nAm = pikAnAm, dhvani: =
zabda eva, varazaGkhasya = zreSThazaGkhasya ghoSa: =
nAda:,

abhUt = babhUva ||6||

@140

mandAnilena vahatA vanarAjimadhyAd

utthApita: kusumakoNakareNuruccai: |

senAparAga iva digvijayodyatasya

cetobhuva: prasarati sma digantareSu ||7||

mandetyAdi | vahatA = caratA, mandAnilena, mandavAyunA,
vanarAji-

madhyAt = vanapaMktermadhyabhAgAt, uccairutthApita: =
uDDApita: = kusumAnAm = puSpA-

NAm, korakANAm = kuDmalAnAM ca reNu: = raja:,
digvijayArthamudyatasya = prakA-

ntasya, cetobhuva: = manasijasya, senAparAga: =
sainyagamanenotthitasya dhUli:, iva,

digantareSu = dizAM koNaparyantam, prasarati sma =
prasasAra ||7||

puSpAyudhasya nRpate: parapuSTavarga:

saMgrAmasambhramasahAn sahakArabANAn |

saJcetukAma iva saJcitacArupatrAn

babhrAma vibhramavaneSu navAMkureSu ||8||

puSpetyAdi | parapuSTAnAm = kokilAnAm, varga: =
samUha:, "parapuSTa: para-

bhRte" iti medinI | nRpate: = rAjJa:, puSpAyudhasya =
puSpadhanvana:, saMgrAme = yuddhe:,

ya: sambhrama:, tasya sahAn, akuNThitAnityartha:,
saJcitAni = sampAditAni,

cArUNi = manoharANi, patrANi = dalAni,
kaGkAdipatrANi ca yaistAn, sahakAra-  bANAn =
cUtapuSparUpasAyakAn, saJcetukAma: = sampAdayitumanA
iva, navAGkureSu =

navInAGkurayukteSu, vibhramavaneSu = udyAnavaneSu,
babhrAma = abhrAmyat ||8||

vIreNa mArasubhaTena vibhidya bANai-

rbaddhA mahAviTapinAM viTapAntareSu |

vyAkIrNakezanicayA iva zatrumuNDA {1. zatrumugdhA-^
|}

vyAlolabhRGganivahA: stabakA vireju: ||9||

@141

vIreNeti | vIreNa = balavatA, mAra eva subhaTa: =
yuddhavIrastena, bANai: =

sAyakai:, vibhidya = bhedanaM kRtvA, vyAkIrNa: =
vizlatha:, kezanicaya: = kacasamUho

yeSAM te, baddhA: = saMyatA:, zatrumuNDA: =
ripuzirAMsIva, "muNDo'strI mastako-

'pyastrI" iti vaijayantI | mahAviTapinAm =
mahAvRkSANAm, viTapAntareSu =

zAkhAntareSu,vyAlola: = caJcala:, bhRGganivaha: =
bhramaravargo yeSu te stabakA: =

puSpagucchA:, vireju: = zuzubhire ||9||

bhRGgAbhimudritamukhA makarandapUrai:

pUrNodarA rurucire sumanogulucchA: |

vIrasya mAranRpatervijayAbhiSekaM

kAlena kartumiva ratnaghaTA: praNItA: ||10||

bhRGgetyAdi | rbhRgai: = bhramarai:, abhimudritAni =
lAJchitAni, mukhAni =

AnanAni yeSAM te, makarandapUrai: = rasapravAhai:,
pUrNam = vyAptamudaraM yeSAM te tathA,

sumanogulucchA: = puSpagucchA:, "gucchastabakagutsakA: |
guluccho'tha" iti hema-

candra: | vIrasya = balavata:, mAranRpate: = madanAdhipate:,
vijayAbhiSekam = vijaya-

snAnam, kartum = vidhAtum, praNItA: = sajjitA:,
ratnaghaTA: = ratnamayakalazA:,

iva, rurucire = zuzubhire ||10||

oghIkRtA malayamArutacandanena

puSphora pUgavananUtanapuSpapAli: |  cetobhavasya
nRpatermadhunA salIlam

AndolitA lalitacAmaramAlikeva ||11||

oghIkRteti | malayamArutakandalena =
dakSiNavAtanavAMkureNa, mandamArute-

neti yAvat, odhIkRtA = puJjIkRtA, pUgavanAnAm =
kramukavanAnAm, nUtana-

puSpapAli: = navInapuSpapaMkti:, madhuna: = vasantartunA,
cetobhavasya = manasijasya,

nRpate: = manmathasya kRte, lalitacAmaramAlikA =
manoharacAmarapaMkti:, Ando-

litA = vIjitA iva, puSphora = sphuritavatI ||11||

@142

puMskokilA: punaranaGgajayApadAna-

gAthAsadRkSakalapaJcamakUjitAni |

peThu: prasannamadhurojjvalapezalAni

pratyagracUtakalikAsu vanasthalISu ||12||

puMskokilA iti | puna: = bhUya:, puM^sakokilA: = pumAMsa:
= puruSA: pikA:,

anaGgasya = madanasya, jayApadAnasya =
jayarUpavRttakarmaNa:, gAthAnAm = padyAnAm,

sadRkSANi = tulyAni, kalAni = avyaktamadhurANi,
paJcamakUjitAni = paJcama-

nAdAn, prasannAni = svacchAni, madhurANi = zravyANi,
ujjvalAni = gabhIrANi,

pezalAni = zlakSNAni, pratyagrA: = abhinavA:,
cUtakalikA: = AmrakorakA:,

"kalikA koTaka: pumAn" ityamara: | yAsu tAsu,
vanasthalISu = vanapradezeSu,

peThu: = apaThan ||12||

udvelasambhRtamadhuvratadAnarAji-

rucchRGkhalo malayamArutagandhahastI |

mAnagrahAdrikaTakeSu manasvinInAM

vaprakriyAvihRtimAcarati sma mandam ||13||

udveletyAdi | udvelam = bhRzam, yathA syAt tathA
sambhRtA: = saGgatA:,

madhuvratA: = bhRGgA eva, dAnarAji: = madarekhA yasya
sa:, ucchRGkhala: = uddhata:,

malayamAruta eva gandhahastI = mattagaja:, mAnagrahasya =
roSaparigrahasyaiva, adre:,

kaTakeSu = parvatanitambeSu, mAninInAm = mAnavatInAm,
"kaTako'strI nitambo-

'dre:" ityamara: | vaprakriyAvihRtim = utkhAtakelim, mandam,
Acarati sma =

AcacAra | mAninInAM mAnagrahaM
malayamAruto'cchinadityartha: ||13||

mandAnilakSitipamaGgalapAThakAnAM

mAkandagandhagajamaNDanaDiNDimAnAm |

@143

uddAmakAmavijayotsavaghoSaNAnAm

ujjRmbhate sma rutamunmadaSaTpadAnAm ||14||

mandetyAdi | mandAnila: = mandavAta eva, kSitipa: = nRpa:,
tasya maGgalapATha-

kAnAm = maGgalastutipAThakabandibhUtAnAm, mAkandA: =
cUtA eva gandhagajA: =

mattagajAsteSAM maNDanaDiNDimAnAm =
alaGkaraNabhUtaDiNDimAkhyavAdyavizeSA-

NAm | gajAnAM pRSTheSu alaGkArAya nikSiptA:
DiNDimAkhyA vAdyavizeSA:

maGgalArthaM tADyante iti sampradAya: | uddAmasya =
prauDhasya ya: kAmavijaya eva

utsavastasya ghoSaNAnAm = uddhoSakANAm; kartari yuc |
unmadaSaTpadAnAm =

unmattabhramarANAm, rutam = zabdam, ujjRmbhate sma =
vardhate sma ||14||

AmUlacUDamabhita: pravijRmbhamANo

bAlapravAhanivaho {1. zoNapravAha^-ma^ |} vanapAdapAnAm
|

mAnAndhakAraharaNAya manasvinInAM

bAlAtapaprasaravibhramamAlalambe ||15||

AmUletyAdi | vanapAdapAnAm = vanavRkSANAm; mUlaM ca
cUDA ca mUlacUD+e,

A mUlacUDAbhyAmityavyayIbhAva:, AmUlacUDam =
AmUlAgram, abhita: = parita:,

pravijRmbhamANa: = vardhamAna:, bAlapravAlAnAm =
bAlavidrumANAm, nivaha: = samUha:,

manasvinInAm, bAlAtayasya = bAlasUryasya, prasaravibhramam
= prasaraNavilAsam,

Alalambe = AlambitatavAn ||15||

nirantarasmeramaNIcakAnAM {2. manIcakAnAM-ma^;
manIvakAnAM-pA^ |} niSyandamAnAbhiranohakAnAm |

madhUlakAsAramahAnadIbhirvanaM {3. madhUlikA-pA^, vi^,
ka^ |} nadImAtRkatAmayAsIt ||16||

nirantaretyAdi | nirantarANi = niviDAni, smerANi =
vikasitAni,

maNIcakAni = puSpANi yeSAM teSAm; "maNIcakaM
prasUnaM ca sUtaM sumanasa: striya:"

isi vaijayantI | anokahAnAm = vRkSANAm; vanam =
kAnanam; niSyandamA-  

@144

nAbhi: = prasravantIbhi:; madhUlAnyeva = madhUlakAni =
madhUni, teSAm AsArA-

NAm = dhArAsampAtAnAm; mahAnadIbhi:; "madhUlaM tu
madhurna strI" iti vaija-

yantI; "dhArAsampAta AsAra:" ityamara: | nadImAtRkatAm
= nadIjalavardhita-

sasyAdikatAm; "syAnnadImAtRko dezo
nadyambUtpAdasasyaka:" iti vaijayantI |

ayAsIt = agamat || atra upajAtirvRttam ||16||

taTopakaNThaM makarandasindho:
prasUnadhUlIpulinAbhirAme |

AbaddhacakrA: saha kAminIbhirArebhire pAtumalipravIrA:
||17||

taTetyAdi | makarandasindho: = puSparasanadyA:; taTasya =
tIrasya, upakaNTham =

samIpam; prasUnAnAm = puSpANAm; dhUlIbhi: = rajobhi:,
nirmitai;; pulinai: = taTai:,

abhirAme = manohare: kAminIbhi: = svapatnIbhi:; saha =
sAkam; AbaddhacakrA: =

baddhamaNDalA:; alipravIrA: = bhramarazreSThA:, pAtum
= pAna kartum; madhUnIti

zeSa:; Arebhire = Arabhanta ||17||

vIrunmayIM vibhramayantra DolAmAropya
bhRGgImavigItagItAm |

samIraNairAtmagarutsamutthai: sAnandamAndolayati sma
bhRGga: ||18||

vIrunmayImiti | bhRGga: = bhramara:; avigItagItAm =
anavadyagItAm;

bhramarIm = bhRGgIm; vIrunmayIm = latArUpAm;
vibhramAya = vilAsAya, yantryate

iti tAM yantrAm = baddhAm; DolAm = preGkholikAm, Aropya
= sthApayitvA;

Atmana: = svasya, garudbhyAm = pakSAbhyAm; samutthai: =
utthitai:; samIraNai: =

vAyubhi:, sAnandam = saharSam; Andolayati sma = cAlayati
sma ||18||

azokayaSTyA: stabakopanItamAdAya puSpAsavamAnanena |

sambhogabhinnAM taruNadvirepha: sacATukaM pAyayati sma
kAntAm ||19||

azoketyAdi | taruNa: = yuvA cAsau dvirepha: = bhramara:;
azokayaSTyA: =

azokalatAyA:; stabakebhya: = gucchebhya:, upanItam =
samAhRtam, puSpAsavam =

makarandam; Ananena = svamukhena, AdAya = gRhItvA,
sambhogakhinnAm = rati-

@145

zrAntAm, kAntAm = patnIm, sacATukam = priyavacanena
yathA syAttathA, pAyayati

sma = pAnaM kArayati sma ||19||

aGgaM samAsAdya latAGganAnAM SaDaMghriDimbhA:
stabakastaneSu |

pratyagrapuSpAsavadugdhapAnaM prapedire vismRtalolabhAvA:
{1. lokabhAvA:-pA^,vi^,ka^ |} ||20||

aGgamiti | SaDaMghriDimbhA: = bhramarazizava:; "pota:
pAko'rbhako Dimbha:"

ityamara: | latAnAm = vIrutAmevAGganAnAm = strINAm,
stabakastaneSu = guccha-

staneSu, aGgam = svazarIram, samAsAdya = samprApayitvA,
vismRta: lolabhAva: =

cApalyaM yaiste tathAbhUtA: santa:, pratyagrANAm =
nUtanAnAm, puSpAsavAnAm =

makarandAnAm, puSparasAnAmeva, dugdhAnAm = stanyAnAm,
pAnam = AsvAda:,

prapedire = akArSu: | bhramarazizavo bhramarajAte:,
zaizavasya ca svabhAvasiddhamapi

cAJcalyaM parityajya nizcalA: santo latAstabakeSu
sthitAni madhUnyapi-

bannityartha: ||20||

anekasaMgrAmavimardazIrNA purANamaurvImapanIya bhAra:
|

kodaNDayaSTermakarandayaSTerapUrvamaurvImakarod
dvirephai: ||21||

aneketyAdi | mAra: = kAmadeva:; kodaNDayaSTe: =
svadhanuSa:, anekeSu = bahuSu;

saMgrAmeSu = yuddheSu, vimardena = saGgharSeNa,
zIrNAn = zithilAm; purANamaurvIm =

prAcInajyAm; apanIya = tktvA; dvirephai: = bhramarai:;
`nItAyA:' iti zeSa: |

makarandayaSTe: = puSparasayaSTe: =
ikSudaNDarUpadhanulartAyA:; apUrvAm = adRSTapUrvAm,

maurvIm = jyAm; akarot = vihitavAn ||21||

ananyayonerapadAnagAthAM madho: sakAzAdiva zikSayanta:
|

zAkhAsu zAkhAsu mahIruhANAM zanai: ziziJju:
kalakaNThazAvA: ||22||

ananyetyAdi | ananyayone: = madanasya, apadAnagAthAm =
nirvRttakarmaprati-

pAdakaM padyam, madho: = vasantasya, sakAzAt = samIpata:,
zikSayanta: = zikSAM labha-

@146

mAnA:, kalakaNThazAbA: = kokilazizava:, mahIruhANAm
= vRkSANAm, zAkhAsu

zAkhAsu = pratizAkham, zanai: = mandam; ziziJju: =
dadhvanu: ||22||

utkSiptazAkhAcchalabAhudaNDAzcUtadrumA: {1.
^zcaladrumA:-ka^ |} zUrpakazAsanAjJAm |

karNAbhirAmai:
kalakaNThanAdairuddhoSayAmAsurivAdhvagAnAm ||23||

utkSiptetyAdi | utkSiptA: = Urdhva prasAritA:, zAkhA:
= viTapA:, iti

chalam = vyAjo yeSAM te bAhudaNDA: = bhujadaNDA:
yeSAM te; cUtadrumA: = AmravRkSA:,

zUrpakazAsanAjJAm = madanasandezam, karNAbhirAmai: =
karNapriyai:, zrotrasukhakarai-

rityartha:, kalakaNThanAdai: = pikadhvanibhi:, adhvAnaM
nityaM gacchantIti adhvagA: =

pathikAsteSAM kRte, uddhoSayAmAsu: = uccai: zabdai:
prakaTIcakru: ||23||

vinetukAmasya vilAsinInAM mAnadvipendraM makaradhvajasya
|

hemAMkuzAnAmavahannabhikhyAmagre natA: {2.
agretanA:-pA^, ma^ |} prauDhapalAzakozA: ||24||

vinetukAmasyeti | agre = agrabhAge, natA: = namrA:,
prauDhA: = pariNatA:, ye

palAzakozA: = palAzamukulAni, vilAsinInAm =
mAninInAm, mAna: = IrSyA-

kopa eva dvipendra = gajazreSThastam, vinetukAmasya =
nAzayitukAmasya, makara-

dhvajasya = mInaketormadanasya, hemAMkuzAnAm =
suvarNamayasRNInAm, "aMkuzo'strI

sRNirdvayo:" ityamara: | abhikhyAm = zobhAm; avahan =
vahanti sma ||24||

paribhramatSaTpadakarburANAM paMkti:
palAzadrumamaJjarINAm |

dedIpyamAnasya zikhAvalasya dIptiM yayau
darzitadhUmarAze: ||25||

paribhramadityAdi | parito bhramadbhi:, SaTpadai: =
bhramarai:, karburANAm =

zabalAnAm, "zabalaitAzca karbure" ityamara: |
palAzadrumamaJjarINAm = kiMzuka-

stabakAnAm, dedIpyamAnasya = atizayena jvalata:,
darzitadhUmarAze: = darzita-  dhUmasamUhasya,
zikhAvalasya = vahne:, zikhA asyAstIti zikhAvala:,
tasya,

@147

"dantazikhAt saMjJAyAm" (pA^ sU^ 5. 2, 113) iti
valacpratyaya: |

dIptim = kAntim, yayau = prApa ||25||

AmodalubdhairalinAM kadambarAkRSyamANa: sumanoguluccha:
|

grAsIkRto rAhumukhena rAkAkalAnidherbimba ivAbabhAse
||26||

AmodetyAdi | Amodalubdhai: = gandhalolupai:, alInAm =
bhramarANAm, "madhu-

liNmadhupAlina:" iti vaijayantI | kadambai: = vargai:,
AkRSyamANa: = AkramyamANa:,

sumanoguluccha: = puSpaguccha:; rAho: = tamasa:, mukhena =
Ananena, grAsIkRta: = kavalI-

kRta:, rAkAkalAnidhe: = pUrNimAcandrasya, bimba: =
AkAra iva, AbabhAse =

bhAsitavAn ||26||

taTIpaTIradrumasaGgabhAjAM sarIsRpANAmiva
sAhacaryAt {1. sAhacaryam-pA^, ka^ |} |

viyoginazcandanazailajanmA vimUrcchayAmAsa muhu: samIra:
||27||

taTItyAdi | taTyAm = malayAcalasAnau sthitAnAm,
paTIradrumANAm = candana-

vRkSANAm, saGgabhAjAm = saMsargaM prApnuvatAm,
sarIsRpANAm - sarpANAm, "cakrI

vyAla: sarIsRpa:" ityamara: | sAhacaryAt = saGgAt,
candanazailajanmA = malayA-

calajAta:, samIra: = vAyu:, viyogina: = patnIvirahiNo
janAn, muhu: = puna:,

vimUrcchayAmAsa = sammohayAmAsa ||27||

madhuzIkaradurdinAndhakAre vanalakSmIratidUtikopitAnAm
|

bhramarImabhisatvarIM pramatta: sacamatkAramarIramad
dvirepha: ||28||

madhvityAdi | pramatta: = matta:, dvirepha: = bhramara:,
madhuzIkarANAm = madhukaNA-

nAm, durdinAndhakAre = varSAndhakAre, vanalakSmIreva
ratidUtikA = ceTI, tayA upa-

nItAm = samIpaM prApitAm, abhisRtvarIm =
abhisaraNazIlAm, bhramarIm; sacama-

tkAram = helayA sahitam, arIramat = ramayati sma | atra
vaitAlIyam vRttam ||

@148

vakuladrumavATikA
varastrImukhagaNDUSamadhudravAbhiSekam |

anubhUya navAMkurApadezAdavahannaJcitaromaharSazobhAm
||29||

vakuletyAdi | vakuladrUmavATikA: = kesaradrumapaMktaya:,
varastrINAm = uttama-

nArINAm, mukhasya = Ananasya ya: gaNDUSamadhudrava: =
mukhapUritamadhudrava:, tena

abhiSekam = abhiSecanam, anubhUya = svIkRtya,
navAMkurApadezAt = navAMkuravyAjAt,

aJcitAm = prAptAm, romaharSasya = pulakasya, zobhAm =
dyutim, avahan =

vahanti sma ||29||

sahakAravanISu saJcarantyA madhulakSmyA iva
nUpurapraNAdA: |

kalakaNThabhuva: kalapralApA: zravasa:
pAraNamAdadhurjanAnAm ||30||

sahakAretyAdi | sahakAravanISu = AmrATavISu,
saJcarantyA: = saJcaraNa-

zIlAyA:, madhulakSmyA: = vasantalakSmyA:,
nUpurapraNAdA: = maJjIradhvanaya iva,

"maJjIro nUpuro'striyAm" ityamara: | kalakaNThabhuva: =
pikajA:, kalapralApA: =

avyaktamadhurAlApA:, janAnAm = lokAnAm, zravasa: =
zrotrasya, "zruti: strI

zravaNaM zrava:" ityamara: | pAraNam = upoSitabhojanam,
tRptimiti yAvat,

Adadhu: = Adadhati sma ||30||

aGganAvadanapadmapUraNImAdareNa paripIya vAruNIm |

udvavAma punareva kesara: syandamAnamakarandakaitavAt ||31||

aGganetyAdi | kesara: = vakulavRkSa:; aGganAnAm =
strINAm, vadanapadmA-

nAm = mukhakamalAnAm, pUraNIm = pUrayitrIm,
gaNDUSarUpAmityartha:; vAruNIm =

madyam; AdareNa = sasammAnam, paripIya = pItvA; puna: =
bhUya:; spandamAnasya =

sravata:, makarandasya = puSparasasya, vyAjAt = chalena;
udvavAma = udagirat | atra

gAthAyAM rathoddhatA vRttam; "rAt parairna-ra-la-gai:
rathoddhatA" iti lakSaNAt ||

@149

parimalalaharISu pAdapAnAM bharitasamastadigantarApagAsu
{1. ^ntarAsu gADham-ma^ |} |

jalaviharaNamAcacAra dIrghaM
malayamahIdharamandagandhavAha: ||32||

parimaletyAdi | malayamahIdharasya = malayaparvatasya,
mandagandhavAha: = manda-

vAta:; bharitA: = pUritA:, samastAnAm = sakalAnAM
dizAmantarANyeva ApagA: =

nadyo yAbhistA: = samastadigantavyApinISu nadISu;
parimalalaharoSu = gandhapravAheSu;

dIrgham = atizayena; jalaviharaNam = jalavihAram; AcacAra
= Acarita-

vAn | puSpitAgrA vRttametat; "ayuji nayugarephato yakAro
yuji ca na-jau

ja-ra-gAzca puSpitAgrA" iti lakSaNAt ||32||

manobhavo {2. manobhruvo-ka^, ma^, pA^ |}
maNDalitAstramaurvikAgabhIraviSphAravirAvitAmbaram |

azeSasAMsArikazemuSImuSo vavarSa
cUtAMkurazAtasAyakAn ||33||

manobhava iti | manobhava: = madana:; maNDalitam =
maNDalIkRtam, yadastram =

dhanu:, tasya maurvikAyA: = jyAyA:; gabhIreNa;
viSphAreNa = TaGkAreNa, "viSphAro

dhanuSAM svAna:" ityamara: | virAvitam = mukharitam,
ambaram = gaganaM yasmin

karmaNi taditi kriyAvizeSaNam; azeSANAm =
nikhilAnAm; sAMsArikANAm =

saMsArabaddhAnAm; zemuSomuSa: = buddhyapahArakAn,
bhrAmakAniti yAvat | cUtAM-

kurA: = cUtakalikA eva, zAtA: = tIkSNA:, sAyakA: =
vANA:, tAn, vavarSa =

avarSat ||33||

kumArasyodyAnavihAra:

iti pravRtte madhumAsavaibhave vidhAtumudyAnavihAramutsuka:
|

rathaM samAruhya narendranandana: {3. ca rAjanandana:-pA^ |}
sahAvarodhena vinirjagAma sa: ||34||

itIti | iti = evam, madhumAsasya = vasantasya, vaibhave =
mAhAtmye, "madhu-

zcaitrartudaityeSu" iti hemacandra: | pravRtte = samAgate
sati; udyAnavihAram = upavana-

vihAram, vidhAtum = kartum; utsuka: = utkaNThita:, sa
narendranandana: = rAjasUnu:

siddhArtha:; avarodhena = anta:pureNa saha;
"zuddhAntazcAvarodhazca" ityamara: | ratham =

syandanam, samAruhya = ArohaNaM kRtvA; tasmAt =
vasantartuprAsAdAt, nirjagAma =

bahirgatavAn ||34||

@150

vRddhAturamRtAnAM darzanam

tata: kumArasya purandarazriya: prabodhakAlo'yamiti
prabodhitum {1. praveditum-pA^, ka^ |} |

krameNa vRddhAturaluptajIvitAn {2. ^lubdhajIvitAn-ka^ |}
pradarzayAmAsuramuSya devatA: ||35||

tata iti | tata: = tadantaram, purandarazriya: =
indrasamatejasa:; kumArasya =

siddhArthasya; "ayam = eSa:; prabodhasya = jAgaraNasya
(jJAnAvirbhAvasya), kAla: =

samaya:"-iti prabodhitum = niveditum, devatA: = devA:; amuSya
= siddhArthasya

kRte, krameNa = kramaza:; kAM^zcit vRddha: =
jarAjIrNa:, Atura: = rogI; luptajIvita: =

mRtazceti tAn puruSAn, darzayAmAsu: = pradarzitavanta:
| etAn dRSTvA jarA-rogA-

krAntAni zarIrANi anityAni ceti budhyatAmiti tAn
darzayAmAsurityartha: ||

krameNa pazyan purata: sthitAnamUn nitAntamudvignamanA:
nRpAtmaja: |

kimetadityAhitavibhrama: svayaM {3. stvayaM-ka^ vi^ |}
purogatAn paryanuyuMkta sArathIn ||36||

krameNeti | nRpAtmaja: = rAjaputra: siddhArtha:, amUn =
etAn, purata: = agre,

sthitAn = upasthitAn, vRddhAturamRtAn puruSAn, krameNa
= kramaza:, pazyan = ava-

lokayan, nitAntam = bhRzam, udvignamanA: = nirviNNacetA:
san, "etat = idam,

kim ?" iti = evam, Ahitavibhrama: = dhRtasandehazca,
purogatAn = pura: sthitAn,

sArathIn = sUtAn, paryanuyuGkta = paryapRcchat |
AgamazAstrasyAnityatvAt

aDAgamAbhAva: ||36||

savistaraM te'pi surairadhiSThitA narendraputrasya
viraktikAraNam |

krameNa teSAmatimAtradu:sahaM
jarAvikArAdikamAcacakSire ||37||

savistaramiti | te = sUtA api, surai: = devai:, savistaram =
saprapaJcam,

adhiSThitA: = AviSTA:; narendraputrasya = rAjasUno:;
viraktikAraNam = vairAgya-

@151

hetukam, teSAm = bRddhAturamRtAnAM puruSANAm,
atimAtradu:saham = atidu:saham,

jarAvikArAdikam = jarA = vArdhakam, vikAra: = roga:-etau
AdI yasya tat

"vikAro vikRtau ruji" iti medinI | krameNa = kramaza:,
AcacakSire = kathayA-

mAsu: ||37||

nizamya teSAM vacanaM nRpAtmajo nikAmanirveda
vibhAvitAzaya: |

niyantritodyAnavihArakautuko nivartayAzvAniti
sUtamabravIt ||38||

nizamyeti | teSAm = sArathInAm; vacanam = pUrvoktam,
nizamya = zrutvA;

nikAmam = bhRzam, nirvedena = viraktyA, vibhAvita: =
saMskRta:, Azaya: =

abhisandhiryasya sa:; niyantritam = pratibaddham, udyAnavihAre
= upavanabihAre,

kautukam = vismayo yasya sa:; nRpAtmaja: = rAjaputra:
siddhArtha:; "azvAn =

hayAn; nivartaya = pratyAgamaya" iti = ittham; abravIt =
akathayat ||38||

tapasvidarzanam

anantaraM tasya pura: surAdhipairadarzi
zAntAnuzayastapodhana: |

vivRddhakAruNyasamudravIcikA viTaGkavizrAnta
vizAlalocana: ||39||

anantaramiti | anantaram = azvanivartananidezAnantaram; tasya
= kumArasya;

pura: = agre; surAdhipai: = devazreSThai:; zAntAnuzaya:
= prazAntadveSa:; "bhavedanuzayo

dveSe pazcAttApAnubandhayo:" iti vizva: | kazcit
tapodhana: = tapasvI

saMnyAsIti yAvat; adarzi = adarzyata | kIdRza: sa
tapodhana: ? ityAha-vivR-

ddhAyA: = vRddhiGgatAyA:, kAruNyasamudrasya =
karuNAbdhe:, vIcikAyA: = taraGgasya;

viTaGke = kapotapAlikAyAm, "kapotapAlikAyAM tu
viTaGke puMnapuMsakam" itya-

mara: | vizrAnte = vyApte, vizAle = Ayate, locane = netre
yasya sa:; karuNA =

paripUrNa ityartha: ||39||

@152

prataptacAmIkaragauravigraha:
pravAlabhaGgAruNacArucIvara: |

prasannapUrNendunibhAnanadyuti:
prabhUtamaitrIparivAhitAzaya: ||40||

tameva tapodhanaM stauti kavi:-prataptetyAdinA | prataptam =
drutam, yaccAmI-

karam = suvarNam, tadvat gaura: = pItalohita:; vigraha: = deho
yasya sa: | "pIto

gauro haridrAbha:"; "zarIraM varSma vigraha:" iti cAmara:
| pravAlabhaGga: =

vidrumakhaNDa iva aruNam = kASAyam, cAru = manoharam,
cIvaram = valkalaM yasya

sa: | prasannasya, pUrNasya ca indo: = candrasya sadRzI,
Ananadyuti: = mukha-

kAntiryasya sa: | prabhUtayA = adhikayA, maitryA =
maitrIbhAvena, snehenetyartha:;

parivAhita: = taraGgita:, Azaya: = cittavRttiryasya sa: |
gaurazarIra:, kASAya-

vastradhara:, prasannamukha:, lokaM prati snehasiktazca sa
tapodhana AsIditi bhAva: ||

tamenamAlokya ca zAkyanandanastapasvinAmagrasaraM
savismaya: |

ka eSa {1. eva-ma^ |} kA vA'sya
caritracAturItyapRcchadabhyAzajuSa: svasArathIn ||41||

tamevamiti | savismaya: = vismayamApanna:; zAkyanandana: =
zAkyarAjaputra:,

tamenam = imam; tapasvinAm = tapodhanAnAm, agrasaram =
zreSTham, Alokya = dRSTvA,

abhyAzam = samIpam; juSante = bhajantIti tAn,
svasArathIn = svasUtAn prati;

"eSa: = ayam, ka: ?, asya kA vA caritracAturI =
caritrAtizaya: ? iti =

ittham, apRcchat = pRSTavAn ||41||

ayaM mahAbhAga ! vizuddhamAnasa: pavitrazIla:
paramArthadezika: |

savAsanonmUlitasarvakilviSastapodhana: {2.  ^nonmIlita^-pA^
|} kazcidapazcima: satAm ||42||

ayamiti | he mahAbhAga = he mahAtman ! ayam = purovartI,
vizuddham = rAgadve-

SAdizUnyam, mAnasam = cittaM yasya sa:; pavitrazIla: =
pUtasvabhAva:; "zIlaM

svabhAve sadvRtte" ityamara: | paramArthasya = tattvasya,
dezika: = upadeSTA, savA-

@153

sanam = saMskArasahitaM yathA syAt tathA, unmUlitAni,
sarvANi = sakalAni,

kilviSANi = pApAni yena sa:, "pApaM kilviSakalmaSam"
ityamara: | tapo-

dhana: = tapasvI, satAm = sajjanAnAm, apazcima: = acarama:,
pradhAna ityartha: |

astIti zeSa: ||42||

amuSya ya: zAsanamAzrito {1. ^mAdRto-pA^; mAhRtA-vi^
|} jano jarAvikArAvitaraGgabhaGguram |

krameNa nistIrya sa janmasAgaraM prayAti nirvANapadaM
niruttaram ||43||

amuSyeti | yo jana: = jijJAsu:; etasya, jarA = jIrNatA,
vikAra: = roga:

Adista eva taraGgA: vIcayo yasmin tAdRzaM bhaGguraM
nazvaraM ca, iti zAsanam =

upadezam, Azrita: = sevita:; sa: = jijJAsu:, janmasAgaram
= bhavAmbudhim;

krameNa = kramaza:, nistIrya = tIrttvA, niruttaram =
anuttaram, zreSThamiti yAvat;

nirvANapadam = kaivalyasthAnam; prayAti = gacchati ||43||

iti pravIrA: kSitipAlanandanaprabodhanArthaM
vibudhAnubhAvata: |

vitenire vAGmanasA'tigocaraM {2. tigocAraM-pA^; manaso
vigocaraM-ma^; manaso'tigocaraM-vi^ |} taponidhestasya
caritravarNanam ||44||

itauti | iti = evam, pravIrA: = sArathina:;
vibudhAnubhAvata: = devatA-

mAhAtmyena, kSitipAlanandanasya = rAjasUno:
prabodhanArtham = jJAnAvirbhAvArtham,

vAk ca manazca vAGmanase, gocaramatikrAntam = atigocaram;
vAcA vaktuM

manasA ca smartuM cAzakyamiti bhAva:, tasya = taponidhe: =
tapasvina:, caritra-

varNanam, vitenire = vistareNa kathitavanta: ||44||

@154

itthaM zrutvA sArathInAM vacastallabdhopAya:
saMsRterniSkramAya |

santuSTAntarmAnaso rAjasUnurbhUyo'pyaicchat
kartumudyAnalIlAm ||45||

iti buddhaghoSaviracite padyacUD+AmaNinAmni mahAkAvye
SaSTha: sarga: ||

itthamiti | ittham = anena prakAreNa, sArathInAm =
sUtAnAm; tat = R#Si-

caritravarNanarUpam; vaca: = vacanam, zrutvA = AkarNya;
saMsRte: = saMsArAt, niSkramAya

= niSkramaNAya, pravrajanAyetyartha:; santuSTam =
santoSamAptam; antarmAnasam =

anta:karaNaM yasya sa:, rAjasUnu: = rAjaputra:,
udyAnalIlAm = upavanavihAraM

kartum; bhUyo'pi = punarapi, aicchat = icchAJcakAra ||45||

iti padyacUD+AmaNimahAkAvyasya kIrttivyAkhyAyAM
SaSTha: sarga: ||

@155

saptama: sarga:

siddhArthasyodyAnapraveza:

pracoditAzva: punareva sUtai: pratodahastairnaralokavIra:
{1. ^vIrya:-ma^, pA^ |} |

AkhaNDalodyAnamano'bhirAmamArAmamatyadbhutamAviveza
||1||

atha yugmakenodyAnapravezamAha kavi:-pracoditetyAdinA |
naralokeSu =

narasamUheSu, vIra: = zreSTha:, (siddhArtha:); pratodA:
= totrANi, hasteSu = kareSu

yeSAM tai:; "pratoda: prAjanaM totram" iti vaijayantI |
sUtai: = sArathibhi:;

pracoditA: = preritA:, azvA: = hayA yasya sa:;
AkhaNDalasya = indrasya; udyAnam

= nandanamiva, mano'bhirAmam = cAru, atyadbhutam =
ativismayakaram; ArA-

mam = upavanam; AsasAda = prApa | upajAtirvRttam ||1||

vidyAgRhaM paJcamapAThakAnAM
vikalpatUNIramananyayone: |

gaJjAgRhaM SaTpadakAminInAM krIDAgRhaM kiJca
vasantalakSmyA: ||2||

vidyAgRhamiti | tad udyAnam, paJcamapAThakAnAm =
paJcamasvarAdhyetR#NAm

pikAnAm, vidyAgRham = vidyAzAlA; ananyayone: =
madanasya; vikalpatUNIram =

paryAyazaradhim; madanasAyakapuSpAzayatvAt
tanniSaGgatvenollekha: | paTpadA: =

bhramarA:, teSAM kAminInAm = bhRGgINAm,
gaJjAgRham = madirAlaya:, "gaJjA

tu madirAgRham" ityamara: | kiJca, vasantalakSmyA: =
vasantartuzobhAyA:,

krIDAgRhamiva = krIDAgAra iva, AsIditi zeSa: |
atrollekhAlaGkAra:;

"bahubhirbahudhollekhAdekasyollekha iSyate |

ekena bahudhollekhe'pyasau viSayabhedata: ||" iti lakSaNAt
||2||

carAcarANAmabhivandanIyamAgantumudyAnAmahIruhastam |

marudvazAdAnamitai: zirobhirbaddhaprabAlAJjalaya:
praNemu: ||3||

@156

carAcarANAmiti | udyAnamahIruha: = udyAnasthA vRkSA:,
carAcarANAm =

jaGgama-sthAvarANAm, abhivandanIyam = abhipraNamanIyam,
tam = rAjakumAram,

Agantum = atithim, marudvazAt, vAyupreraNAt, Anamitai: =
praNatai:, zirobhi: =

zAkhAgrabhAgai:, baddhA: = saMyatA:, pravAlA: =
kisalayA evAJjalaya: = karapuTA: yaiste,

santa:, praNemu: = praNatiM cakru: ||3||

parAgasampatsikatAvakIrNe {1. vikIrNe-ma^ |} paryukSite
{2. pathyukSite-ma^ |} puSparasai: patadbhi: |

kRtopahAre galitai: prasUnairudyAnamadhye vijahAra vIra:
||4||

parAgetyAdi | sa vIra: = balI rAjakumAra:, parAgANAm =
rajasAm, sampadbhi:

= samRddhibhireva sikatAbhi: = bAlukAbhi:, avakIrNe =
vyApte, patadbhi: = patanaM

prApnuvadbhi:, puSparasai: = makarandai:, paryukSite = sikte,
galitai: = zAkhAcyutai:,

prasUnai: = puSpai:; kRtopahAre = dattAbhRte sati,
udyAnamadhye = udyAne, vijahAra =

vihRtavAn | mahAtmanastasya ArAmapraveze
prayatnamantareNaiva rAjopacAra:

samabhUditi bhAva: ||4||

udyAnabhUmisaundaryam

latAGgahArairlalitAligItairvanapriyAmaJjuravaizca
vAdyai: |

ArAmabhUmiM sa vilokya mene saGgItazAlAmiva
zambarAre: ||5||

latetyAdi | sa: = siddhArtha:, ArAmabhUmim =
udyAnabhUmim, vilokya = dRSTvA,

latAnAm = vallarINAm, aGgahArai: =
vAhyAGgabhUtAGgavikSepai:, "aGgahAro'Gga-

vikSepa:" ityamara: | lalitai: = manojJai:, alInAm =
bhRGgANAm, gItai: = gAyanai:,

vanapriyANAm = kokilAnAm, maJjuravai: =
maJjuladhvanibhi:, "vanapriyA: parabhRta:

kokila:" ityamara: | vAdyai: = vAdyaghoSai:, zambarAre: =
manasijasya (madanasya),

"zambarArirmanasija:" ityamara: | saGgItazAlAm =
saGgItagRham, iva, mene =

kalpitavAn ||5||

@157

taruprasUnAnyapacetukAmA {1. ^prasUtAnyapa^-vi^ |}
vamAlakA mandapadaM carantya: |

kumArasevArthamupasthitAnAM {2.  ^mupAgatAnAM-pAThA^
|} zaGkAM vitenustarudevatAnAm ||6||

taruprasUnAnIti | tarUNAm = vRkSANAm, prasUnAni =
puSpANi, apacetukAmA: =

apacetumicchanta:, vAmAlakA: = kuTilakuntalA: sundarya:,
mandAni = mantharANi,

padAni = padavinyAsA yasmin karmaNi tat, carantya: =
kurvantyo bAlA:;

kumArasya = siddhArthasya; sevArtham = upacArArtham,
upasthitAnAm = sammukhabhAga-

tAnAm; tarudevatAnAm = vRkSAdhiSThAtRdevatAnAm;
zaGkAm = sandeham; vitenu: =

vistArayAmAsu: ||6||

AlApamArAmavihAriNInAmAkarNayanto hariNekSaNAnAm
|

vilajjamAnA iva baddhamaunAstasthu: kSaNaM tatra
vasantaghoSA: ||7||

AlApamiti | tatra udyAne, ArAmavihAriNInAm = udyAne
krIDantI-

nAm; hariNekSaNAnAm = mRgIdRzAm; AlApam =
saM^llApam, AkarNayanta: =

zRNvanta:; vilajjAmAnA: = lajjApannA iva, baddhamaunA:
= vAcaMyamA:; vasante

ghoSo yeSAM te vasantaghoSA: = pikA; kSaNam =
muhUrtam, tasthu: = sthitiM cakru: ||7||

maJjIranAdacchalato mamArtiM na subhru ! kuryA {3.
kuryAditi-ma^ pA^ |} iti nAthateva |

padena {4. pAdena-ma^ pA^ |} paGkeruhakomalena pasparza
kAcicchanakairazokam ||8||

maJjIretyAdi | zobhane bhruvau yasyAstasyAstatsambuddhau
he subhru !

"UkArAdapyUGpravRtte:" iti vAmanavacanAt
bhrUzabdAdUGi, nadyanto hrasva: |

"maJjIranAdacchalata: = nUpuradhvanivyAjena; mama = me;
Artim = pIDAm, na

kuryA: = vidadhyA:" iti = ittham; nAthatA = prArthayatA;
"AziSi nAtha:"

(pA^ sU^ 2.3.55) iti
nAthaterAziSyevAtmanepadaniyamAdAtmanepadA-

@158

bhAva: | kAcit = sundarI; paGkeruhakomalena =
sarojavanmRdunA; padena = caraNena;

azokam = etannAmakaM vRkSam; zanakai: = zanai:; pasparza
= spRSTavatI | anyathA

tatkRtArtiprArthanAvaiyarthyAditi bhAva: ||8||

azokayaSTistaruNIjanasya pAdAmbujasparzamivAsahiSNu:
|

navapravAlaprasavApadezAt kopAnalajvAlamivotsasarja ||9||

azoketyAdi | azokayaSTi: = azokalatA, taruNIjanasya =
yuvatijanasya;

pAdAmbujasparzam = caraNakamalasparzam, asahiSNu: =
asahanazIleva, navapravAlA-

nAm, nUtanapallavAnAm, prasavasya = utpatte:, apadezAt =
vyAjAt; kopAnalasya =

krodhAgne:, jvAlAm = zikhAm, "vahnerdvayorjvAlakIlau"
ityamara: | iveti

sAdRzye, utsasarja = utsRSTavatI ||9||

sudhAmarIcidyutizItalena karAmbujasparzasukhena kAcit |

udbhidyamAnAMkuraromaharSaM punnAgatAM prApayati sma
cUtam ||10||

sudhetyAdi | kAcit = navayauvanA, (tasmin krIDodyAne)
sudhAmarIce: =

candrasya; dyuti: = kAntiriva, zItalam = zItam, tena;
karAmbujasya = karakama-

lasya, sparze, jAtaM yat sukhaM tena; udbhidyamAnA: =
udgacchanta:, aGkurA eva

romaharSa: = romAJco yasmAttam, cUtam = AmravRkSam;
punnAgatAm = punnAga-

vRkSatvam, puruSazreSThatvaM ca; prApayati sma =
gamayati sma | cUtasya punnAgatAnayana-

virodhasya yuvatijanakarasparzajanyaromAJcodgamasya
puruSazreSThalakSaNatvena hetunA

puruSazreSThatAkathanena parihArAd
virodhAbhAsAlaGkAra: ||10||

asUta sadya: sahakArazAkhI navAMkurAn
puGkhitacArupatrAn |

ananyayonerabhimAnahetUnaruntudAn {1. bANAn bahUn-ma^ |}
pAnthabadhUjanAnAm ||11||

asUtetyAdi | tadA = vasantakAle, sahakArazAkhI =
AmravRkSa:; puGkhitAni =

AyojitAni, cArUNi, patrANi = dalAnyeva, patrANi =
kaGkapatrANi yeSAM tAn,

@159

"patraM tu vAhane parNe pakSe ca zarapakSiNo:" iti
vizva: | ananyayone: = makara-

dhvajasya; abhimAnahetUn = garvahetUn,
"garvo'bhimAno'haGkAra:" ityamara: |

pAnthavadhUjanAnAm = pathikastrINAm,
virahiNInAmityartha: | aruntudAn =

marmaspRza:, "aruntudaM tu marmaspRk" navAMkurAn =
nUtanaprarohAn; sadya: = sadaiva

vasantakAle: asUta = prAsUta ||11||

saugandhikendIvaravAsitena salIlamantarmukhasambhRtena |

purANamAdhvIkarasena kAcidazokatAM kesaramAninAya
||12||

saugandhiketyAdi | kAcit = taruNI ca; kesaram =
vakulavRkSam, saugandhi-

kendIvarAbhyAm = kalhArotpalAbhyAm, vAsitena =
surabhitena; antarmukham =

mukhasyAntarbhAga:, tatra sambhRtena = sampAditena;
purANena = purAtanena; mAdhvI-

karasena = madyena; azokavRkSatvamiti virodha:,
zokarahitatAmiti parihAra:;

AninAya = nItavatI ||12||

manojJagandhairvakuladrumANAM svayaM vikIrNai:
sumanonikAyai: |

latApratAnena vicitramekA saGkalpayAmAsa vikalpakAJcIm
||13||

manojJeti | ekA = taruNI; vakuladrumANAm =
kesaradrumANAm, manojJagandhai: =

manoharasurabhibhi:, svayam = Atmanaiva; vikIrNai: =
patitai:; sumanasAm =

puSpANAm, nikAyai:, rAzibhi:, sambaddheneti zeSa:;
latApratAnena = vallI-

tantunA; vikalpakAJcIm = paryAyamekhalAm;
saGkalpayAmAsa = nirmame ||13||

upAhRtai: kAJcanapuSpajAlairudAragandhairnavamallikAyA:
|

ApUrayantI nijakezapAzamanaGgatUNIramivAbabandha
||14||

upAhRtairiti | kAcit manojJA; navamAlikAyA: =
sugandhAyA:; "sugandhA

graiSmikAtAnA mAlikA navamAlikA" iti vaijayantI |
udAragandhai: =

utkRSTasurabhibhi:; kAJcanamayai: puSparAzibhi:;
nijakezapAzam = svakIya-

kacakalApam; anaGgatUNIram = madaneSudhimiva;
ApUrayantI = samantAtpUrayantI;

Ababandha = AnaddhavatI ||14||

@160

AvarjyazAkhAM karapallavena prasahya
puSpApacayonmukhAyA: {1. ^nmukhInAm-ka^; ^nmukhIyAm-vi^
|} |

ruSeva kasyAzcidazokayaSTistiraskaroti sma dRzaM
parAgai: ||15||

Avarjyeti | karapallavena = svakarakisalayena, zAkhAm =
viTapam;

AbarjSa = avanamayya, prasahya = haThAt; puSpANAm =
kusumAnAm = apacayAya =

zAkhAbhyo grahaNAya; unmukhAyA: = UrdhvamukhAyA:;
"kApakrodhAmarSaroSapratijJA

ruTkrudhau striyAm" ityamara: | ruSA = krodhena; parAgai: =
puSpadhUlibhi:; tira-

skaroti = sma = AcchAdayat ||15||

kareNa sAkaM mama komalena spardhAmidaM kiM paruSaM
bhajeta |

ityAttaroSeva salIlamekA cUtapravAlasya cakAra bhaGgam
||16||

kareNeti | "idam = cUtapravAlam, mama = me; komalena =
mRdunA, kareNa =

hastena, spardhAm = parAbhibhavecchAm, kRtveti zeSa:, kim
= kIdRzam, paruSam =

kAThinyam, bhajeta = seveta" iti = ittham; vicArya,
AttaroSA = jAtakopA,

ekA = kAcit taruNI; salIlam = anAyAsena, cUtapravAlasya
= Amrakisalayasya,

bhaGgam = parAjayaM chedanaM ca, "bhaGgastaraGge bhede ca
rugvizeSe parAjaye | kauTilye

bhayavicchittyo:" iti haima: | cakAra = kRtavatI ||16||

sindUrasaundaryasahodareNa zephAlikApuSparaja:kaNena |

cakAra sakhyA: savilAsamekA phAlasthale cArutamAlapatram
||17||

sindUratyAdi | ekA = kAcitsundarI; sindUrasya saundarye =
saukumArye,

sahodara: = bhrAtA, tena; sindUrasadRzasaundaryeNetyartha:
zephAlikApuSpANAm =

nIlasindhuvArakusumAnAm, raja:kaNena = dhUlikaNena,
sakhyA: = Alijanasya,

phAlasthale = niTilapradeze, savilAsam = savibhramam, cAru
= zobhanam, tamAlapatram =

tamAlakisalayam; cakAra = ghRtavatI |
"tamAlapatratilakacitrakANi vizeSakam"

ityamara: ||17||

@161

AkRSya zAkhA: sadayaM latAnAmAlUya hastena
navapravAlam |

mANikyabhUSAmapasArya kaNThe nivezayAmAsa pati:
parasyA: ||18||

AkRSyeti | parasyA = anyasyA:, pati: = kAnta:; latAnAm =
vallarINAm,

zAkhA: = viTapA:, sadayam = priyAbhujasAdRzyena dayayA
sahitam | AkRSya =

avanamayya; hastena = kareNa; navapravAlam = navakisalayam,
AlUya = chitvA;

kaNThe = grIvAyAm; mANikyabhUSAm =
mANikyAlaGkaraNam; apasArya = apahArya;

vivezayAmAsa = ghRtavAn ||18||

kAcit pragalbhA ramaNasya karNe nivezayantI kila
karNapUram |

AveSTya kaNThaM bhujabandhanena kapolakAntiM paricumbati
sma ||19||

kAciditi | kAcit = aprasiddhA, pragalbhA = prauDhA;
pragalbhAlakSaNamuktaM

sAhityadarpaNe-

"smarAndhA gADhatAruNyA samastaratakovidA |

bhAvonnatA daravrIDA pragalbhA''kAntanAyakA" || iti |

ramaNasya = kAntasya; karNapUram = puSpanirmitaM
karNAbharaNam; "karNapUrastu

puSpAdyai:" iti vaijayantI | vivezayantI = nikSipantI;
kiletyalIke | tasya

kAntasya, kaNTham = grIvAm; bhujabandhanena =
bAhupAzena; AveSTya = aliGgya;

kapolakAntim = gaNDazriyam; kAntimat kapolamiti yAvat;
paricumbati sma-  cucumba ||19||

navaprasUnai: sakalAGganaddhairmanoharA: kAzcana
vArijAkSya: |

ayugmabANAyudhadevatAnAmAviSkRtAnAmavahannabhivayAm
||20||

navetyAdi | (tatrodyAne) kAzcana, vArijAkSya: =
sarojanayanA:; sakalAGga-

naddhai: = samagrAGgabaddhai:; navaprasUnai: = navakusumai:,
manoharA: = pareSAM manohAriNya:;

bhUtveti zeSa:; paJcasaGkhyAkatvAd ayugmabANasya =
madanasya, AyudhAnAm =

@162

puSparUpAstrANAM yA devatA: = adhiSThAtRdevatA:,
tAsAm; AviSkRtAnAm = mUrti-

matInAm, abhikhyAm = zobhAm, avahan = prApnuvan ||20||

stanAbhirAmastabakojjvalAnAM
dantacchadApATalapallavAnAm |

madhye latAnAM nibhRtaM vasantIM sakhIM vivektuM na
zazAka kAcit ||21||

stanetyAdi | kAcit = mugdhA taruNI; stanavadabhirAmai:
stabakai: = gucchakai:,

ujjvalAnAm = zobhamAnAnAm; dantacchadavat =
adharoSThavat, ApATalA: = araktA:,

pallavA: = pravAlA: yAsAM tAsAm; "oSThAdharau tu
radanacchadau dazanavAsasI"

ityamara: | latAnAm = vallarINAm, madhye, nibhRtam =
nizcalam, vasantIm =

sthitiM kurvantIm, sakhIm = Alim; vivektum = `iyaM latA',
`iyaM sakhI'-iti

vivicya jJAtum, na = naiva; zazAka = azaknot ||21||

madhyAhnasamayavarNanam

itthaM kumArasya sahAvarodhai: salIlamArAmavihArabhAja:
|

AlokanAyeva sahasrabhAnurAkAzamadhyaM {1.
sahasrabAhu^-ma^, pA^, ka^ |} paramadhyarukSat ||22||

itthamiti | avarodhai: = anta:purajanai:, saha = sAkam;
salIlam = lIlayA

sahitam, ArAmavihAram = udyAnakrIDAm, bhajatIti tasya
tathoktasya = kumArasya =

siddhArthasya; AlokanAya = darzanAya, iva; param =
atizayena; AkAzamadhyam =

AkAzasya madhyabhAge; adhyarukSat = adhirUDhavAn |
madhyAhnasamaya: prApta ityartha: ||

caNDAtapasparza vivardhamAnamarIcikAvApivihAradakSa:
{2. ^vihAradakSam--ka^, vi^ |} |

sandhukSayaM^stApamatIva tAsAM madhyAhnazaMsI
marudAjagAma ||23||

caNDetyAdi | caNDAtapasya = sUryasya, sparzena =
santApena, vivardhamAnAyAm =

vRddhiM gacchantyAm; marIcikAyAM = mRgatRSNAyAmeva
vApyAM vihAre dakSa: = kuzala:;

@163

"mRgatRSNA marIcikA" ityamara: | madhyAhnazaMsI =
madhyAhnasUcaka:, marut =

vAyu:; tAsAm = anta:purastrINAm, tApam = uSNatAm;
sandhukSayan = vardhayan,

AjagAma = Agacchat ||23||  chAyAstarUNAmabhita:
pravRttAzcaNDAtape kSantumivAsamarthA: |

mUlAlavAlaM muhurambusekasaJjAtazaityaM zanakairupeyu:
||24||

chAyA iti | abhita: = samantAt; pravRttA: = ratA:;
caNDAtape = pracaNDadharme;

kSantum = soDhum, asamarthA: = asaktA:; tarUNAm =
vRkSANAm, chAyA: = anAtapA:,

"chAyA tvanAtape kAntau" ityamara: | muhu: = puna:;
zanakai: = zanai:, mUle yat

AlavAlam = jalAvApadeza:, tam;
"syAdAlavAlamAvAlamAvApa:" ityamara: |

ambusekena = jalasecanena, saJjAtam = utpannam, zaityam =
zItatA, yasya tat;

upeyu: = jagmu: | vRkSANAM chAyA madhyAhnakAle
mUlamAtramAzritA iti bhAva: ||

vihArasaJjAtaparizramANAM vilAsinInAmalikasthalISu
{1. ^ma laka^-pA^ |} |

prAdurbabhUvu: zramavArilezA:
pradyumnakIrtyaGkuranirvizeSA: ||25||

vihAretyAdi | vihAreNa = udyAnakrIDayA; saJjAta: =
utpanna:, parizrama: =

khedo yAsAM tAsAm; vilAsinInAm = strINAm;
alikasthaleSu = lalATadezeSu;

"lalATamalikaM godhi:" ityamara: | zramavArilezA: =
svedakaNA:; pradyumnasya =

madanasya, kIrttyaGkurAt = yaza:prarohAt, nirvizeSA: =
bhedazUnyA:; tatsadRzA

iti bhAva: | "pradyumno mInaketana:" ityamara: |
prAdurbabhUvu: = utpAdayAmAsu: ||

dharmodabinduprakarA {2. prasarA:-ma^, pA^, vi^ |} vireju:
kapolapAlISu nitambinInAm |

snAnArthamAnetumamU: purastAt taDAkadUtA iva
samprayAtA: ||26||

@164

dharmodetyAdi | nitambinInAm = kAminInAm; kapolapAlISu
= gaNDastha-

lISu; dharmodabindUnAm = svedajalakaNAnAm, prakarA: =
saMhataya:; "prakara: kIrNa-

puSpAdau saMhatau" iti hemacandra: | amU: =
anta:purastriya:; purastAt = sapadi

eva; snAnArtham = AplavanArtham; Anetum = prApayitum;
taDAkasya = sarovarasya,

dUtA: = sandezaharA:; "syAt sandezaharo dUta:" ityamara:
| samprayAtA: = samA-

yAtA iva; vireju: = zuzubhire ||26||

vApIvarNanam

ArAmabhUmAvativAhya tApaM mAdhyAhnikaM
madhyamalokapAla: |

AsevyamAno varavarNinIbhirambhovihArArthamavApa vApIm
||27||

ArAmetyAdi | ArAmabhUmau = udyAnabhUmau, mAdhyAhnikam
= madhyAhne bhavam;

tApam = sUryasantApam, ativAhya = nItvA; varavarNinIbhi:
= vanitAbhi:, "rAmAyAM

varavarNinI" iti vaijayantI | AsevyamAna: = sevamAna:;
madhyamalokapAla: =

agnideva:, ambhovihArArtham = jalakrIDAyai, vApIm =
dIrghikAm, "saro vApI

tu dIrghikA" ityamara: | avApa = prApa ||27||
mandAnilAndolitavIcimAlADolAyamAnonmadarAjahaMsIm |

samphullakalhAra
vijRmbhamANasaurabhyapUraplavamAnabhRGgIm {1.
praphulla^-ma^ |} ||28||

tAmeva vApIM catasRbhirgAthAbhivirzinaSTi-mandetyAdi
| mandAnilena =

mandamArutena, AndolitAyAm = cAlitAyAm, vIcimAlAyAm =
taraGgamAlA-

yAm, DolAyamAnA: = DolA ivAcarantya: caJcalA:,
unmadA: = mattA:, rAjahaMsya: =

varaTA: yasyAM tAm; samphullebhya: = vikacebhya:,
praphullebhya ityartha:, kalhArebhya: =

saugandhikapuSpebhya:; vijRmbhamANe = pravardhamAne,
saurabhyapUre = gandhapravAhe, plava-

mAnA: = majjantyo bhRGgya: = bhramarastriyo yasyAM tAm |
`vApImavApa' iti

pUrveNa sambandha: ||28||

@165

kumudvatIkozapuTAvatIrNamAdhvIkadhArA
madhurapravAhAm {1. ^kozapaTA^-ka^ |
^kozapaTAvakIrNa^-pA^ |} |

uttuGga kallolavitAnaratnaraGgasthalIcaMkramamANamatsyAm
||29||

kumudvatItyAdi | kumudvatyA: = kumudinyA:, kozapuTebhya: =
kuDmalapuTebhya:,

avatIrNAbhi: = avarUDhAbhi:, syandamAnAbhirityartha:,
mAdhvIkadhArAbhi: = madya-

dhArAbhi:, madhurA: = hRdyA:; pravAhA: = pravRttayo
yasyAM tAm; uttuGgAnAm =

unnatAnAm, kallolAnAm, vitAna: = vistAra eva,
ratnaraGgasthalI = ratnanirmitA

nartanazAlA, tasyAM caMkramamANA: = saJcaranta:,
nRtyanta iti yAvat, matsyA: =

mInA:, yasyAM tAm, "kratuvistArayorasvI vitAnam"
ityamara: | `vApI-

mavApa'-iti pUrveNa sambandha: ||29||

ekatra phullairnavapuNDarIkairgaGgAnuSaktAmiva {2.
gaGgAnuyAtAM paridRzya^-ma^ |} dRzyamAnAm |

raktAravindairitaratra bhinnai: zoNopagUDhAmiva
zobhamAnAm ||30||

ekatreti | ekatra = kvacit pradeze; phullai: = vikacai:,
navapuNDarIkai: = nUtana-

sitAmbhojai:; "puNDarIkaM sitAmbhojam" ityamara: |
gaGgAnuSaktAm = gaGgA-

sambaddhAm; iva dRzyamAnAm; itaratra = anyatra pradeze;
bhinnai: = phullai:, raktAra-

vindai: = kokanadai:, zoNena = zoNAkhyena nadena;
upagUDhAm = saGgatAm; "zoNe

hiraNyabAhu: syAt" iti nadavizeSe amara: | zobhamAnAm =
virAjamAnAm |

`vApImavApa' iti pUrveNa sambandha: ||30||

patatripakSapravikIrNapadmaparAgasindUritadigvibhAgAm |

sa zIkarAsUtritadurdinAbhAmAlokya vApImadhikaM nananda
||31||

patatrItyAdi | sa: rAjakumAra:, patatriNAm = pakSiNAm,
pakSai: = garudbhi:,

pravikIrNai: = vikSiptai:, padmaparAgai: = padmareNubhi:,
sindUritA: = saJjAtasindUrA:,

digvibhAgA: = prAcyAdidigbhedA: yasyAM tAm; "parAga:
kausume reNau" ityamara: |

zIkarai: = jalabindubhi:, AsUtritA = utpAditA,
durdinAbhA = varSAzrIryasyAM

tAm, vApIm = dIrghikAm, Alokya = dRSTvA, adhikam =
atizayena, nananda =

prasasAda ||31||

@166

dRDhAvabaddhAyatakezapAzai:
zRGgAnuSaGgIjjvalapANipadmai: |

sahAvarodhai: sa vihAra vApImavAtarat pAzadharaprabhAva:
{1. ^prabhAvAt-vi^ |} ||32||

dRDhAvabaddhetyAdi | pAzadharasya = varuNasya prabhAva
iva prabhAva: = sAmarthya yasya

sa:, sa siddhArtha:, dRDhaM yathA syAt tathA avabaddhA:
= saMyatA:, AyatA: = dIrghA:,

kezapAzA: = kacakalApA yaistai: | zRGgANAm =
krIDAmbuyantrANAm, anuSaGgeNa =

sambandhena, ujjvalAni = dhavalAni, pANipadmAni =
karakamalAni yeSAM tai:,

"zRGgaM prabhutve zikhare cihane krIDAmbuyantrake"
ityamara: | avarodhai: = antapura-

janai: saha, vihAravApIm = krIDAdIrghikAm, avAtarat =
avatarati sma ||32||

tatpUrvamabhyAgatamAdareNa tamUrmihastai: parirabhya vApI
|

karNAbhirAmai: kalahaMsanAdairvArttAnuyogaM {2.
vArtAniyogaM-ma^ pA^ |} madhuraM cakAra ||33||

tatpUrvamiti | sA vApI = dIrghikA, tadeva pUrvam =
prathamam, yasmin karmaNi

tatpUrvam | AgamanakriyAvizeSaNam | abhyAgatam = atithim,
Urmihastai: =

taraGgakarai:, AdareNa = sasammAnam, parirabhya = AliGgya,
karNAbhirAmai: =

karNAnandakarai:, karNapriyairityartha:, kalahaMsanAdai: =
kAdambadhvanibhi:, "kAdamba:

kalahaMsa: syAt" ityamara: | madhuram = priyam, vArtAnuyogam
= vRttAntapraznam,

"vArtA pravRttirvRttAnta:", "prazno'nuyogo pRcchA ca"
ityubhayatra amara: ||33||

antarvigADhe sati sundarIbhirudvelatAM prApa
mahAtaDAga: |

jalAzayA: strISu kRtAnuSaGgA: kathaM nu velAM {2.
vArtAniyogaM-ma^ pA^ |} na vilaGghyanti ||34||

antariti | mahAtaDAga: = sa mahAn sarovara:, sundarIbhi: =
varavarNinIbhi:,

anta: = jalamadhye, vigADhe = praviSTe sati, udvelatAm =
velA: = tIram, udgata:

iti tasya bhAvastattA tAm, "velA kUle'pi vAridhe:" iti
vizva:, "velA

kAlamaryAdayorapi" ityamarazca | prApa = prAptavAn |
strISu = nArISu, kRtAnu-

@167

SaGgA: = vihitasambandhA:, jalAzayA: = taD+AgA:,
DalayorabhedAt jaDAzayA: =

mandAzca, velAm = maryAdAm, katham = kena prakAreNa na
vilaGghayanti = nAti-

krAmanti ! nu iti nizcayArthe, vilaGghayantyevetyartha: |
zleSAnuprANito-

'trArthAntaranyAso'laMkAra: ||34||

kaThorakAntAkucamaNDalAnAmAghAtabhItA iva vepamAnA:
|

kallolamAlA: kaNikApadezAnmuktopahArAnupaninyurAsAm
{1. ^hArAniva-ka^, pA^, vi^ |} ||35||

kaThoretyAdi | kaThorANi = kaThinAni, yAni kAntAyA:
patnyA:, kucama-

NDalAni = stanamaNDalAni, teSAm, AghAtAd =
abhighAtAd, bhItA: = bhayamAptA:,

ataeva vepamAnA: = kampamAnA:, kallolamAlA: =
vIciparamparA:, kaNikA-

nAma = bindUnAm, apadezAt = vyAjAt, muktopahArAn =
muktAphalarUpAyanAni,

AsAm = avarodhataruNInAM kRte, Aninyu: = Anayan |
taraGgazIrNA: kaNikA

avarodhastrINAmaGgeSu muktAphalAnIva virejuriti bhAva:
||35||

padmAkare paGkajalocanAbhirnarendrasUnurvijahAra sArdham |

salIlamanta: purikAGganAbhi: sAkaM pracetA iva
vArirAzau ||36||

padmAkare iti | narendrasUnU: = sa rAjaputra:;
paGkajalocanAbhi: = kamalanetrAbhi:,

sundarIbhi:, sArdham = saha, pracetA: = varuNa:,
anta:purikAGganAbhi: = zuddhAntavA-

sibhi:, sAkam = sArdham, vArirAzau = jalasamUhe iva,
padmAkare = jalAzaye (tasyAM

dIrghikAyAm) vijahAra = jalavihAraM kRtavAn ||36||

kAntAkarodaJcitavAridhArA: kAntasya bAhvorupari
prakIrNA: |

ayatnabAlavyajanopacAracAturyadhuryA: kSaNamAtramAsan
||37||

kAntetyAdi | kAntAnAm = strINAm, karai: = hastai:,
udaJcitA: = UrdhvaM

kSiptA:, vAridhArA: = jaladhArA:, kAntasya = svAmina:,
bAhvo: = bhujayo:, upari,

@168

prakIrNA: = prakSiptA:, ayatnasya = yatnazUnyasya,
bAlavyajanopacArasya = cAmara-

vIjanasya, cAturyasya = prAvINyasya, dhuraM vahantIti
tAdRzA:, "cAmaraM bAlavya-

janaM romaguccha: prakIrNakam" iti hemacandra: |
kSaNamAtram = muhUrtamAtramAsan ||

parisphuracchIkaradanturAGgaM paryAyavalgatkucakumbhahAram
|

kAzcit karai:
kAntamivAparAddhamAsphAlayAmAsuramandamambha: ||38||

parisphuradityAdi | kAzcit = tAruNya:, parisphuradbhi: =
prakAzamAnai:,

zIkarai: = jalabindubhi:, danturANi = nimnonnatAni,
aGgAni = avayavA:, yasmin

karmaNi tat, "danturaM tUnnatAnanam" ityamara: | paryAyeNa
= krameNa, valgan = luThan,

kucakumbhayo: = stanarUpakalazayo:, hAra: = bhUSaNam,
yasmin karmaNi tat, aparA-

ddham = kRtAparAdham, kAntam = svAminamiva, karai: =
pANibhi:, ambha: = jalam,

amandam = zIghratayA, AsphAlayAmAsu: = tADayAmAsu:
||38||

taraGgaraGge {1. taraGgabhRGge-ka^ |} saha bhRGgagAnai:
saroruhe tANDavamAdadhAne |

hastAmbujairAttamRNAladaNDairavAdayan
vArimRdaGgamanyA: ||39||

taraMgetyAdi | anyA: = aparA nArya:, taraGgaraGge =
taraGgarUparaGgasthale, saro-

ruhe = jalAzaye, bhRGgagAnai: = bhramaradhvanibhi:, saha,
tANDavam = uddhatanartanam,

AdadhAne = kurvati sati, AttAni = gRhItAni, mRNAlAni
= kamalanAlAni, eva

daNDA: = yaSTaya:, yaistai:, hastAmbujai: = karakamalai:,
vArimRdaGgam = jalarUpaM

vAdyavizeSam; avAdayan = vAdayAmAsu: ||39||

nimajjanonmajjanarAgiNIbhirnitambinIbhirniviDastaDAga:
{2. niviDaM taTAkam-ka^; vi^ |} |

azumbhadambhonidhirantarAntarAvirbhavantIbhirivApsarobhi:
||40||

nimajjanetyAdi | nimajjane = avagAhe, unmajjane =
UrdhvaGgamane ca

rAgiNIbhi: = lolupAbhi:, nitambinIbhi: =
sthUlanitambAbhi:, niviDa: = vyApta:,

@169

taDAka: = sarovara:, antarA antarA = madhye madhye,
AvirbhavantIbhi: = udgaccha-

ntIbhi:, apsarobhi: devastrIbhi:, ambhonidhi: = samudra: |
iveti sAdRzye |

azumbhat = azobhata ||40||

krIDAtaDAkaM kSitipAlasUnu: keyUrabhogIndravRtena
doSNA |

mamantha bhUbhAradhurandhareNa manthAdriNA
sindhumivAbjanAbha: {1. vajranAbhi:-ka^, vi^ |} ||41||

krIDetyAdi | kSitipAlasya = rAjJa:, sUnu: = putra:
siddhArtha:, keyUreNa = aGga-

denaiva, bhogIndreNa = sarparAjena, vRtena = veSTitena,
bhUbhAradhurandhareNa = bhUbhAravAhinA,

doSNA = bAhunA, "bhujabAhU praveSTo do:" ityamara: |
abjanAbha: = padmanAbha:,

viSNuriti yAvat; manthAdriNA = manthAcalena, sindhum =
samudram, iva, krIDA-

taDAgam = vihArasarovaram, mamantha = mathitavAn ||41||

kSoNIbhujA kuMkumavAridhArA yantraprayuktA
ramaNImukheSu |

papAta paMkeruhakAnaneSu prabheva bhAno: prathamAvatArA
||42||

kSoNItyAdi | kSoNIbhujA = nRpeNa, yantreNa =
zRGgeNa jalayantreNa, prayuktA =

vikIrNA, kuGkumavAridhArA = kuMkumamizrA jaladhArA,
ramaNImukheSu = pramadAmukheSu,

paGkeruhakAnaneSu = kamalavaneSu, bhAno: = sUryasya,
prathama: avatAra: = pravezo yasyA:

sA, prabhAtoditA ityartha: | prabhA = razmiriva, papAta =
patitavatI ||42||

vAmabhruvastaM maNizRGgamuktairavAkiran
kuMkumavAripUrai: |

tathAgata: so'yamatIva reje sapallavazrIriva pArijAta:
||43||

vAmetyAdi | vAme = ramaNIye, bhruvau = netroparibhAgasthe
romarAjI, sundarya:,

tam = kumAram, maNizRGgamuktai: =
maNimayajalayantrotthitai:, kuMkumavAripUrai: =

kuMkumamizritajalapravAhai:, avAkiran = siSiJcu: |
tathAgata: = taM prakAraM prApta;

@170

tathA jalai: sikta ityartha: | so'yam = siddhArtha:,
sapallavazra: = pallavazobhAyukta:,

pArijAta: = pArijAtavRkSa iva, atIva = atyantam; reje =
zuzubhe ||43||

kasyAzcidAviSkRtacandrikAyA:
karAbjayantraprahitAmbudhArA |

papAta patyurmaNimaulibandhe gaGgeva devasya jaTAkalApe
||44||

kasyAzciditi | AviSkRtA = prakAzitA, candrikA =
candrikAtvena

adhyavasitaM smitaM yayA tasyA:, kasyAzcit =
aprasiddhAyA: taruNyA:, karAbje =

karakamale, sthitena = nihitena, yantreNa = zaGkhayantreNa,
prahitA = preritA, ambudhArA =

jaladhArA, patyu: = svAmina:, maNimaulibandhe =
maNibhUSitadhammillabandhe, "mauli-

kirITe dhammille cUDAkaGke'limUrdhasu" iti hemacandra: |
devasya = mahAdevasya

zivasya, jaTAkalApe = kaparde; gaGgAnadI iva papAta =
apatat ||44||

svahastayantraprahitAbhiradbhi: pidhAya kasyAzcana
netrayugmam |

viTa: parasyA vinimIlitAkSyAzcucumba
bimbAdharamAdareNa ||45||

svahastetyAdi | svahaste = nijakare, sthitena, yantreNa =
jalayantreNa, prahi-

tAbhi: = preSitAbhi:, adbhi: = jalai:, kasyAzcana =
samIpasthAyA: nitambinyA:,

netrayugyam = locanadvayam, pidhAya = AcchAdya, viTa: =
kAmI, nAyakasya kazcit

sakhA vA, vinimIlitAkSyA: = mukulitAkSyA:, bimbAdharam
= aruNAdharoSTham,

AdareNa = snehena, cucumba = cumbitavAn ||45||

kayAcidabhyarNajuSa: salIlaM kAntasya kaNThe
prahitAmbudhArA |

cetobhuvA cittamRgaM grahItuM vyApAritA vAguriteva reje
||46||

kayAciditi | kayAcit = kAminyA, abhyarNajuSa: = samIpaM
prAptasya,

kAntasya = patyu:; kaNThe = grIvAyAm; salIlam = lIlayA
sahitam; prahitA = praiSitA,

ambudhArA = jaladhArA, cetobhuvA = manasijena madanena;
cittam = mana eva mRgam =

@171

hariNam, grahItum = bandhum, vyApAritA = vistAritA;
vAgurikA = mRgagrahaNArtha

rajjunirmito jAlavizeSa:, "bAgurA mRgabandhanI" ityamara:
| reje = zobhAM

prAptavatI ||46||

vaktre manojJasmitacandrikA'bhUd vakSoruhe
nirjharakAntirAsIt |

madhye babhUvAbhrasaridvilAso vAmabhruvAM
majjanavAridhArA ||47||

vaktre iti | vAmabhruvAm = ramaNIyabhruvAm, majjanena
jAtA, ekA'pi

vAridhArA = jaladhArA, tridhA abhUt, yathA sA vaktre =
mukhe patitA manojJA

smitacandrikArUpA; saiva vakSoruhe = stane patitA,
nirjharakAnti: = giripravAha-

zobhArUpA, madhye = valagnapradeze, abhrasaridvilAsa: =
AkAzagaGgAyA vilAsa-

rUpA | atra vaktra-vakSoruha-madhyAnAM
candra-zailAkAzarUpatvaM vyajyate | ullekhA-

laMkAra: | lakSaNaM tu pUrvamasyaiva sargasya
dvitIyazlokadhyAkhyAyAmuktam ||47||

AplAvayAmAsa karodakena vaktraM sa kasyAzcana
mAnavatyA: |

tadeva tanmAnaparigrahasya jalAJjaliprakramamAlalambe ||48||

AplAvayAmAsa iti | sa: = rAjakumAra:, kasyAzcana
mAnavatyA: =

mAninyA:, vaktram = mukham, karodakena = prasRtigatajalena,
AplAvayAmAsa =

secayAmAsa | tadeva = karodakasecanameva, tasyA:
mAnaparigrahasya = roSasvIkaraNa-

sya, jalAJjaliprakramam = nivApAJjalirItim, "prakrama:
krame'vasare" iti

medinI | Alalambe = aGgIcakAra |
priyakarodakasecanasamakAlameva mAninyA

mAnaparigraho vinaSTa iti bhAva: ||48||

@172

nimajya kAsAJcidudaJcitAnAM vakSoruhA:
prakSaradambudhArA: |

cakAzire caJcupuTApakRSTamRNAlanAlA {1.
puTopalakSya^-vi^, ma^; ^puTopakRSTa:^-pA^ |} iva
cakravAkA: ||49||

nimajyeti | kAsAJcit = pramadAnAm, nimajya = avagAhya,
udaJcitA-

nAm = unmagnAnAm; prakSarantI = galantI, ambudhArA =
jaladhArA yebhyaste; vakSo-

ruhA: = stanayugmAni; caJcupuTena = troTapuTena,
apakRSTA: = AkRSTA:, mRNAla-

nAlA: = mRNAladaNDA:, yaiste; cakravAkA: =
kokapakSiNa:; "kokazcakrazcakravAka:"

ityamara: | iveti sAdRzye | cakAzire = zobhitavanta:
||49||

nirAkRte kA'pi taraGgavAtai: stanottarIye sati lajjamAnA
|

kucasthalaM navyanakhavraNAGkaM DiNDIrapiNDena
tirazcakAra ||50||

nirAkRte iti | kA'pi = varAGganA, taraGgANAm =
vIcInAm, vAtA: = vAya-

vastai:; stanottarIye = stanAcchAdake saMvyAnavastre,
nirAkRte = apanIte sati;

lajjamAnA = lajjAM prAptA; navyanakhavraNAGkam =
nUtananakhakSatacihnam; DiNDIra-

piNDena = phenakhaNDena; "piNDIro'bdhikapha: phena:"
ityamara: | tirazcakAra =

AcchAdayAmAsa ||50||

kasyAzcidanta:salile nimajya samuccalantyA: sarasaM
mukhAbjam |

samujjihAnasya samudramadhyAt tArApaterbimbamivAbabhAse
||51||

kasyAzciditi | salile iti anta:salile = salilamadhye;
vibhaktyarthe-

'vyayIbhAva: | "tRtIyAsaptamyorbahulam" (pA^ sU^ 2.4.84)
iti amabhAva:

pAkSika: | samuccalantyA: = bahirvinirgacchantyA:;
kasyAzcit taruNyA:; sara-

sam = ramaNIyam; mukhAbjam = mukhakamalam, samudramadhyAt =
samudrata:; samujji-

hAnasya = udgacchata:; tArApate: = nakSatrAdhipasya
candrasya, bimbam = mukhamiva;

AbabhAse = pracakAze ||51||

@173

ambhovihArakulitai: payobhirapAkRteSvaJjanamaNDaneSu |

roSAdivAnta:puramundarINAM
netrAravindAnyaruNIbabhUvu: ||52||

ambhovihAretyAdi | ambhovihAreNa = jalakrIDayA,
Akulitai: = kSobhitai:;

payobhi: = jalai:; aJjanamaNDaneSu =
kajjalarUpAlaGkAreSu; apAkRteSu = kSAliteSu;

anta:purasundarINAm = anta:puranArINAm; netrAravindAni;
netrakamalAni, roSA-

diva = krodhAdiva, aruNIbabhUvu: = raktIbabhUvu: ||52||

payodharA: paGkajalocanAnAM pAthovihAre patadambudhArA:
|

nAgendrakumbhA iva naddhahArA: sanirjharaughA iva
zailazRGgA: ||53||

payodharA iti | pAthovihAre = jalakrIDAyAm; patantya =
sravantya:, yA

ambudhArA: = jaladhArA:, yebhyaste; payodharA: = stanA:,
nAgendrakumbhA: = gajarAja-

mastakapradezA:, naddhahArA: = baddhamuktAhArA:, iva;
athavA nirjharasya = prasravaNasya,

oghena = pravAheNa saha vartanta iti tAdRzA:, usra:
prasravaNaM vAripravAho nirjharo

jhara:", "ogho vRnde'mbhasAM raye" ityubhayatrAmara: |
zailazRGgA: = parvatakUTA iva;

"krIDAmbuyantre zRGgo'strI parvatAgraprabhutvayo:" iti
vaijayantI | zuzubhire

iti zeSa: ||53||

anaGgasAmrAjyamahAbhiSekakumbhAvivAmbhoruhalocanAyA: |

vakSoruhau maGgalazRGgasaMsthairavAkiran vAribharai:
parasyA: ||54||

anaGgetyAdi | (tatra) kasyAzcit ambhoruhalocanAyA: =
kamalanetrAyA:;

anaGgasya = madanasya, ya: sAmrAjyamahAbhiSeka: =
cakravartitvajJApakaM mahAbhiSecanam,

tatsambandhinau kumbhau = kalazau; iveti sAdRzye;
vakSoruhau = stanau,

parasyA: = anyasyA:; maGgalazRGgasaMsthai: =
maGgalakarakrIDAmbuyantrasthai:, vAribharai: =

jaladai:; avAkiran = vyakSipan, apUrayannityartha: |
kAzciditi zeSa: ||54||

@174

vibhUSaNairvidruma-puSparAga-vaiDUrya-gArutmata-
padmarAgai: {1. puSparAga-pA^ |} |

aGgacyutairambujalocanAnAM {2. ambucyutai:--pA^, ka^ |}
ratnAkaro'bhUt kamalAkaro'pi ||55||

vibhUSaNairiti | ambujalocanAnAm = kamalanayanAm,
aGgabhya: = ava-

yavebhya:, cyutai: = jale patitai:, vidrumeNa, puSparAgeNa,
vaidUryeNa, gArutmatena, padma-

rAgeNa-ityAdi ratnajAtibhedai:, vibhUSaNai: =
alaGkaraNai:, sa kamalAkara: = padmA-

karo'pi ratnAkara: = samudra:, abhUt = babhUva ||55||

evaM sa kRtvA sarasIvihAraM sahAvarodhai:
sarasIruhAkSa: |

uttIrya tasyAstaTasanniviSTaM baddhopacAraM sadanaM
viveza ||56||

evamiti | sarasIruhAkSa: = kamalanayana:; sa: = asau
kumAra:; avarodhai: =

anta:purajanai: saha, sarasIvihAram = jalavihAram; kRtvA =
vidhAya, tata uttIrya, =

prasthAya, tasyA: = vApyA:; taTasanniviSTam = tore
nirmitam, baddhopacAram = sanni-

hitarAjopacAramityartha:; sadanam = gRham,
"nizAntavastyasadanabhavanAgAra-

mandiram" ityamara: | viveza = praviSTavAn ||56||

tatrAnuraktai: saha mitravargai: saGkalpitAkalpavikalpaveSa:
|

rasottaravyaJjanapAkahRdyamAhAramArya: paramabhyanandat
||57||

tatreti | tatra = tIrasanniviSTagRhe, anuraktai: =
premayutai:, mitravargai: = suhRjjanai:

saha; saGkalpitA: = viracitA:, AkalpavikalpA: =
maNDanavizeSA: yasmin

tAdRze, veSa: = paridhAnam, yasya sa:; Arya: = zreSTha:
sa rAjakumAra:; "syAdA-

maNDane; kalpane cApi" iti hemacandra: | rasena =
samucitatattadrasena, uttara: =

zreSTho yo vyaJjanAnAm = temanAdInAm pAka: = pacanam,
tena hRdyam = hRdaya-

priyam; "vyaJjanaMzmazrucihnayo: | temane'vayave kAdau" iti
hemacandra: |

param = viziSTam; AhAram = bhojanam = abhyanandat =
abhinanditavAn ||57||

@175

vicitrapaTTAstaraNopapannaM vikIrNapuSpaprakaraM
kumAra: |

abhyantarasthApitabhadrapIThamAsthAnikaM
maNDapamadhyavAtsIt ||58||

vicitretyAdi | tata: sa: kumAra: = siddhArtha:; vicitrai: =
nAnAvarNai:, paTTA-

staraNai: = kauzeyaparistaraNai:, upapannam = yuktam;
vikIrNa: = vikSipta:, puSpaprakara: =

prasUnarAziryasmiMstam; abhyantare = antarbhAge, sthApitam
= pratiSThitam,

bhadrapITham = bhadrAsanaM yasmiMstam; AsthAnikam =
sabhAsambandhinam, maNDapam =

prakoSThavizeSam, adhyavAtsIt = avasat ||58||

tatra kSoNIramaNatanayo maNDape vANinInAM {1.
vAhinInAm--pA^ |}

nRttArambhairnirupamarasairvAdyaghoSairmanojJai: |

vINAnAdai: {2. vINAvAdaizca--ka^ |}
zravaNasubhagairveNunAdaizca hRdyai:

zrImAnahnastribhuvanaguru: zeSameSa vyanaiSIt ||59||

iti buddhaghoSacarite padyacUD+AmaNinAmni mahAkAvye
saptama: sarga: ||

tatreti | tatra = maNDape, eSa: = ayaM zrImAn =
lakSmIvAn; tribhuvanaguru: = loka-

trayaguru:; kSoNIramaNasya = pRthvIpate:, tanaya: =
kumAra:; nirupamA: = asadRzA:,

rasA: = zRGgArAdayo yeSu tai:; vANinInAm =
nartakInAm; "vANinyau nartakI-

dUtyau" ityamara: | nRtyArambhai: = nATyaprakramai:,
manojJai: = manoharai:; bAdyaghoSai: =

vAdyadhvanibhi:; zravaNasubhagai: = karNapriyai:;
vINAnAdai: = suSiravAdyadhvanibhi:;

ahna: = divasasya; zeSam = zeSabhAgam; vyanaiSIt =
vyatIyAya ||59||

iti padyacUD+AmaNinAmake mahAkAvye kIrttivyAkhyAyAM
saptama: sarga: ||

@176

aSTama: sarga:

sUryAstakAlavarNanam

tatrAntare bimbamamandarAgaM papAta bhAnordizi
pazcimAyAm |

AkAzakozAd galitasya nIlAd AkRSTalIlaM
maNidarpaNasya ||1||

atha paJcaziMzatyA padyai: sUryAstagamanasamayaM
varNayati kavistatretyAdinA |

tatrAntare = ahno'vasAne; bhAno: = sUryasya; nIlAt =
nIlavarNAt; AkAza-

kozAt = gaganarUpapidhAnAt, galitasya = patitasya;
maNidarpaNasya = maNimukurasya,

AkRSTA = prAptA, lIlA = zobhA, yena tam; amandarAgam
= atiraktam, bimbam =

AkAram, pazcimAyAm = caramAyAm, dizi = kASThAyAm;
papAta = patitavAn ||

AkAzasindhoraparAhNakarNadhArAdhipa:
saMhRtarazmijAla: |

prakSepaNIbhi: sphaTikAtmikAbhirdigantatIraM taraNiM
ninAya ||2||

AkAzetyAdi | AkAza: = gaganameva sindhu: = samudrastasya;
"udanvAnu-

dadhi: sindhu:" ityamara: | aparAhNa: = sAyaGkAla eva
karNadhArAdhipa: = nAvikA-

nAmpati:; saMhRtam = saMkSiptam, razmInAm =
sUryakiraNAnAmeva razmInAm = rajjU-

nAm; jAlam = samUho yena sa:; sphaTikAtmikAbhi: =
sUryakAntazilArUpAbhi:;

"sphaTiko'rko ravigrAvA sUryakAnto'nalopala:" iti
vaijayantI | prakSe-

paNIbhi: = naukAdaNDai:, "naukAdaNDa: kSepaNI syAt"
ityamara: | taraNim = sUrya-

meva nAvam; "dyamaNau taraNi: puMsi kumArI-naukayostriSu"
iti trikANDa-

zeSa: | digantatIram = digantataTam; ninAya = anaiSIt
||2||

azokapuSpastabakAbhitAbhramastAcale maNDalamuSNabhAno:
|

babhAra sindhormathane viSaktapravAlavallIvalayasya zobhAm
||3||

azoketyAdi | astAcale = astAdrau; azokasya =
azokavRkSasya, puSpa-

stabaka iva = puSpaguccha iva, abhitAmram = atiraktam;
uSNabhAno: = sUryasya;

@177

maNDalam = vRttam; sindho: = samudrasya, mathane = AloDane;
viSaktasya = lagnasya;

pravAlavallIvalayasya = vidrumalatAmaNDalasya, zobhAm =
kAntim; babhAra = dhAra-

yAmAsa ||3||

bhAsvAnabhIpsu: paralokayAtrAM padmAkareSu
pratibimbalakSAt |

ApracchanArtha priyabAndhavAnAmambhojinInAmiva
sampraviSTa: ||4||

bhAsvAniti | paralokayAtrAm = dezAntaragamanam, abhIpsu:
= prAptumicchu:;

bhAsvAn = sUrya:; padmAkareSu = padmasara:su;
pratibimbalakSAt = pratibimbavyAjAt;

"lakSaM vyAjazaravyayo:" iti hemacandra: | priyAzca te
bAndhavA = bandhujanA yasya

teSAm; ApracchanArtham = AliGganakuzalapraznAdinA
sabhAjanArtham; "Anandana-

sabhAjane, Apracchanam" ityamara: | ambhojinInAm =
ambhojasamUhAnAm,

"khalAdibhya inirvaktavya:" (pA^ sU^ vA^ 4.2.51) iti
samUhArthe iti-

pratyaye, GIp | sampraviSTa: = pravezamApta iva |
babhUveti zeSa: ||4||

krameNa madhyaM caramAmburAze: prAbhAkaraM
bimbamalaJcakAra |

harinmaNizyAmamivAcyutasya vakSa:sthalaM kaustubhanAma
ratnam ||5||

krameNeti | caramAmburAze: = pazcimasamudrasya, madhyam =
madhyabhAge; prabhAkara-

syedaM prAbhAkaram = sUryasambandhi, "tasyedam" (pA^ sU^
4.3.120) ityaN

pratyaya: | bimbam = maNDalam; "bimbo'strI maNDalaM
triSu" ityamara: | acyu-

tasya = viSNo:, vakSa:sthalam = vakSa:sthAnaM; kaustubha
iti nAma = AkhyA yasya tat;

harinmaNivat = nIlaratnavat, zyAmam = zyAmavarNam, ratnam
= maNi:; iveti

sAdRzye | krameNa = kramaza:; alaJcakAra = zobhayAmAsa
||5||

AvartavegAdaparAmburAzerAvRttabimbaM {1.
^rAvartamAnaM-ka^, pA^ |} haridazvabimbam |

bhUyo'pi cakrabhramamunmRjArthamAropitaM {2.
^munmArjanArtha^-ka^, pA^ |}

@178

AvartetyAdi | Avartasya = jalabhramasya, vegAt = pravAhAt
(javAt);

"Avarta: payasAM bhrama:", iti vaijayantI, "vega:
pravAhajavayo:" iti cAmara: |

aparAmburAze: = pazcimasamudrasya, AvRttam = bhrAmyat,
bimbam = pratibimbaM yasya

tat, "bimbaM tu pratibimbe syAnmaNDale bimbikAphale" iti
haimA: | harita: =

nIlA:, azvA: = hayA: yasya sa: haridazva: = sUrya:
"dyumaNirharidazvo'dri:",

iti vaijayantI | tasya bimbam = maNDalam, vizvasRjA =
brahmaNA, cakrasya = zANa-

cakrasya, bhramam = bhramaNam, bhrAmyaccakramityartha:,
unmRjArtham = uttejanArtham,

bhUyo'pi = punarapi, Aropitam = cAlitam; iva; reje =
zuzubhe ||6||

mayA vinAbdhi: {1. vinAsIt-vi^ |} pralayaprasaGgaM {2.
prasaGge-pA^ |} velA kadAcinna vilaGghiteti |

satyaM cakAreva tadaGgahastairAdAya taptAruNalohakUTam
||7||

mayeti | abdhi: = samudra:, mayA = samudreNa,
pralayaprasaGgaM vinA = pralayakAla-

sambandhaM varjayitvA, kadAcit = kadApi, velA = tIram,
maryAdA ca, na vila-

GghitA = nAtikrAntA" -iti satyam = zapatham, "satyaM
zapathatathyayA:" ityamara: |

taraGgA: = vIcaya eva hastA: = karA:, tai:, taptam =
sandIptam, aruNam = rakta-

varNam, sUryameva lohakUTam = aya:piNDam, "ayoghane
zailazRGge sorAGge kUTama-

striyAm" ityamara: | AdAya = gRhItvA, cakAra = kRtavAn
||7||

dinAvasAnena parIkSakeNa mandapradIptidyumaNirmahArha:
{3. mahArham-ka^ |} |

aurvAgninA tejayituM kilAntarudanvadaGgArabhare {4.
0daGgArabharai:-ka^ |} nirasta: ||8||

dinetyAdi | dinAvasAnena = parIkSakeNa =
sAyaGkAlarUpasvarNaparIkSakeNa,

mandapradIpti: = mandaprabho'pi, mahArha: = mahArgha:,
dyumaNi: = sUrya:, aurvAgninA: =

vaDavAnalena, tejayitum = prakAzayitum, kileti ivArthe |
anta: = antabhAge,

sthiteneti zeSa:, aurvAgninA ityasya vizeSaNam, samudra
eva, aGgArANAm =

niragnInAM dagdhakASThAnAm, bhara: = samUha:, tasmin,
nirasta: = kSipta: ||8||

@179

astaGgate bhartari bhRGgamAlAmaGgalyasUtraM
divasAntadhAtrI |

ambhojinInAmapasaurabhANAmapAkarodamburuhopakaNThAt
||9||

astamiti | divasAntadhAtrI = sandhyArUpA upamAtA,
bhartari = patyau, sUrye

vA, astaM gate = antamite, naSTe ca; apasaurabhANAm =
gandhahInAnAm, kuMkuma-

rahitAnAM vA, mRtabhartRkAnAmityartha:, "saurabhaM
ghusRNaM ca tat" iti trikANDa-

zeSa: | amburuhopakaNThAt = padmarUpakaNThasamIpAt,
padmasamIpAcca, bhRGgamAlA =

bhramarapaMktireva maGgalyasUtram = maGgalyatantum,
apasArayAmAsa ||9||

vizleSadu:khAdiva tigmabhAno: saGkocabhAjAM
nalinIvadhUnAm |

zokAgnidhUmAlirivojjajRmbhe bhRGgAvalI
paGkaruhAnanebhya: ||10||

vizleSetyAdi | tigmabhAno: = tIkSNakiraNasya sUryasya,
vizleSa: = viyogasya,

du:khAt = vyasanAt, saGkocabhAjAm = mukulIbhAva
prAptAnAm, nalinI-

vadhUnAm = kamalinIrUpavadhUnAm, paGkaruhANyevAnanAni
= mukhAni, tebhya:, zokA-

gne: dhUmaparamparA, iva, bhRGgAvali: = bhRGgasamUha:,
UjjajRmbhe = ujjRmbhaNaM prApa ||

saurabhyalobhAt savidhe carantI bhRGgAvalI padmavaneSu
reje |

viyoginIbhirnalinIvadhUbhirvyApAritodvandhanavAgureva
||11||

saurabhyetyAdi | padmavaneSu = kamalavaneSu; saurabhyalobhAt
= sugandhatRSNayA,

savidhe = samIpe, carantI = uDDayanaM kurvantI,
bhRGgAvalI = bhRGgasamUha:; viyogi-

nIbhi: = virahiNIbhi:; nalinIbhi: = paGkinIbhireva
vadhUbhi: = strIbhi:; vyApA-

ritA = sajjIkRtA; udbandhanAya =
maraNasAdhanIbhUtagalordhvabandhanAya, kalpitA

vAgurA = jAlam; iveti sAdRzye; reje = zobhAmApa ||11||

@180

vihAya bhAsvAn nalinIM sarAgAmastaGgato'bhUnmama
bAlyamitram {1. bAlamitram-ma^, pA^ |} |

ityArtiyogAdiva cakravAkastyaktvA priyAM dInataraM
rarAsa ||12||

vihAyeti | (ayaM) bhAsvAn = sUrya:; sarAgAm =
raktavarNAm anuraktAM

ca, vihAya = tyaktvA; astam = astAcalam; gata: = prApta:
-iti = samAnahetunA;

mama = cakravAkasya; bAlyAt prabhRti mitram = sakhA; abhUt
= babhUva; iti = ittham;

ArttiyogAt suhRdvirahadu:khasambandhAt; priyAm = patnIM
cakravAkIM prati, dIna-

taram = atikaruNayA, rarAsa = cukroza ||12||

pratAyamAnA {2. pratAyamAne-ma^, pA^ |} prathametarasmin
kASThAntarAle kanati sma sandhyA |

divAnizAnyo'nyanipID+anena jAjvalyamAnA jvalanaprabheva
||13||

pratAyamAneti | prathamAt = pUrvadizAta:, itarasmin =
pazcimadizi,

kASThAntarAle = digabhyantare; "dizastu kakubha:
kASThA", "abhyantaraM tvantarA-

lam" iti cAmara: | pratAyamAnA = vistIryamANA, sandhyA
= rAtrindinasaMyojaka-

samaya:, divA ca nizA ca tayo:, anyo'nyanipIDanena =
parasparasammardanena;

jAjvalyamAnA = atyantaM jvalantI, jvalanaprabhA =
vahnidyuti:; "kRpITayonirjvalana:"

ityamara: | iveti sAdRzye | kanati sma = babhAse ||13||

astaGgataM bhAskaramambarazrIrAlokya {3. bhAsvara^-ma^
pA^ |} zokAtizayAkuleva |

nakSatramuktAkSavaTaM dadhAnA sandhyAtapaM
cIvaramAlalambe ||14||

astamiti | bhAskaram = sUryam, astam = astAcalam, gatam =
yAtam,

Alokya = dRSTvA, zokAtizayena = du:khAtizayena,
AkulA = vyAkulA, iva,

ambarazrI: = gaganalakSmI:; nakSatrANAm = tArakANAm,
eva, muktAkSANAm =

muktAmayAnAmakSANAm, vaTam = sUtram; "guNo varATo
rajju: strI na nA

@181

zulvA vaTI trayI" iti vaijayantI | dadhAnA =
dhArayitrI, sandhyAtapam = sandhyA-

prakAzarUpam, cIvaram = valkalam, Alalambe = zizriye
||14||

rudrAkSamAlAvalayojjvalAni tapodhanAnAM karapallavAni |

sandhyApraNAmAya sabhRGgacakrai: saGkocamApu: saha
padmaSaNDai: ||15||

rudrAkSeti | rudrAkSamAlAnAM valayena = maNDalena,
ujjvalAni = dIprANi;

tapodhanAnAm = tapasvinAm, karapallavAni = karakisalayAni;
sabhRGgacakrai: =

bhRGgasamUhasahitai:; padmaSaNDai: = padmasamUhai:;
saha:; sahoktiralaGkAra:; "sahokti:

sahabhAvazced bhAsate janaraJjana:" iti lakSaNAt |
sandhyApraNAmAya = sandhyA-

namaskArAya; saGkocam = saMyamanam; Apu: = prApu: ||15||

AkAzanIlotpalabhRGga
bhaGgirAzAvadhUnIlapaTottarIyam |

vizvambharAbhUmigRhapravezo'pyajRmbhatAndhaGkaraNI {1.
^mbharAbhUri^-ma^ |} tamisrA ||16||

AkAzetyAdi | AkAzasyaiva nIlotpalasya bhRGgabhaGgi: =
bhRGgazrI:; AzAnAm

= dizAmeva vadhUnAM nIlapaTottarIyam =
nIlavarNasaMkhyAnavastram; vizvambharAyA: =

bhUme:, bhUmigRhe = bhUmerantarbhAge nirmitaM
tamovyAptaM gRhaM tadrUpa: praveza: = praveza-

sthAnam; vizvambharAcchAdakatvasAmyAt nabhasa:
bhUmigRhatvenollekha: | andha-

GkaraNI = andhaM kurvatI; anandhamandhaM
kriyate'nayetyarthe "ADhyasubhagasthUla^"

(pA^ sU^ 3.2.56) iti karaNe khyunpratyaye,
"arurdviSadajantasya mum"

(pA^ sU^ 6.3.67) iti mumi, "naJsnatrIkakkhyuM^staruNa^"
iti (pA^

sU^ vA^ 4.1.15) khyunnantatvAt GIp | tAmasrA = gADhaM
tama:; "tamisrA

strI dhvAntanizi nizyandhatamase na nA" iti vaijayantI |
ajRmbhata = vRddhiM

prApa ||16||

@182

niSyandamAnairiva candrakAntairnirvApitAnAM
tapanopalAnAm |

samIraNotthA iva
dhUmasArthAstamIbharAstastarurantarikSam ||17||

niSyandamAnairiti | niSyandamAnai: = sravadbhi:,
candrakAntai: = candrakAnta-

maNibhi:; niragnIkRtAnAmityartha: | tapanopalAnAm =
sUryakAntazilAnAm;

samIraNotthA: = vAyunA udgatA:; tamobharA: = tamoyuktA:,
dhUmasArthA: = dhUma-

rAzaya:; antarikSam = gaganam, tastaru: = Avabru: ||17||

pradoSavedhA: {1. ^vedha:-ka^, pA^ |} pravarasya
tArAprazastivarNAn likhituM himAMzo: |

payodavIthIphalakaM tamisramaSIprakArairmalinIcakAra {2.
^maSIvikArai^-ma^ |} ||18||

pradoSetyAdi | pradoSa: = sAyaGkAla eva vedhA: =
kalAbhijJa:; "vedhaso

viSNudhAtRjJA:" iti vaijayantI | pravarasya =
zreSThasya; himAMzo: = candrasya;

tArA: = nakSatrarUpAn, prazastivarNAn =
prazaMsAvyaJjakAkSarANi, likhitum;

saMjJApUrvakavidheranityatvAd guNAbhAva: kathaJcit
sAdhanIya: | payodavIthIm =

AkAzameva, phalakam = paTTam; tamisramaSIprakArai: =
andhakArarUpamaSIbhedai:;

malinIcakAra = malinaM = kRtavatI ||18||

zarvasya sandhyAdhRtatANDavasya kaNThaprabhApuJja
ivAndhakAra: |

jvaliSyatAmoSadhipAdapAnAM kiJcAvRNod dhUma
ivAntarikSam ||19||

zarvasyeti | sandhyAyAM dhRtam = kRtam, tANDavam =
nartanaM yena sa: tasya;

zarvasya = rudrasya; kaNThaprabhApuJja: = kaNThasya
nIlakAntisamUha:; iveti sAdRzye;

andhakAra: = tama:, jvaliSyatAm = jvalanamApatsyatAm;
oSadhipAdAnAm = jyo-

tirlatAnAm; dhUma:, antarikSam = gaganam, iva; AvRNod =
AvRtavAn ||19||

AvavrurAkAzamatiprabhUtA AzAntaparyastatama:samUhA
{3. ^tAstama: samUhA: zataza: samantAt-ma^ |} |

kUlaGkaSA: prAvRSi vArirAziM kalindaputryA iva
vAripUrA: ||20||

@183

Avabruriti | atiprabhUtA: = atyadhikA:, AzAnte = digante,
paryastA: =

vyAptA:, tamasAm = andhakArANAm, samUhA: = rAzaya:;
AkAzam = gaganam,

prAvRSi = varSartau, kalindaputryA: = yamunAyA:,
vArirAzim = jalasamUham, kUla-

GkaSA: = tIradvayavyApina:, kUle kaSantIti vigrahe
"sarvakUlAbhrakarISeSu kaSa:"

(pA^ sU^ 3.2.42) iti khazi "arurdviSadajantasya mum" (pA^
sU^ 6. 367)

iti mum | vAripUrA: = jalaughA iva; Avavru: = AvRtavanta:
||20||

vibhAvarIcampakakarNapUrA babhAsire vezmasu dIpalekhA |

palAyamAnasya rave: paTiSThairbandIkRtA bhAsa
ivAndhakArai: ||21||

vibhAvarItyAdi | vibhAvaryA: = rAtryA eva striya:,
campakakarNapUrA: =

campakakusumakarNAvataMsA:, vezmasu = gRheSu,
dIpalekhA: = dIparAjaya:, palAya-

mAnasya = dhAvata:, rave: = sUryasya, paTiSThai: =
atizayena paTubhi:, andhakArai: =

tamobhi:, bandIkRtA: = kArAgRhIkRtA:, bhAsa: =
kAntaya:, iveti sAdRzye; babhA-

sire = cakAzire ||21||

jijJAsamAnAstimirapravRttimarkasya cArA iva saJcaranta:
|

sandhyAkRzAnoriva viSphuliGgAstamomaNInAM {1. ca
sphuliGgA:-ma^ |} vyarucan nikAyA: ||22||

jijJAsetyAdi | timirasya = tamasa: svazatro:, pravRttim =
vRttAntam,

jijJAsamAnA: = jJAtumicchanta:, jAnAte:
sannantAcchAnac "jJAzrusmRdRzAM

sani" (pA^ sU^ 1.3.57) ityAtmanepadam | arkasya = sUryasya,
cArA: =

cArapuruSA:, dUtA ityartha:, "apasarpazcara: spaza:"
ityamara: | sandhyAkRzAno: =

sandhyArUpavahne:, viSphuliGgA: = agnikaNA:, "triSu
sphuliGgo'gnikaNa:"

ityamara: | tamomaNInAm = khadyotAnAm, "atha tamomaNi:,
dhvAntonmeSazca

khadyota:" iti trikANDazeSa: | nikAyA: = samUhA:,
"syAnnikAya: puJjarAzI"

ityamara: | iva, vyarucan = rurucire ||22||

@184

nizAndhakAraprakarAmbuvAhaniSThyUta
dhArAkarakAbhirAmai: {1.
nizAmbubAhaprakarAndhakAra^-ka^ |} |

tArAgaNairdanturamantarikSaM kAntiM dadhau
kairavakAnanasya ||23||

nizetyAdi | nizAyAm = rAtrau, ye andhakAraprakarA: =
tamonikarA:, ta

evAmbuvAhA: = meghA:, tairniSThyUtA: = udgIrNA:, ye
dhArArUpA: karakA: = upalA:,

ta ivAbhirAmA: = manoharAstai:, tArAgaNai: =
nakSatrasamUhai:, danturam = vyAptam,

antarikSam = gaganam; kairavakAnanasya = kumudavanasya,
kAntim = zriyam, dadhau =

dhArayAmAsa ||23||

niraMkuzAnAM timiradvipAnAM zuNDAvikIrNairiva
zIkaraughai: |

uddAmazobhairnikarairuDUnAM tArApatha: zarkarilo
babhUva ||24||

niraMkuzAnAmiti | niraMkuzAnAm =
nirargalapravRttInAm, timiradvipAnAM =

tamogajAnAm, zuNDayA = gajakareNa, vikIrNai: =
vikSiptai:, zIkaraughai: = jalabindu-

samUhai:, uddAmazobhai: = prakRSTaprakAzai:, uDUnAm =
tArakANAm, nikarai: = samUhai:,

"tArakA'pyuDu vA'striyAm" ityamara: | tArANAM =
nakSatrANAm, panthA: = mArga:,

AkAzamityartha: | zarkarA: = zilAbhedA: santyatreti
zarkarila:, "deze lubi-

lacau ca" (pA^ sU^ 5.2.105) itIlacpratyaya: | "zarkarA tu
zilAbhede",

"zArkara: zarkarAdhika: | deza: zarkarilo'pyevam" iti ca
vaijayantI | babhUva =

abhUt ||24||

tamAlanIlaM tagarAvadAtaistArAgaNairdanturamantarikSam
|

agastyapItasya jahAra sindhorAkIrNamuktAnikarasya zobhAm
||25||

tamAletyAdi | tamAlanIlam = tamAlapuSpavannIlam;
tagaravat = nandyA-

vartapuSpavat, avadAtai: = zvetai:, tArAgaNai: =
nakSatrasamUhai:, danturam = vyAptam,

antarikSam = gaganam, agastyena = etannAmakena = RSiNA,
pItasya = culukitasya,

AkIrNa: = vikSipta:, muktAnikara: = mauktikasamUho
yasmiMstasya, sindho: =

samudrasya, zobhAm = kAntim, jahAra = ahArSIt ||25||

@185

candrodayavarNanam

samudragarbhAntaramAzrayantaM tamo'pahaM candramasaM
tanUjam |

samudvahantI zatamanyukASThA zanairmukhe
pANDaratAmayAsIt ||26||

athaikarvizatyA padyaizcandrodayaM varNayati
kavi:-samudretyAdinA | samudra: =

abdhi:, eva garbha: = prasavasthAnam, tasyAntaram =
antarbhAgam; Azrayantam = seva-

mAnam, tama: = andhakAram, putrAbhAvajanyaM zokaM
cApahantIti tam; "tamo dhvAnte

guNe zoke" iti vaijayantI | tanUjam = putram candramasam =
zazinam; samudva-

hantI = dhArayantI; utyApayantItyartha:;
zatamanyukASThA = aindrI dik, prAcItyartha:;

mukhe = prArambhabhAge, Anane ca, pANDaratAm =
dhavalatAm; ayAsIt = prApa ||26||

cakAzire candramasa: samutthA: samudragUDhasya
mayUkhamAlA: |

pItvA pravAhaM timibhi: sarandhrai: zirobhirUrdhvaprahitA
ivApa ||27||

cakAzire iti | samudre = abdhau, gUDhasya = antarvartina:,
candramasa: = zazina:,

samutthA: = utthitA:, mayUkhamAlA: = razmimAlA:;
timibhi: = matsyavizeSai:;

pravAham = pUram; pItvA = nipIya, sarandhrai: =
sacchidrai:, zirobhi: = mastakai:,

karaNabhUtai:, UrdhvaM prahitA: = preSitA:; Apa: =
jalAnIva; cakAzire = zuzubhire |

timayo nAma mahAkAyA: sarandhraziraskA: sAmudrA
matsyavizeSA: | eSAM sara-

ndhraziraskatvaM mahAkavinA kAlidAsena
raghuvaMze'pyuktam; yathA hi-

"sasattvamAdAya nadImukhAmbha: sammIlayanto
vivRtAnanatvAt |

amI zirobhistimaya: sarandhrairUrdhvaM vitanvanti
jalapravAhAn" || iti ||27||

ardhodita: zItakarasya bimba: kiJcit
samAviSkRtalAJchanazrI: |

zRGgArayonestrijagajjigISorviSAGito bANa
ivArdhacandra: ||28||

@186

ardhodita iti | zItakarasya = zItakiraNasya, candramasa:,
ardhodita: = ardho-

dgata:; bimba: = AkAra:; kiJcit samAviSkRtA =
prakaTitA, lAcchanazrI: =

cihnazobhA yena sa:; trijagajjigISo: = tribhuvanaM
vijetumiccho:; zRGgAra-

yone: = madanasya, "zRGgArayoni: zrIputra:" ityamara:;
viSAGkita: = viSeNa

cihnita:; ardhacandra: = ardhacandrAkAro bANa: | iveti
sAdRzye | zuzubhe iti

zeSa: ||28||

tamAlanIlasya
samudraviSNostArAdhibhUmaNDalapuNDarIkam |

AvartanAbhIvivarAdudasthAdAlakSyacihna bhramarAbhirAmam
||29||

tamAletyAdi | tamAlapuSpavat nIlavarNasya; samudraviSNo:
= samudrarUpa-

viSNo:, tArAdhibhuva: = nakSatrarAjasya candrasya
maNDalameva puNDarIkam = sitAmbho-

jam; "adhibhUrnAyako netA", "puNDarIkaM sitombhojam" iti
cAmara: | Ala-

kSyeNa = dRzyena, cihnenaiva bhramareNa, abhirAmam =
manoharam, Avartasya = bhrame:, eva,

nAbhyA: = tundakUpyA:, vivarAt = randhrAt; udasthAt =
udatiSThat ||29||

samujjihAnaM lavaNAbdhimadhyAt
tArApatermaNDalamuttaraGgAt |

uvAha tasmAdabhimathyamAnAdunmajjadairAvatakumbhalIlAm
||30||

samujjihAnamiti | tasmAt = amuSmAt, udgatA: = utthitA:;
taraGgA: =

vIcayo yasmAt; abhimathyamAnAt = pramathyamAnAt;
lavaNAbdhimadhyAt = lavaNa-

samudrAntarbhAgAt; tArApate: = nakSatrarAjasya candrasya;
maNDalam = vRttam; samujji-

hAnam = vardhamAnam; unmajjata: = udgacchata:; airAvatasya =
indragajasya; kumbha-

lIlAm = mastakazobhAm, uvAha = vahati sma ||30||

udyacchamAnastuhinAMzumAlI yata:
pravAlAruNamaNDalo'bhUt |

tadvADavenArNavamUSikAyAmAvarjitairAhita eva ratnai:
||31||

@187

udyacchamAna iti | udyacchamAna: = udgacchan, tuhinAnAm =
himAnAm,

aMzUnAm = kiraNAnAm, mAlA asyAstIti tathokta:, yata:
= yasmAt kAraNAt,

pravAlavat = vidrUmavat, aruNamaNDala: = raktamaNDala:,
abhUt = abhavat; tat = kAraNaM

tu, bADavena = baDavAgninA, "bADavo baDavAnala:"
ityamara: | arNava: = samudra eva,

mUSA eva mUSikA = taijasAvartanI, Avarjitai: =
drAvitai:, ratnai: = maNibhi:,

Ahita: = kRta: | samudramUSAyAM baDavAgninA ratnAni
vidrAvya vinirmitatvAdeva

candrasyAruNakAntiriti bhAva: ||31||

sadhairyamAdAya {1. sadhIramAdAya-ma^, ka^, pA^ |}
taTeSu pAdaM pUrvAdrimArohati rAjasiMhe |

bhUtA iva dhvAntamataGgajendrA mahIbhRtAM
gahvaramAzrayante ||32||

sadhairyamiti | taTeSu = sAnuSu, "prapAtastu taTI
bhRgu:" ityamara: | pAdam =

kiraNam, caraNaM ca, "pAdarazmyaMghrituryAzA:"
ityamara: | sadhairyam = dhairyasahitam,

AdhAya = nikSipya, rAjasiMhe = candrarUpasiMhe,
pUrvAdrim = udayAcalam, Arohati =

ArohaNaM kurvati, sati, dhvAntAni = tamAMsi eva,
mattagajendrA: = unmattagajA-

dhipA:, bhItA: = bhayamAptA:, santa:, mahIbhUtAm =
parvatAnAm, gahvaram = guhAm,

"gahvaraM kandare dambhe" iti vaijayantI | Azrayante =
sevante ||32||

astAdrizRGgaskhalitAgrapAda: papAta
bhAsvAnaparAmburAzau |

itIva bhIta: kaTakAn kareNa spRSTvAruroha
prathamAdrimindu: ||33||

astAdrItyAdi | astAdre: = astAmbalasya, zRGgAt =
zikharAt, skhalita: =

calita:; agrapAda: = pAdAgram, razmyagraM ca yasya sa:,
bhAsvAn = sUrya:, aparA-

mburAzau = pazcimasamudre patita: = patanamApta:-itIva =
iti matvA, indu: = candra:,

kaTakAn = adrinitambAn, "kaTako'strI nitambo'dre:"
ityamara: | kareNa = kira-

Nena, hastena ca, "balihastAMzava: karA: "ityamara:" |
spRSTvA = avalambya,

prathamAdrim = udayaparvatam, Aruroha = ArUDhavAn |
anyavipaddarzanenAnyasya

jAgarUkatA bhavatIti bhAva: ||33||

@188

navodayAlohitamindubimbaM vididyute pArvaNamambarAnte |

sAyAhnamudrAdhikRtena dhAtudraveNa saMnyastamivaikacihnam
||34||

navodayeti | ambarAnte = gaganatale, parvaNi bhavaM
pArvaNam = pUrNam, navodayena

nUtanAvirbhAvena, Alohitam = samyagraraktam, indubimbam =
candrabimbam, sAyA-

hanena = sAyaGkAlenaiva mudrAyAM kozAdInAmaGkane,
adhikRtena = niyuktena, kartrA,

dhAtudraveNa = gairikeNa karaNena, saMnyastam = nikSiptam,
ekacihnam = ekAGkanam,

ivetyutprekSAyAm, vididyute = dyutimApa ||34||

vibhAvarIza: karapallavena
bhRGgAvalImaGgalasUtramAlAm |

kumudvatInAM kumudopakaNThe saMyojayAmAsa sakautukAnAm
||35||

vibhAvarIza iti | vibhAvarIza: = nizAdhipatizcandra:,
karapallavena = sva-

kIyakarakisalayena, sakautukAnAm = vikAsinInAM
pratisarasUtrasahitAnAM ca

"kautukaM viSayAbhoge hastasUtre kutUhale" iti vaijayantI
| kumudvatInAm = kumudi-

nInAm, bhRGgAvalI eva maGgalasUtramAlA, tAm;
kumudopakaNThe = kumudarUpakaNThe,

kumudasamIpe ca, saMyojayAmAsa = niyojayAmAsa ||35||

AkarNya gAnaM madhupAGganAnAM karNAmRtaM pIta
ivAmRtAMzu: |

dideza tAbhyo makarandagarbhamAmudritaM kairavakozajAtam
||36||

AkarNyeti | madhupAGganAnAm = bhramarINAm,
karNAmRtam = karNayoramRtatvAt

prItijanakam, gAnam = gItam, AkarNya = zrutvA; prIta: =
prasanna iva, amRtAMzu: =

candra:, tAbhya: = gAyikAbhya:, Amudritam = ISanmukulitam,
lAJchitaM ca, maka-

randa: = puSparasa:, garbhe = anta: pradeze yasya tat,
kairavakozA: = kumudamukulA eva

kauzA: = dhanarAzaya:, teSAM jAtam = samUham,
"kozo'strI kuDmale divye zAstre-

'rthaughe gRhe tanau" iti vaijayantI | dideza = pradattavAn
||36||

@189

patyu: karasparzaparizlathasya tamisrakezasya
nizAGganAyA: |

navaprasUnairiva viprakIrNairnakSatrajAlai: zuzubhe
nabha:zrI: ||37||

patyuriti | patyu: = candrasya, karANAm = hastAnAM
kiraNAnAM ca, sparzena =

samparkeNa, parizlathasya = zithilasya, nizAGganAyA: =
rAtritaruNyA:, tamisra-

kezasya = tamorUpakacasya, viprakIrNai: = abhita: patitai:,
navaprasUnai: = nUtanapuSpai:,

iveti sAdRzye, nakSatrajAlai: = tArAgaNai:, nabha:zrI:
= gaganazobhA; zuzubhe = ruruce ||37||

vipakvatArAdhipabimbazaGkhavimuktamuktAphaladantureva {1.
^tArApati^-ma^ |} |

vyomApagAzIkararAjiteva vididyute tArakitA nabha:zrI:
||38||

vipakvetyAdi | vipakvam = phalonmukham, avikalasaJjAtamiti
yAvat,

yat tArAdhipabimbam = candramaNDapam, tadeva zaGkha:, tena
vimuktai: = abhivRSTai:,

muktAphalai:, danturA = vyAptA, vyomApagAyA: =
svarNadyA:, zIkarai: = bindubhi:,

rAjitA = prakAzitA, iveti sAdRzye; tArakitA =
saJjAtatArakA, nabha:zrI: =

gaganadyuti:, vididyute = vizeSeNa dyutimAptavatI ||38||

AkAzazayyAtalamaznuvAne sudhAkare bhartari sAnurAge |

zyAmAGganAyAstimirAntarIyamAkAza
madhyAdapayAtamAsIt ||39||

AkAzetyAdi | sAnurAge = anurAgeNa = ratyA,
raktavarNena ca sahite,

bhartari = svAmini, sudhAkare = candre, AkAzarUpi
zayyAtalam = zayanapradezam,

aznuvAne = adhitiSThati, sati, zyAmAyA: rAtrirUpiNyA
eva yauvanamadhya-

sthAyAzca striya:, timirAntarIyam =
tamorUpaparidhAnIyam, AkAzamadhyAt =

gaganamadhyAt, AkAzatulyamadhyabhAgAcca, apayAtam =
galitam, AsIt =

abhUt ||39||

@190

pati: pazUnAmiva kAlakUTaM patiM nadInAmiva
kumbhayoni: |

AdAya candra: karapallavena gADhAndhakAraM kavalIcakAra
||40||

patiriti | pazUnAM pati: = rudra:, kAlakUTam =
hAlAhalamiva; kumbhayoni: =

agastya:; nadInAm = saritAm, patim = samudramiva, candra: =
zazI; karapallavena =

karakisalayena, gADham = niviDam; andhakAram = tama:;
kavalIcakAra = bhakSayA-

mAsa ||40||

viyogadu:khAdiva pANDarAGgIM
vilambamAnabhramarAlakAntAm |

kumudvatImAsavapuSpadigdhAmAzvAsayAmAsa kareNa candra:
||41||

viyogetyAdi | candra: = zazI; viyogadu:khAt =
virahakhedAt; iva, pANDa-

rAGgIm = dhavalAvayavAm; vilambamAna: = parilambamAna:;
bhramarA evAlakAnto

yasyAstAm; Asavabharitai: puSpai: = kusumai:, digdhAm =
vyAptAm, zaityopacArAya

sarvAGgeSu nikSiptapuSpAmiti yAvat; kumudvatIm =
kumudinIm; kareNa = kiraNena,

hastena ca; AzvAsayAmAsa = AzvastAM kRtavAn ||41||

velAjaleSu maNidarpaNavibhrameSu cchAyAgatena
zazalAJchanamaNDalena |

vArAkaro varuNabhUpatinA maNInAmekAkaro racitamudra
ivAzazaGka: ||42||

velAjaleSviti | varuNabhUpatinA = varuNamahArAjena;
maNidarpaNasya vibhrama

iva vibhramo yeSAM teSu; velAjaleSu = pravRddhajaleSu;
chAyAgatena = pratibimbitena;

zazalAJchanamaNDalena = candramaNDalena; vArAm =
jalAnAm; Akara: = samudra:; "Apa:

strI bhUmni vArvAri" ityamara: | maNInAm = ratnAnAm,
ekAkara: = ekakhani:;

racitA = kRtA, mudrA = cihnam, yasmin sa:, iva, AzazaGke
= AzaGkita: ||42||

anta: parisphuritabAlatamAlakAntirAlakSyate sma
rajanIkaramaNDalazrI: |

AsRkvabhAgavivRtAnanasaihikeya
daMSTrAkarAlagaraladravamudriteva ||43||

@191

antarityAdi | anta: = abhyantare, parisphuritA,
bAlatamAlasya = bAla-

tApicchakusumasya, kAntiriva kAntiryasya sa:; AsRkvabhAgam
= oSThaprAnta-

paryantam, vivRtAnanasya = vyAvRttamukhasya, saiMhikeyasya
= rAho:, daMSTrayorya: karAla: =

bhayaGkara:; garaladrava:, tena mudritA = cihnitA,
"prAntAvoSThasya sRkvaNI"

"saiMhikeyo vidhuntuda:" iti cAmara:, "karAlaM danture
tuGge bhISaNe cAbhidheyavat"

iti medinI | iveti sAdRzye | rajanIkarasya = candrasya,
maNDalazrI: = maNDala-

zobhA, AlakSyate sma = dRzyate sma | kalaGka:
grahaNakAlikarAhumukhasambandha-

saMkrAntaviSamiva babhAviti bhAva: ||43||

bimbaM pradarzitakuraGgakalaGkarekhaM vyaktaM babhau
kumudinIkuladaivatasya |

AvartamaNDalamivAcala
sArvabhaumakanyAkalindatanayAmilanopajAtam ||44||

bimbamiti | pradarzitA = prakaTitA, kuraGgarUpA
kalaGkarekhA yasya tat,

kumudinIkuladaivatasya = candrasya, vyaktam = spaSTam, bimbam
= maNDalam, acalA-

nAm = parvatAnAm, sArvabhauma: = cakravartI himavAn, tasya
kanyAyA: = gaGgAyA:,

kalindatanayAyA: = yamunAyAzca, milanena = saGgamena,
upajAtam = utpannam,

AvartamaNDalam = jalabhramacakramiva, babhau = zuzubhe
||44||

anta:sphuranmRgakalaGkamabhaMgurAbhamatyarthameva zuzubhe
dvijarAjabimbam |

tATaGkacakramiva dantamayaM tamisrAvAmabhruvo
marakatAGkitamadhyadezam ||45||

antarityAdi | anta: = madhyabhAge, sphurat = bhAsamAna:,
mRgakalaGkam = mRga-

cihnaM yasya tat, abhaGgurAbham = anazvaradyuti,
dvijarAjabimbam = candramaNDalam,

tamisrAvAmabhuva: = nizAGganAyA:, dantamayam =
dantAnAM vikArastAdRzam, maraka-

tena = harinmaNinA, aGkita: = cihnito madhyadezo yasya tam;
tATaGkacakram = karNa-

kuNDalam; "tATaGkastu tAlapatraM kuNDalaM
karNaveSTaka:" iti hemacandra: | atyartham =

atyantam, zuzubhe = babhau ||45||

@192

antarmalImasamabhAdamRtAMzubimbamambhodavAtamalinodara
darpaNAbham |

kaNThaprabhaprasarakarburitAntarAlaM bhikSAkapAlamiva
kiJca kapAlapANe: ||46||

antarityAdi | ambhodavAtena = meghavAyunA, malinAm, udaram
= madhyam,

yasya, tAdRzasya, darpaNasya = mukurasya, AbhA =
kAntiriva kAntiryasya tat, "darpaNe

mukurAdarzau" ityamara: | antarmalImasam = antarmalInam,
amRtAMzo = candrasya,

bimbam = maNDalam, kaNThaprabhAyA: = galakAnte:,
prasareNa = vyApanena, karburitam =

zabalitam, antarAlam = madhyam, yasya tat, kapAlaM pANau
yasya tasya kapAla-

pANe: = bhagavata: zivasya, bhikSAyA: kapAlam =
ziro'sthi, "ziro'sthni tu

kapAlo'strI" ityamara: | iveti sAdRzye | abhAt = zobhate
sma ||46||

spaSTe pradoSasamaye narapAlasUnustvaSTrA
samAracitamaGgalamaNDanazrI: |

vArAGganAbhirabhito maNidIpikA bhirAsevita: svabhavanaM
punarAjagAma ||47||

iti buddhaghoSaviracite padyacUD+AmaNinAmni mahAkAvye
aSTama: sarga: ||

spaSTe iti | pradoSasamaye = sandhyAsamaye, spaSTe =
prakAzamAne sati,

tvaSTrA = devazilpinA, "devazilpinyapi tvaSTA"
ityamara: | samAracitA = kRtA,

maGgalamaNDanasya = zubhAlaGkArasya, zrI: = zobhA
yasya sa:, abhita = parita:;

vArAGganAbhi: = vezyAbhi:, parivRta:; narapAlasUnu: =
rAjakumAra:; puna: = bhUyo'pi,

svabhavanam = svaprAsAdam, AjagAma = Agamat ||47||

iti padyacUD+AmaNimahAkAvye kIrttivyAkhyAM saptama:
sarga: ||

@193

navama: sarga:

kumArasya nIrAjanam

Agatya {1. agastya-ka^ |} gehamadhyAsya kumAro
bhadrapIThikAm |

ArabdhaM mAtRdhAtrIbhirArAtrikamupAdade ||1||

Agatyeti | kumAra = rAjaputra: siddhArtha:, geham =
svaprAsAdam, Agatya =

udyAnata: pratinivartya, bhadrapIThikAm = siMhAsanam,
adhyAsya = upavizya; mAtR-

svarUpAbhirdhAtrIbhi: = upamAtRbhi:, "dhAtrI
syAdupamAtA" iti hemacandra: |

Arabdham = upakrAntam, ArAtrikam = nIrAjanam, upAdade =
svIcakAra ||1||

mahArAjAdhirAjasya tanayo maNDapasthita: |

siMhAsanamiyAyaiSa siMhasaMhananastata: ||2||

mahArAjeti | tata: = nIrAjanasvIkArAnantaram, eSa: =
ayam, siMhasya =

kesariNa iva, saMhananam = zarIraracanA yasya sa tathokta:,
"gAtraM vapu: saMhananam"

ityamara: | "varAGgarUpopeto ya: siMhasaMhanano hi sa:"
ityapyatrAmara: | maNDape =

janAnAmAzraye, "maNDapo'strI janAzraya:" ityamara: |
sthita:, mahArAjAdhi-

rAjasya = rAjJa: zuddhodanasya, tanaya: = putra:
siddhArtha:, siMhAsanam = bhadrAsanam,

"nRpAsanaM tu yad bhadrAsanaM siMhAsanaM tu tat"
ityamara: | iyAya = prApa ||2||

vAravAmAlakAstasya madhurAkRtaya: pura: |

Arebhire darzayitumadbhutaM nRttavibhramam {2.
^vikramam-ka^, pA^ |} ||3||

vAretyAdi | tasya = rAjaputrasya, pura: = agre;
madhurAkRtaya: = manojJAkArA:;

vAravAmAlakA: = vezyAGganA:; adbhutam = Azcaryamayam;
nRttavibhramam = nartana-

vilAsam, vilAsabibbokavibhramA lalitaM tathA" ityamara:
||3||

@194

asaktahRdayastAsAm aGgahAramanohare |

saGgIte navagIte'pi sa cintAmantarA dadau {1. dade-vi^ |}
||4||

asaktetyAdi | sa kumAra:, tAsAm = vAragaNikAnAm;
aGgahAreNa = aGga-

vikSepeNa; manohare = saumye, "aGgahAro'GgavikSepa:"
ityamara: | navam = nUtnam,

gItaM yasmiMstasmin, saGgIte = sahagAne; asaktahRdaya: =
alagnamanA:, san,

antarA = anyatra kasmiMzcitprasaGge, cintA =
manazcintanam, dadau = adAt ||4||

tadA babhau kumAro'sau cAmarairamarocchritai: |

samIraNasamuddhUtaistaraGgairiva sAgara: ||5||

tadeti | tadA = tasmin kAle, asau = kumAra:, amarai: =
devai:, ucchritai: =

uddhatai:, cAmarai: = camarIbAlavyajanai:, samIraNena =
vAyunA, samuddhUtai = Urdhvapreritai:,

taraGgai: = vIcibhi:, sAgara: = samudra iva, babhau =
zuzubhe ||5||

dhvajaratnapatAkAbhi: {2. ^vatAkAbhi:-ka^, pA^ |} zuzubhe
kSoNimaNDalam |

antarikSamivAnekavidyudvallIbhirAvRtam ||6||

dhvajeti | (tadA) dhvajaratnAnAM raktavarNAbhi:
patAkAbhi: = vaijayantIbhi:,

"patAkA vaijayantI syAt ketane dhvajamastriyAm" ityamara: |
kSoNimaNDalam =

pRthvImaNDalam; anekAbhi:, vidyudvallIbhi: =
taDillatAbhi:, AvRtam = AcchA-

ditam, antarikSam = AkAzamiva, zuzubhe = babhau ||6||

kAlAgarumahAdhUmavallIvellitamambaram |

kRSNoragazatAkIrNa {3. ^mivAkIrNa-ka^, pA^ |}
rasAtalamivAbabhau ||7||

kAletyAdi | kAlAgaro: = agarukhaNDasya,
mahAdhUmavallIbhi: = latAsadRza-

mahAdhUmai:, vellitam = veSTitam; ambaram = gaganam,
kRSNoragANAm = kRSNasarpA-

@195

NAm, zatena = etatsaMkhyayA, AkIrNam = vyAptam; "uraga:
pannago bhogI"

ityamara: | rasAtalam = pAtAlamiva, A samantAt, babhau =
zuzubhe ||7||

brahmANDakukSimbharibhirbadhirIkRtadiGmukhai: |

anekapaTahadhvAnairAdhmAtamabhavannabha: ||8||

brahmANDetyAdi | brahmANDena kukSim = udaram, bibhrati =
pUrayantIti taistA-

dRzai:, brahmANDavyApakairityartha:, "ubhau tvAtmambhari:
svodarapUrake" ityamara: |

abadhirANi badhirANi sampadyamAnAni = kRtAni
badhirIkRtAni = zabdagrahaNA-

yApaTUkRtAni; dizAm = kASThAnAm, mukhAni =
prArambhabhAgA:, yaistai; anekai: =

bahubhi:, paTahadhvAnai: = Anakadhvanibhi:; "Anaka:
paTaho'strI" ityamara: |

nabha: = antarikSam; AdhmAtam = mukharitam; abhUt = babhUva
||8||

kumArasya devairArAdhanam

airAvatya ivAkAzaraGgeSvamarayoSita: |

ghanavAdyaravAzcakrurakhaNDaM tANDavakramam ||9||

airAvatya iti | AkAzaraGgeSu =
AkAzarUpanartanasthaleSu; airAvatya: =

vidyuta:, "zampAzatahradA hrAdinyairAvatya:
kSaNaprabhA" ityamara: | iveti

sAdRzye; amarANAm = devAnAm, yoSita: = nArya:, ghana:
= megha:, kAMsyAdimaya-

stAlazca tadrUpaM yadvAdyam, tasya rava: = dhvani:,
yAsAM tA:; "kAMsyatAlAdikaM

ghanam" ityamara: | satya:; akhaNDam = avicchinnam;
tANDavasya = nartanavize-

Sasya, kramam = paddhatim; cakru: = akArSu: ||9||

tAsAM taralasaJcAradRSTibhirmukhamaNDalai: |

tArApathasthalamabhUt sahasramRgalAJchanam ||10||

tAsAmiti | tAsAm = amarastrINAm; taralasaJcArA: =
caJcalagataya:;

dRSTaya: = nayanAni yeSu tai:; mukhamaNDalai: =
mukhabimbai:; tArAsthalam = gaganapradeza:;

sahasram = etatsaGkhyAkA:; mRgalAJchanA: = candrA:
yasmiMstat; abhUta = babhUva ||

@196

vidyAdharAzca gandharvA vINAgarbhitapANaya: |

pUrvApadAnamukharA: purastasya pratasthire ||11||

vidyAdharA iti | vINAbhi: saJjAtagarbhA pANaya: =
hastA:, yeSAM te = pANi-

gRhItavINA:; pUrvApadAnena = pUrvacaritena, mukharA: =
zabdaM kurvanta:; apAdAnaM

gAyanta ityartha: vidyAdharA:, gandharvAzca, tasya
kumArasya; pura: agre; pratasthire =

prasthAnamakArSu: ||11||

mahendrakaravikSiptA: mandArasumanobharA: {1.
^sumanoharA:-ma^, pA^ |} |

bhuvanakSobhagalitA: puSphurustArakA iva ||12||

mahendretyAdi | mahendrahastAt = mahendrakarAd; vikIrNA: =
vikSiptA:, mandAra-

sumanasAm = pArijAtakusumAnAm; bharA: = samUhA:;
bhuvanakSobheNa = jagadutpAtena;

galitA: = patitA:, tArakA: = nakSatrANi; iva = sadRzam;
puSpharu: = pracakAzire ||

kumArasyAnavamAnadIM prati gamanam

itthamArAdhito devairdazatritayayojanam |

atItya panthAnamasAvagAdanavamAM {2. ^vAgAdana^-ma^ |}
nadIm ||13||

itthamiti | asau = siddhArthakumAra:; dazAnAM tritayaM
yojanAni yasya tam =

triMzadyojanavistRtam; panthAnam = mArgam, atItya =
atikramya; anavAm = eta-

dAkhyAM nadIm = saritam, agAt = agacchat ||13||
anavamAnadImAhAtmyam

marAlamahilAlIDhamRNAladalamedurAm |

gambhIramakarArAvamukharIkRtadiGmukhAm {3.
gambhIramukharA^-ka^, pA^ |} ||14||

atha caturbhi: padyairanavamAM nadIM
varNayati-marAletyAdinA | marAla-

mahilAbhi: = haMsIbhi:, AlIDhai: = AsvAditai:,
mRNAladaNDai: = bisakhaNDai:, medu-

@197

rAm = pUrNAm; "haMso marAlo nIlAkSa:" iti vaijayantI;
"mRNAlaM tandulaM visam"

iti hemacandrazca | gabhIreNa = gambhIreNa, makarANAm =
jalajantuvizeSANAm,

jhaSANAmityartha:, ArAveNa = zabdena, mukharIkRtAni =
mukharitAni, digmu-

khAni = digbhAgA: yasyAstAm | "nadImudatarat"
ityagrimeNASTAdazazlokena

sambandha: ||14||

taraGgazIkarAsAratArAdanturitAmbarAm |

sarasIruhasaurabhyasurabhIkRtamArutAm ||15||

taraGgetyAdi | taraGgazIkarANAm = vIcikaNAnAm,
AsArai: = prasaraNaireva

"AsAra: syAt prasaraNe" iti vizva: | tArAbhi: =
nakSatrai:, danturitam =

sAndritam, ambaram = gaganaM yasyAstAm; sarasIruhANAm =
padmAnAm, saurabheNa =

sugandhena, surabhIkRta: = sugandhIkRta:, mAruta: = vAto
yasyAstAm `nadImudatarat'

ityagrimeNa zlokena sambandha: ||15||

kallolavallIvalayasamullAsitasArasAm |

kalahaMsakalatrANAM kaNThadaghnormimaNDalIm ||16||

kalloletyAdi | kallolA = taraGgitA vallya iva tAsAM
balayeSu = kaTakeSu,

samullAsitA: = bhAsamAnA:, sArasA: = sArasapakSiNo
yasyAM tAm; kalahaMsa-

kalatrANAm = kAdambayoSitAm; "kAdamba: kalahaMsa: syAt"
ityamara: | kaNTha:

pramANamasyA iti kaNThadaghnI, UrmimaNDalI =
kallolamAlA yasyAM tAm; "pramANe

dvayasac" (pA^ sU^ 5.2.37) iti daghnacpratyaya: |
"nadImudatarat" iti

zeSa: ||16||

mInavikSiptakalhArapuJjakiJjalkaraJjitAm |

vinidrakamalodIrNamadhudravataraGgitAm ||17||

mInetyAdi | mInai: = matsyai:, vikSiptasya = kampitasya,
kalhArapuJjasya =

saugandhipuSparAze:; kiJjalkai: = kesarai:, raJjitAm =
citritAm, "kiJjalka:

@198

kesaro'striyAm" ityamara: | vinidrebhya: = vikacebhya:,
kamalebhya: = paGkajebhya:,

udIrNena = ni:sRtena, madhudraveNa = makarandapravAheNa,
taraGgitAm = saJjAtataraGgAm,

pravRddhAmityartha: | "nadImudatarat" ityagrimeNa saha
sambandha: ||17||

tAraNAya mahAmbhodhestanvan guNanikAmiva |

cintAyuktena vAhena tAM nadImudatItarat ||18||

tAraNAyeti | mahAmbhodhe: = mahAsAgarasya, tAraNAya =
taraNakriyAyai, guNa-

nikAm = asakRt parizIlanam, tanvan = vistArayan,
cintAyuktena vAhena =

azvena, tAm = anavAmAkhyAm, nadIm = saritam, udatItarat =
uttarati sma ||

uttIrya tasyA: puline turagAdavatIrya sa: |

channaM nivartayAmAsa datvA bhUSAzca vAhanam ||19||
uttIryeti | tasyA: = nadyA:, puline = taTe, uttIrya,
turagAt = azvAt,

avatIrya = avaruhya, sa: = rAjakumAra:, bhUSA: =
alaGkaraNAni, vAhanam = azvaM ca

datvA = pradAya, channam = etannAmakaM sUtam,
nivartayAmAsa = kapilAM prati

prasthApayamAsa ||19||

tapazcaryAvarNanam

AdikalpasamudbhUtAmAdibrahmasamAhRtAm |

agrahIdagraNI: puMsAM tapodhanapariSkriyAm ||20||

AdityAdi | puMsAm = janAnAm, agraNI: = zreSTha:,
Adikalpe = prathamakalpe,

samudbhUtAm = samutpannAm, AdibrahmaNA =
pradhAnabrahmaNA, samAhRtAm = gRhItAm,

tapodhanAnAm = munInAm, pariSkriyA = pariSkAram,
veSabhUSAmityartha:, agrahIt =

gRhItavAn ||20||

AdAya tApasAkalpamanalpaguNagumbhitam |

AcchAdya tena cAtmAnamadhatta tapasi sthitim ||21||

@199

AdAyeti | (sa: = siddhArtha:) analpaguNagumphitam =
bahuguNapUrNam, tApasA-

kalpam = tApasaveSam, gRhItvA, tena = veSeNa ca,
AtmAnam = svam, AcchAdya =

AcchAdanaM kRtvA, tapasi = tapazcaryAyAm, sthitim =
sthAnam, adhatta =

svIcakAra ||21||

athAvalokya lokezaM dIkSitaM zakradiGmukham |

Anandamandahasitairiva pANDaratAmayAt ||22||

atha = taponiSThAgrahaNAnantaram, zakradiGmukham =
indradikprArambhabhAga:, loke-

zam = lokazreSThaM tam, dIkSitam = tapodIkSAyuktam,
avalokya = dRSTvA; Anandajai:,

mandahasitai: = smitahAsyai:, ivetyutprekSAyAm,
pANDaratAm = dhavalatAm, ayAt =

jagAma | prabhAtakAla: sannihita iti bhAva: ||22||

samastalokanAthasya tasya zAsturivAjJayA |

zatamanyudizA'dhatta sandhyApATalamambaram ||23||

samastetyAdi | tasya = amuSya, samastalokanAthasya =
samastajanazreSThasya,

zAstu: = siddhArthasya, AjJayA = Adezeneva,
zatamanyudizA = prAcI dik, ambaram =

vastram, AkAzaM, sandhyA = sandhyAvacca, pATalam =
zvetaraktavarNam, "zvetaraktastu

pATala:" ityamara: | adhatta = dhAritavatI |
siddhArthAjJayA prAcI digapi kaSAya-

vastramadhatta iti zleSamUlakahetUtprekSA ||23||

tasyAvalokanAyaiva zAkyavaMzazikhAmaNe: |

adhyAsta kUlakUTastha: prathamAdriM gabhastimAn ||24||

tasyeti | zAkyavaMzasya = zAkyakulasya, zikhAmaNe: =
ziromaNe:, tasya =

siddhArthasya, avalokanAya = darzanAya, ivetyutprekSAyAm,
kulasya = zAkyavaMzasya,

kUTastha: = mUlapuruSa:, gabhastimAn = sUrya:,
prathamAdrim = udayagirim, adhyAsta =

adhitasthau ||24||

@200

ajJAnamevaM jagatAmapasArya tvayetyapi |

asyAdizanniva ravirandhakAramapAkarot ||25||

ajJAnamiti | ravi: = sUrya:, "tvayA = siddhArthena, evam =
tapasA bodhimupa-

labhya tayA, jagatAm = lokAnAm, ajJAnam =
avidyAndhakAra:, apasAryam =

apasAraNIyam," ityapi = etadapi, asya = siddhArthasya kRte,
Adizan = AjJAM

kurvan, svapravRttyA sUcayan ityartha: | ivetyutprekSAyAm;
jagatAm = lokAnAm,

andhakAram = tama:, apAkarot = apAkRtavAn ||25||

jJAnAlokastrijagatAmevameva tvayeti ca |

asyAdizannivAlokamAvizcakre vikartana: ||26||

jJAnetyAdi | tvayA = siddhArthena, trijagatAm =
lokatrayasya, jJAnAloka: =

jJAnarUpaprakAza:, "Aloko darzanoddyotau" ityamara:,
evameva = itthameva,

AviSkaraNIya iti zeSa:, iti = itthaJca, asya =
siddhArthasya kRte, Adizan =

AdezaM kurvanniva, svapravRttyA sUcayanniva |
ivetyutprekSAyAm | vikartana: =

sUrya:; "vikartanArkamArtaNDamihirAruNapUSaNa:"
ityamara: | Alokam = prakAzam,

Avizcakre = AviSkRtavAn ||26||

dIkSite bhUbhRtAM nAthe nirviNNA iva bhUbhRta: |

aruNAtapalakSeNa cakrire valkadhAraNam {1.
^dhAraNA-ma^ |} ||27||

dIkSite iti | bhUbhRtAm = rAjJAm, parvatAnAM ca;
nAthe = svAmini, dIkSite =

dIkSAM prApte sati; bhUbhRta: = rAjAna:, parvatAzca;
nirviNNA: = nirvedayuktA:,

viraktA iva santa:, aruNAtapalakSeNa = aruNAtapavyAjena;
valkadhAraNam = cIra-

dhAraNam, cakrire = akArSu: ||27||

Adityabandhorbodhaikasindho: samudayAdiva |

prabodhamudrAmabhajan sakalA: kamalAkarA: ||28||

@201

AdityetyAdi | bodhaikasindho: = jJAnanidhe:; Adityabandho:
= siddhArthasya,

tadvaMzyatvAt; samudayAt = udgate:; sakalA: = samagrA:,
kamalAkarA: = nalinya:;

prabodhamudrAm = jJAnamudrAm, abhajan = prApnuvat |
satAmasAdhAraNA guNA: sva-

vaMzyAnanusarantIti gamyate ||28||

kRtakRtyaM tamuddizya kRtAJjalipuTA iva |

AbaddhamukulAstasthurazeSA: kumudAkarA: ||29||

kRtakRtyamiti | tam = siddhArtham, kRtakRtyam =
kRtArtham, uddizya = lakSyI-

kRtya; azeSA: = nikhilA:, kumudAkarA: = kumudinya:,
AbaddhamukulA: = dhRta-

kuDmalA:, santa:, tasyu: = sthitA: | ivetyutprekSAyAm
||29||

sanmArgadezikasyAsya tIrthikA iva tejasA |

tapanasya samAkrAntAstArakA nistviSo'bhavan ||30||

sanmArgetyAdi | satAm = sajjanAnAm, mArgasya =
muktimArgasya, AkAza-

mArgasya ca; dezikasya = upadeSTu:, asya = siddhArthasya;
tejasA = pratApena;

tIrtham = zAstrameSAmastIti tIrthikA: = "tIrtha
zAstre gurau yajJe" iti

hemacandra: | tapanasya = sUryasya; "tapana: savitA ravi:"
ityamara: | samA-

krAntA: = AkrAntA:, tArakA: = nakSatrANi, nirgatA: =
naSTA:, tviSa: = kAntayo

yAbhyastA: = kAntirahitA:, abhavan = babhUvu: ||30||
avakAzapradAnArthamiva tatkIrtisaMhate: |

azeSamAzAvivaramAnaze'tivizAlatAm ||31||

avakAzeti | tasya = siddhArthasya, kIrtisaMhRte: =
yaza:samUhasya; avakAza-

sya = avasthAnadezasya, pradAnArtham = pradAnahetave;
azeSam = nikhilam;

AzAnAm = dizAm, vivaram = bhAga:, ativizAlatAm =
ativaipulyam;

Anaze = prApa ||31||

@202

siddhArthamukhazItAMzuM dRSTvA dIptaM divA'pi ca |

vrIDAvazAdiva vidhurbabhUva vigatacchavi: ||32||

siddhArthetyAdi | divA'pi = divase'pi; apizabdena
rAtrimAtradIptAt

candrAd vyatirekI vyajyate | siddhArthasya mukharUpiNaM
zItAMzum = candram, dRSTvA =

avalokya, vidhu: = candra:, vrIDAvazAt = lajjAvazAt;
ivetyutprekSAyAm; vigata-

cchavi: = vinaSTakAnti:, abhavat = babhUva ||32||

jagadekagurostasya darzanAdiva dIptimAn |

vigatodayarAgazrIrvivezAkAzamAzramam ||33||

jagadityAdi | jagata: = lokasya, ekaguro: =
ekamAtrAdhiSThAyakasya, tasya =

siddhArthasya; darzanAt = avalokanAt; dIptimAn =
kAntimAn; sUrya iti zeSa:;

vigatA = vinaSTA, udaye sthitA, rAgazrI: =
aruNakAntiryasmAt sa:; anyatra-

vigatodayA = utpattizUnyA, rAgazrI: =
viSayAbhilASasampat yasmAt sa:;

AkAzam = gaganam, anyatra = zUnyam; Azramam = sthAnam;
viveza = praviSTavAn |

manorathazataprAptapravrajyArasanirvRta: |

dinAni kAnicit tasyAstIre cikSepa dezika: ||34||

manoratheti | manorathAnAm = saGkalpAnAm, zatena =
etasaGkhyayA, prAptA-

yA: = adhigatAyA:; pravrajyAyA: = saMnyAsasya, rasena =
Anandena, nirvRta: = sukhita:,

dezika: = guru: = siddhArtha:; tasyA: = anavamAnadyA:,
tIre = taTe; kAnicit = kati-

payAni; dinAni = divasAni; cikSepa = ninAya ||34||

anyedyuratha bhikSArthamAdibhikSurbubhukSita: |

vyatItya dUramadhvAnaM bimbasArapurImagAt ||35||

anyedyuriti | atha = anantaram; anyedyu: = anyasmin dine;
bubhukSA

asya saJjAteti bubhukSita: = kSudhita; "bubhukSita: syAt
kSudhito jighatsu-

razanAyita:" ityamara: | AdibhikSu: = bhikSuzreSTha:;
dUram = nAtisamIpam;

@203

adhvAnam = mArgam, vyatItya = atikramya; vimbasArasya =
etadAkhyasya rAjJa:;

purIm = nagarIm; agAt = iyAya ||35||

bimbasArapurIvarNanam

vizaGkaTazilAsAlavijitAvadhibhUdharAn |
pAtAlAgAdhaparikhApalvalIkRtasAgarAm ||36||

kIdRzI sA bimbasArapurI ?-iti jijJAsAyAM tAmeva
vivRNoti kavi:

SaDbhi: zlokai: kulakena-vizaGkaTetyAdinA |
vizaGkaTena = pRthunA; zilA-

sAlena = zilAmayaprAkAreNa, vijita: = avadhibhUta:,
bhUdhara; = lokAloko yasyA-

stAm; "vizaGkaTaM pRthu bRhat", "prAkAro varaNa:
sAla:" iti cAmara: | pAtA-

laparyantam = rasAtalaparyantam, agAdhayA = atigabhIrayA,
parikhayA = kheyena, "kheyaM

tu parikhA" ityamara: | palvalIkRta: = alpasara:kRta:;
"vezanta: palvalaM

cAlpasara:" ityamara: | sAgara: = samudro yasyAstAm |
"bimbasArapurImagAt'

iti pUrveNa sambandha: ||36||

ghoTIkhurapuTIkoTikroDIkRtadharAtalAm |

mAdyanmadAvalAdhIzamadapaGkilavIthikAm ||37||

ghoTItyAdi | ghITInAm = azvajAtInAm;
jAtivAcitvAnDIS | "ghoTa-

saindhavagandharvA haya-vAji-turaGgamA:" iti rabhasa: |
khurapuTInAm = zaphapradezA-

nAm; koTibhi: = etatsaGkhyAbhi:, kroDyAm = bhujAntare
kRtam; "na nA kroDaM

bhujAntaram" ityamara: | vyAptamiti yAvat; dharAtalam =
bhUtalam, yasyAM tAM

tathoktAm; mAdyatAm = madayuktAnAm; madAvalAdhIzAnAm
= jagAdhipAnAm;

madai: = dAnajalai:; paGkilA: = kardamavatya:; vIthikA: =
rathyA:, yasyAM tAM tatho-

ktAm | `bimbasArapurImagAt' iti pUrveNa sambandha: ||37||

@204

mANikyasaudhavalabhIvalamAnamarAlikAm {1.^varAlikAm-ma^
|} |

vAtAyanamukhodIrNadhUmarAjivirAjitAm ||38||

mANikyetyAdi | mANikyAnAM saudhavalabhISu =
prAsAdagopAnasISu; vala-

mAnA: = saJcarantya:; marAlikA: = haMsayoSitA yasyAM
tAm | vAtAyanAnAm =

gavAkSANAm; mukhebhya: = vivarebhya:, udIrNayA =
udgatayA; dhUmarAjyA = dhUmapaMktyA,

virAjitAm = zobhitAm; `bimbasArapurImagAt' iti pUrveNa
sambandha: ||38||

bAlAcalatulAkoTivAcAlaharidaJcalAm {2.
bAlAcalattulA^-ma^ |} |

mandAnilasamAdhUtadhvajacUDAlamandirAm ||39||

bAlAcaleti, bAlAnAm = strINAm, calAbhi: =
caJcalAbhi:, tulA-

koTibhi: = nUpurai:; vAcAlAni = mukharANi;
haridaJcitAni = digantAni, yasyAM

tAm; "pAdAGgadaM tulAkoTimaJjIro nUpuro'striyAm"
ityamara: | mandAni-

lena = mandavAyunA, samAdhUtena = kampitena, dhvajena =
patAkayA, cUDAlAni =

zikhAvanti, mandirANi = gRhANi yasyAM tAm |
"bimbasArapurImagAt" iti

pUrveNa sambandha: ||39||

valArikArmukasmeramaNitoraNamAMsalAm |

vallIkisalayArabdharathyAvandanamAlikAm ||40||

balArItyAdi | balArikArmukeNa = indradhanuSA, smereNa =
prakAzamAnena, maNi-

toraNena = maNimayabahirdvAreNa, mAMsalAm = vRddhAm;
pravRddhakAntimityartha: | vallI-

kisalayai: = latApallavai:, ArabdhA: = kRtA:, rathyAsu =
pradhAnavIthiSu; uttolitA:,

vandanamAlikA: = toraNasrajo yasyAM tAm, "toraNAgre tu
maGgalyaM dAmavandana-

mAlikA" iti hemacandra: | `vimbasArapurImagAt" iti
pUrveNa sambandha: ||

vizAlavizikhAbhogamekhalojjvalamadhyamAm |

vihAravApikAvIcIsamIcInopazAkhikAm {3.
pazalyakAm-ma^ |} ||41||

@205

vizAletyAdi | vizAlAnAm = vistRtAnAm, vizikhAnAm =
rathyAnAm,

"rathyA pratolI vizikhA" ityamara: | Abhoga eva = vistAra
eva, mekhalA =

kAJcI, tayA ujjvala: = prakAzamAna:; madhyama: =
madhyabhAgo yasyAstAm, vihAra-

vApikAnAm = krIDAvApInAm, vIcibhi: = samIcInA: =
kSAlitA, upazAkhina: =

samIpasthavRkSA: yasyAstAm | "bimbasArapurImagAt" iti
pUrveNa sambandha: ||

tatra bhikSAM samAdAtuM tapodhanazikhAmaNi: |

vIthISu vIthISu zanairvijahAra vinAyaka: ||42||

tatreti | tatra = bimbasArapuryAm, tapodhanazikhAmaNi: =
RSizreSTha:, vinAyaka: =

siddhArtha:; "dazabalo'dvayavAdI vinAyaka:" ityamara: |
vIthISu vIthISu =

prativAthi, zanai: = mandam; vijahAra = vihAra kRtavAn
||42||

mohApanodamapyenaM munIndramabhivIkSitA: |

mugdhA vidagdhA: sakalA mohanidrAM prapedire ||43||

mohetyAdi | enam = imam, mohApanodam = ajJAnanivartanam;
mohamapanuda-

tIti "karmaNyaN" (pA^ sU^ 3.2.1) ityaN pratyaya: |
munIndram =

munizreSTham; abhivIkSitA: = abhito
vIkSitumArabdhavatya:, AdikarmaNi karttari-

kta: | sakalA: = samagrA:, vidagdhA: = cAturyamayya:;
mugdhA: = ramaNIyA:, yoSita: =

striya:; mohanidrAm = moharUpAM nidrAm; prapedire = pAyu:
| siddhArthasya sarva-

mohanivartakatve'pi
rUpalAvaNyAdivastuzakteranyathAkartumazakyatvAt
strINAM

mohaprApti:-ityAdinA pratIyamAnasya virodhasya parihArAd
virodhAbhAso-

'laGkAra: ||43||

vigatonmeSasammeSaviSphArIkRtacakSuSAm |

manobhavArirapyAsAM manobhavamajIjanat ||44||

vigatetyAdi | vigatau = vinaSTau, unmeSa-sammeSau =
unmIlana-nimIlane,

yasmin karmaNi tad yathA syAt tathA; viSphArIkRtAni,
cakSUMSi = netrANi,

yAbhistAsAm; AsAm = bimbasArapuranArINAm; manobhavam =
kAmavikAram,

@206

manobhavasya = madanasya, ari: = zatru:, siddhArtha:;
ajIjanat = ajanayat | virodha-

parihAra: pUrvavat ||44||

tatra bhikSAM samAdAya zikSApAdavicakSaNa: |

tadabhyarNagataM tUrNaM ziloccayamazizriyat ||45||

tatra = bimbasArapuryAm; bhikSAm = bhikSAnnam; samAdAya
= samyaggRhItvA;

zikSAyA: = tapo'bhyAsasya, ApAde = sampAdane,
vicakSaNa: = kuzala:; tasyA: =

bimbasArapuryA:; abhyarNam = samIpam; gatam = sthitam;
tUrNam = unnatam; zilo-

ccayam = parvatam;
"adri-gotraM-giri-grAvAcala-zaila-ziloccayA:" ityamara:;

azizriyat = Aruroha ||45||

pANDaraparvatavarNanam

upakaNThakalAlApakAlakaNThamanoharam |

kaNThIravakarAghAtacUrNIkRtagajAkulam ||46||

atha paJcabhi: padyaistameva parvataM kulakena vizinaSTi
kavi:-upakaNThe-

tyAdinA | upakaNTham = samIpe, kalA: = manoharA:,
AlApA: = vAco yeSAM tai:,

kAlakaNThai: = nIlakaNThai: mayUrai:, manoharam = ramyam,
kaNThIravANAm = siMhAnAm,

karAghAtai: = hastatADanai:, cUrNIkRtai: =
zlathagAtrai:, gajai: = hastibhi:, Akulam =

vyAptam | `ziloccayamazizriyat' iti pUrveNa sambandha:
||46||

vetaNDazuNDAdaNDAbhakuNDalIzvaramaNDitam |

zikhaNDimaNDalArabdhatANDavaM pANDarAhvayam {1.
vANDarA^-ma^ |} ||47||

vetaNDetyAdi | vetaNDAnAm = gajAnAm,
zuNDAdaNDAnAm = karihastAnAm,

Abheva AbhA = kAntiryeSAM tai:, kuNDalIzvare: =
sarpazreSThai: maNDitam = alaMkRtam,

"vetaNDa: karaTI gaja:" iti trikANDazeSa: |
"zuNDApi jalahastinyAm

madirA-kari-hastayo" iti vizva:; kuNDalI
gUDhapAccakSu:zravA:" ityamara: |

@207

zikhaNDa: = varham, eSAmastIti zikhaNDina: = mayUrA:,
teSAM maNDalena = samUhena,

Arabdham = prakAntam, tANDavam = uddhatanartanam, yasmin
tam, "zikhaNDo varha-

cUDayo:" iti hemacandra: | pANDarAhvayam =
pANDaranAmakam | "ziloccaya-

mazizriyat" iti pUrveNa sambandha: ||47||

vizAlazikharoddezavizrAntajaladAdhvagam |

viharanmattamAtaGgapunaruktamahopalam ||48||

vizAletyAdi | vizAle = vistRte, zikharoddeze =
zRGgadeze, vizrAntA: =

khedamapAkurvanta:, jaladA: = meghA eva adhvaM gacchantIti
adhvagA: = pathikA:,

yasya tam; viharadbhi: = krIDadbhi:, mattamAtaGgai: =
unmattagajai:, punaruktA: = dvigu-

NitA:, mahopalA: = bRhacchilA: yasmiMstam |
"ziloccayamazizriyat" iti

pUrveNa sambandha: ||48||

vizaGkaTazilAkoTipATitAmbarakoTaram |

paJcAsyapANiparyastagajamauktikavistRtam ||49||

vizaGkaTetyAdi | vizaGkaTAbhi: = pRthubhi:,
zilAkoTibhi: = pASANAgrai:,

pATitam = vidAritam, ambaram = gaganameva, koTaram = chidram
yasya tam,

"niSkuha: koTaraM vA nA" ityamara: | paJcAni =
vistRtAni, AsyAni = mukhAni

yeSAM teSAm, siMhAnAm, pANibhi: = hastai:, paryastai:
= vikIrNai:, gajAnAm = hasti-

nAm, mauktikai: = muktAsamUhai:, vistRtam = AcchAditam,
"ziloccayamazi-

zriyat" iti pUrveNa sambandha: ||49||

nirjharIpUranirdhautakaladhautazilAtalam |

mekhalopAntavilasatpulindapRtanApatim ||50||

nirjharItyAdi | nirjharINAm = girinadInAm, pUreNa =
pravAhena, nirghautam =

kSAlitam, kalaghautasya = suvarNasya, zilAtalam =
zilAtaTaM yasya tam, mekhalAyA: = 

@208

girinitambasya, upAnte = samIpe, vilasan = bibhrAjan,
pulindasya = kirAtasya,

pRtanAyA: = senAyA:, pati: = svAmI yasya tam;
"mekhalAdrinitambe syAd

rasanA-khaGgabandhayo:" iti hemacandra: |
"ziloccayamazizriyat" iti pUrveNa

sambandha: ||50||

taDAke tasya siddhArtha: snAtvA nikaTavartini |

sthitvA taTazilApaTTe bhikSAnnarasamanvabhUt ||51||

taDAke iti | siddhArtha: = rAjakumAra:, tasya = parvatasya,
taDAke = sarasi,

snAtvA = snAnaM kRtvA, nikaTavartini = samIpavartini,
taTazilApaTTai: = taTasthita-

zilAphalake, bhikSAnnarasam = bhikSAsampAditAnnarasam,
anvabhUt = anubabhUva ||

aparedyurvinirgatya tasmAdeSa purAntare | piNDapAtavidhiM
kRtvA prApadabhyarNakAnanam ||52||

aparedyuriti | aparedyu: = anyasmin ahani, eSa: = siddhArtha:,
tasmAt

pANDaraparvatapradezAt, vinirgatya = niSkramya, purAntare
= anyasminnagare grAme vA,

piNDasya = bhikSAnnasya, pAtavidhim = udare pAtanakarma,
bhikSAnnabhojanamityartha:,

kRtvA = vidhAya; abhyarNakAnanam = sannihitavanam; prApat
= prApnot ||52||

taD+AkanikaTe nadyAstaTe zaile ca kAnane |

nivasan divasAneSa ninye mAnyo bahUnapi ||53||

taDAketyAdi | eSa = tapasvI siddhArtha:, mAnya: =
jagatAM pUjya: san, kadA=

cit, taDAkanikaTe = kasyacit sarovarasya nikaTe, kadAcit,
nadyA: = kasyAzcit

saritastaTe = tIre, kasmiMzcit zaile = parvate vA, kAnane
= vane vA, nivasan =

vAsaM kurvan, bahUn = analpAn, divasAn = dinAni, ninye =
yApayAmAsa ||53||

tapovaneSu dhanyeSu du:sAdhAni tapAMsyapi |

cacAra dhIrahRdaya: saMsAraklezazAntaye ||54||

@209

tapovaneSviti | ayaM ghorahRdaya: = dhairyazAlI,
siddhArtha:, dhanyeSu = siddhArtha-

sambandharUpadhanaM labdhavatsu, mahAbhAgyavatsvityartha:,
tapovaneSu = tapa:sthalabhUta-

kAnaneSu, saMsAre = jagati, ye klezA: =
jarAmaraNAdayasteSAM zAntaye = nivRttyai:,

du:sAdhAni = itarai: sAdhayitumazakyAni, tapAMsi =
kliSTakarmANi, cacAra =

AcaritavAn ||54||

aprApya nirvANapadaM duzcaraizcaritairapi |

ko vA'bhyupAyastasyArthe bhavedityAkulo'bhavat ||55||

aprApyeti | (sa: siddhArtha:) duzcarai: = Acaritumazakyai:;
caritai: =

anuSThAnai:; bhAve kta:; nirvANapadam = muktipadam,
aprApya = alabdhvA, tasya = nirvA-

Nasya; arthe = viSaye; "arthe viSayArthakAraNavastuSu"
ityamara: | ko vA,

anya:, abhyupAya: = sAdhanam; bhavet = syAt-iti = evam;
Akula: = vyagra:,

cintita ityartha:; abhavat = abhUt ||55||

ekadA pAramIbhAgyaparipAkaprakAzanam |

svapnapaJcakamadrAkSIt sucaritranidhi: {1. ^sudhI:-ka^ |}
prage {2. prabhu:-ma^ |} ||56||

ekadeti | ekadA = ekasmin kAle; sucaritAnAm =
zobhanacaritrANAm,

nidhi: = Akara:, siddhArtha:; paramasya bhAva: pAramI,
"guNavacanabrAhmaNAdibhya:

karmaNi ca" (pA^ sU^ 5.1.124) iti bhAve Syatri,
SitvAnGISi,

"halastaddhitasya" (pA^ sU^ 6.4.150) iti yalope siddhaM
rUpam; tasyai

yad bhAgyam = adRSTavizeSa:, tasya paripAkasya =
phalonmukhatvasya, prakAzanam =

sUcakam; svapnapaJcakam = paJca svapnAn; prage =
prAta:kAle; "prage prAta:

prabhAte ca" ityamara: | adrAkSIt = draSTavAn ||56||

dRSTvA'vabudhya svapnArthaM pratyavetya vicakSaNa: |

nizcikAyAhamadyaiva nirvRtiM prApnuyAmiti ||57||

@210

dRSTveti | (sa: = tapodhana:) dRSTvA = avalokya,
svapnamiti zeSa:, avabudhya =

jAgaritvA; svapnArtham = svapnadRSTasvapnaprayojanam,
pratyavetya = jJAtvA; "aham =

siddhArtha:, adyaiva = asminneva dine, nirvRtim = nirvANam,
prApnuyAm = labheyam"

iti = ittham, nizcikAya = niracinot ||57||

kRtvA dinamukhAcAraM bhikSAvelAM pratIkSya sa: |

AsAJcakre vaTasyAdha: pUjAvihitasatkRte: {1.
prajAvihita^-ma^ |} ||58||

kRtveti | sa: = tapodhana:; dinamukhe = pratyUSe, ya AcAra:
= karma, tam; kRtvA =

vidhAya, bhikSAvelAm = bhikSAsamayam; pratIkSya =
pratIkSAM kRtvA; pUjAbhi: =

arcanAbhi:, vihitA = kRtA, satkRti: = satkAro yasya tasya,
vaTasya = vaTavRkSasya

(pippalasya ?), adha: = adha:pradeze; AsAJcakre = tasthau
||58||

pAyasabhojanam

atha kAcid vizAlAkSI devatAM tannivAsinIm |

adhikRtya tadA ninye pAyasaM prArthanAparA ||59||

atheti | atha = vaTamUlasthityanantaram; tadA = tasmin kAle;
tannivAsi-

nIm = vaTavRkSAdhiSThAtrIm, devatAm = devavizeSam;
adhikRtya = uddizya; kAcit;

vizAlAkSI = vizAlanayanA, prArthanAparA =
abhIpsitasiddhiyAcanaparA, pAya-

sam = kSIreNa sampRktaM pakvamodanam, ninye = anaiSIt
||59||

tacchaGkayaiva sA tasmai dadau pAtreNa pAyasam |

tadAdAya mahAsattvo yayau nairaJjarAtaTam ||60||

tadityAdi | tacchaGkayaiva =
vaTAdhiSThitadevatAsandehenaiva, sA = nArI, tasmai =

siddhArthAya; pAtreNa = bhAjanena; upalakSitamiti zeSa:,
dadau = dattavatI | tat

pAyasam = kSIrapakvaudanam; sa mahAsattva: =
mahAvyavasAya:; "sattvaM dravye guNe

citte vyavasAyasvabhAvayo:" iti hemacandra: | AdAya =
gRhItvA; nairaJjarA-

taTam = nairaJjarAnadItIram; yayau = ayAsIt ||60||

@211

tasyA: zarannizAkAzavimale salile muni: |

snAtvA suvarNapAtrasthaM bubhuje pAyasaM budha: ||61||

tasyA iti | muni: = siddhArtha:; tasyA: =
nairaJjarAnadyA:, zarannizAyAm =

zAradyAM rAtrau, AkAzavad = gaganavat, vimale =
paryavadAte; salile = jale;

snAtvA = snAnaM vidhAya; suvarNapAtrastham =
suvarNamayabhAjane sthitam, pAyasam =

kSIramizritaudanam; bubhuje = bhuktavAn ||61||

sAlakAnanavarNanam

tata: kisalayAlokabAlAtapavilAsini |

manojJakokilAlApavAcAlaharidaJcale ||62||

tata iti | tata: = pAyasabhojanAnantaram; kisalayAnAm =
pallavAnAm,

Aloka: = prakAza eva bAlAtapa: = bAlasUrya:, tena
vilasatIti tasmin; manojJai: =

sundarai:; kokilAlApai: = pikadhvanibhi:; vAcAlAni =
mukharANi, haridaJca-

lAni = digantAni, yasya tasmin; "sAlakAnane tApaM ninAya"
ityagrimeNa

zlokena saha sambandha: ||62||

mandAnilAdhUtalatADolAdurlalitAlini |

bAlacUtAMkurAsvAdamodamAnavanapriye ||63||

mandetyAdi | mandAnilena = mandavAyunA; AdhUtAsu =
kampitAsu, latAsu =

vallarISveva, DolAsu = krIDAyantreSu; durlalitA: =
garvitA:, alaya: = bhramarA:;

yasmiMstasmin; bAlacUtAMkurANAm = navyAmrapallavAnAm,
AsvAdena = rasena,

modamAnA: = tuSyanta:; vanapriyA: = pikA:, yasmiMstasmin;
"vanapriya: parabhRta:

kokila; pika ityapi" ityamara: | yasmiMstasmin |

"sAlakAnane tApaM

ninAya" ityagrimeNa saha sambandha: ||63||

@212

mandArakorakasyandimakarandasugandhini |

madagandhavahaspandakandalIkRtakautuke ||64|| mandAretyAdi |
mandArakorakebhya: = pArijAtakalikAbhya:, syandibhi: =

prasravadbhi:, makarandai: = puSparasai:, sugandhini =
surabhiNi; madagandhavahasya = mada-

janakavAyo:; spandena = sparzena, kandalIkRtam = vardhitam,
kautukam = santoSo

yasmiMstasmin | "sAlakAnane tApaM ninAya" ityagrimeNa
saha sambandha: ||64||

utphullamaJjarIpuJjapiJjarIkRtasatpathe |

bhramadbhramarajhaGkArahuGkAracakitAdhvage ||65||

utphulletyAdi | utphullena = vikacena, maJjarIpuJjena =
puSpastabaka-

rAzinA, piJjarIkRta: = piGgalIkRta:, satpatha: =
AkAzamArgo yasya tasmin;

bhramatAm = bhramaNaM kurvatAm, bhramarANAM
jhaGkArAdeva = huGkArAdeva, cakitA: =

bhItA:, adhvagA: = pathikA:, yasmiMstasmin | "sAlakAnane
tApaM ninAya"

ityagrimeNa saha sambandha: ||65||

vihaGgapakSavikSiptaparAgabharapAMsule |

mAkandamadhusandohajambAlitamahItale ||66||

vihaGgetyAdi | vihaGgAnAm = pakSiNAm, pakSai: =
chadai:, vikSiptena = vikI-

rNena, parAgabhareNa = dhUlibhAreNa, pAMsule = dhUsare,
mAkandAnAm = AmrANAm, madhu-

sandohena = madhupravAheNa, jambAlitam = kardamitam,
mahItalam = bhUpradezo yasmiM-

stasmin | "sAlakAnane tApaM ninAya" ityagrimeNa saha
sambandha: ||66||

praphullasumanovallImatallIyutamArute |
vasantakAlasAmantasAmrAjyamaNimaNDape ||67||

praphulletyAdi | praphullA: = vikacA:, sumanasa: =
puSpANi, teSAM vallI-

matallibhi: = latAzreSThai:, yuta: = saGgata:, mAruta: =
vAyu:, yasmiMstasmin; vasanta-

@213

kAla eva, sAmanta: = sannihitarAja:, tasya yat sAmrAjyam =
Adhipatyam,

tasya maNimaNDape = maNimayamaNDape | "sAlakAnane
tApaM ninAya" ityagrimeNa

saha sambandha: ||67||

tAlI-tamAla-hintAlabahule sAlakAnane |

sthitvA mAdhyandinaM tApaM ninAya naranAyaka: ||68||

tAlItyAdi | tAlItamAlahintAlabahule =
tAlAdivRkSavizeSai: pUrNe, sAla-

kAnane = sAlavRkSANAM vane, sthitvA, naranAyaka: =
narazreSTha: siddhArtha:, mAdhyandinam =

madhyAhnabhavam, tApam = uSNam, ninAya = dUrIcakAra
||68||

bodhiprApti:

dinAvasAne samprApte yAmamAtrAvadhau yata: |

utthAya bhagavAn bodhiM prapede prAjyavikrama: ||69||

dinAvasAna iti | dinAvasAne = sAyaGkAle, samprApte =
Agate sati,

"prabhUtaM pracuraM prAjyam" ityamara: | prAjyavikrama: =
prabhUtavikrama:, bhagavAn =

lokasvAmI, yAma eva yAmamAtram avadhi: = sImA, yasya
tasmin, utthAya =

utthito bhUtvA; bodhim = azvatthavRkSam, "pippalo
bodhirazcattha:" iti

ratnakoza: | prapede = gatavAn ||69||

brahmaNopahitAn darbhAn AdAya nijapANinA |

cikSepa dezikavara: prAcye bodhimahItale ||70||

brahmaNeti | sa dezikavara: = upadezakazreSTha:
siddhArtha:, brahmaNA = Adidevena,

upahitAn = AnItAn, darbhAn = kuzasamUhAn, AdAya =
gRhItvA, nijapANinA =

svahastena, prAcye = prAgbhave, bodhimahItale =
azvatthAvRtabhUpradeze, cikSepa =

akSipat ||70||

@214

tatra kandarpadarpANAmbhedyamatikomalam |

aparAjitaparyaGkam AvirAsInmahAsanam ||71||

tatreti | tatra = bodhitalaprAcyabhAge; kandarpadarpANAm =
madanAhaGkArai:;

"kRtyAnAM kartari vA" (pA^ sU^ 2. 3. 71) iti SaSThI;
abhedyam = bheda-

yitumazakyam; aparAjita: = avijita:, paryaGka: =
AsanavizeSo yasmiMstat;

mahAsanam = zreSThAsanam; AvirAsIt = AvirbabhUva
||71||

ArurohAsanaM tuGgam anaGgaripumadbhutam |

aMzumAniva pUrvAdrim azeSajanabodhaka: ||72||

Aruroheti | azeSANAm = nikhilAnAm, janAnAm =
lokAnAm; bodhaka: =

ajJAnanivartaka:, nidrAnivartakazca; sa tapasvI
siddhArtha:; tuGgam = unnatam,

anaGgaripum = madanazatrum, nirvedajanakamityartha:; Asanam,
= pITham; aMzumAn =

sUrya:; pUrvAdrim = udayAdrim, iva; Aruroha = ArUDhavAn
||72||

ArUDhabodhiparyaGkam abhaMguraguNaM surA: |

amumArebhire stotum avAGmanasagocaram ||73||

ArUDhetyAdi | surA: = devA:, ArUDha: = upaviSTa:,
bodhiparyaGka: = bodhi-

mUlastha: paryaGko yena tam: abhaMgurA: = avinAzina:,
nityA iti yAvat; guNA: =

sadguNA: yasya tam; vAk ca manazca vAGmanase, tayo:
gocara: = viSayo na

bhavatIti tAdRzam, amum = siddhArtham, stotum = stutiM
kartum, Arebhire = prAra-

bdhavanta: ||73||

@215

buddhastotram

nama: suguNamANikyasindhave {1. sadguNa^-ma^ |} ravibandhave
|

nama: saMsArapAthodhisetave muniketave ||74||

athASTabhi: padyai: stotraprakAramAha-nama ityAdi |
suguNAnAm = sadguNA-

nAmeva, mANikyAnAm = ratnAnAm, sindhave = samudrAya;
"sindhu: samudre nadyAM ca"

iti vizva: | ravibandhave = Adityabandhave; tadvaizyatvAt;
saMsAra eva pAthodhi: =

sAgara:, tasya setave = pulinabhUtAya; uttArakAyetyartha:,
muniketave = munizreSThAya;

nama: = praNAma: | astviti zeSa: ||74||

nama: sakalasaMklezahAriNe guNahAriNe |

nama: samastatattvArthavedine'dvayavAdine ||75||

nama iti | sakalAn = samagrAn, saMklezAn = du:khAni
haratIti tasmai; guNai: =

sadguNai:, hAriNe = manojJAya, "cAru hAri ruciram" iti
hemacandra: |

samastatattvAnAm = sakalatattvAnAm, arthavedine =
arthajJAya; advayavAdine = buddhAya;

"advayavAdI vinAyaka:" ityamara: | nama: = praNAma: |
astviti zeSa: ||75||

karuNApUralaharIparIvAhitacakSuSe |

bhAgadheyanidhAnAya bhagavan ! bhavate nama: ||76||

he bhagavan = aizvaryazAlin ! karuNApUrasya =
dayApravAhasya, laharIbhi: = maho-

rmibhi:, parIvAhite = parIvAhavat jalocchvAsavat kRte,
cakSuSI = netre yasya

tasmai, "tasmiMstveva mahatyaSaN | Urmi: kallola ullola
laharyutkaliketi ca"

iti vaijayantI | bhAgadheyanidhAnAya = bhAgyanidhaye,
bhavate = siddhArthAya; nama: =

praNAma: | astviti zeSa: ||76||

kandarpadarpanirbhedakarmaThastvaM na cApara: |

paJcAnanaM vinA ko hi kuJjaraM zAsituM kSama: !
||77||

kandarpetyAdi | kandarpadarpasya = manmathagarvasya, nirbhede =
ni:zeSeNa bhedane,

karmaTha: = karmazUra:; "karmazUrastu karmaTha:" ityamara:
| karmaNi ghaTate iti vigrahe

@216

"karmaNi ghaTo'Thac" (pA^ sU^ 5.2.35); iti aThacpratyaya:
| jitendriya

ityartha:, tvameva = siddhArtha:, asi; na tu kazcid apara: =
anya: | paJcAnanam =

siMhaM vinA, kuJjaram = gajam, zAsitum = anuzAsanaM
kartum, ko hi kSama: =

samartha: | astIti zeSa: ||77||

zUrastvameva durvAragarvatIrthikamardane |

mandareNa vinA sindhuM mathituM kena pAryate ! ||78||

durvAretyAdi | durvAra: = kaSTena vArayituM zakya:,
garva: = abhimAnam, yeSAM

teSAm, tIrthikAnAm = matAntarAcAryANAm, mardane =
bhaJjane, tvameva = bhavAneva,

zUra: = vIra:, samartha iti yAvat | mandareNa =
etannAmakena parvatena vinA, sindhum =

samudram; mathitum = viloDitum, kena = anyena, pAryate =
zakyate ||78||

culukIkaraNe zUrastvameva bhavavAridhe: |

kumbhayoniM vinA ko hi kovida: sindhucUSaNe {1.
^zoSaNe-ka^ |} ||79||

culukItyAdi | bhavavAridhe: = saMsArasAgarasya,
culukIkaraNe = Acamane;

tvameva = bhavAneva, zUra: = samartha:; asIti zeSa:; hi =
yata:; kumbhayonim = aga-

styarSiM vinA, ka: = anya:, sindho: = samudrasya, cUSaNe =
pAne, kovida: = samartha: |

astIti zeSa: ||79||

kuzalo'tra bhavAneva zroNIvalayabodhane |

ko vA vidhurvinA candraM kumudAkarahAsane ! ||80||

kuzala iti | atrabhavAn = pUjya:; athavA-atra = loke;
bhavAn = tvameva;

kSoNI valayasya = bhUmaNDalasya, tatsthajanasyeti yAvat;
bodhane = jJAnopadeze,

kuzala: = samartho'sti; kumudAkarasya = kumudinyA:; hAsane =
vikacIkaraNe, candram =

zazinaM vinA, ko vA kuzala: = catura: | astIti zeSa:
||80||

@217

bhavaklezaM tvameveza ! ni:zeSayitumIziSe |

hartumanya: kimIzIta haridazvAdRte tama: ||81||

bhavetyAdi | he Iza = prabho ! bhavaklezam =
saMsAradu:kham, ni:zeSeNa zeSayitum =

vinAzayitum, tvameva = bhavAneva, IziSe = prabhavasi |
haridazvAdRte = sUrya vinA,

ttama: = andhakAram, hartum = nAzayitum; anya: = apara:;
kimIzIta = prabhavet ||81||

etAbhireSAM stutibhiredhamAnaguNodayam |

bodhimUlatalArUDhaM buddhaM zuzrAva manmatha: ||82||

etAbhiriti | manmatha: = kAma:; eSAm = devAnAm, etAbhi: =
ebhi:,

stutibhi: = buddhamuddizya kRtAbhi: stutibhi:; edhamAna: =
vardhamAna:, guNasyodaya: =

AvirbhAvo yasya tam; bodhimUlatalam = azvatthamUladezam,
ArUDham = upaviSTam,

buddham; zuzrAva = azuNot ||82||

zrutvA manobhU: kSubhitAntarAtmA viraktabuddhApazadaM
vijetum |

ko vA'bhyupAyo bhuvane mama syAdityAzu
cintAjvaranirduto'bhUt {1. jvarajarjaro^-ma^ |} ||83||

iti zrIbuddhaghoSaviracite padyacUD+AmaNinAmni
mahAkAvye navama: sarga: ||

zrutveti | kSubhita: = kaluSita:, antarAtmA =
anta:karaNaM yasya sa:;

manobhU: = manmatha:, tAM pUrvoktAM surai: kRtAM
buddhastutiM zrutvA = AkarNya;

"virakta: = ni:spRha:, yo buddhApazada: = buddhanIca:, tam;
"vihIno'pazado jAlma:"

ityamara: | vijetum = parAbhavitum, bhuvane = loke, ka:,
abhyupAya: = sAmAdi:,

"upAya: sAmabhedAdau" iti medinI | mama = manmathasya; syAt
= bhavet" iti =

ittham; Azu = zIghram; cintAjvareNa = cintArUpajvareNa,
nirduta: = ni:zeSeNa

upatapta:; abhUt = babhUva ||

iti padyacUD+AmaNimahAkAvyasya kIrttivyAkhyAyAM
navama: sarga: ||

@218

dazama: sarga:

mArasannaddhatAvarNanam

atrAntare niviDamAsthita
bodhimUlamAvegavAnabhiSiSeNayiSurmunIndram |

adhyAsya mattakariNaM giri mekhalAkhyamAhUtasainyanivaho
niragAdanaGga: ||1||

atreti | atrAntare = buddhasya devakRtastutyavasare; niviDam
= atyantam, kriyA-

vizeSaNametat `abhiSiSeNayiSu:' ityatrAnveti | Asthitam
= Azritam, bodhi-

mUlam = azvatthamUlaM yena tam, munIndram =
munizreSTham; abhiSeNayitum = senayA

abhigantumicchu: = abhilASuka:; "yatsenayA'bhigamanamarau
tadabhiSeNanam: itya-

mara: | AvegavAn = sambhramavAn,
"ATopAvegasaMrambhasambhramAstu" iti

vaijayantI | AhUta: = AkArita:, sainyanivaha: =
sainyasamUho yena sa:; anaGga: =

madana:; `girimekhala:' iti AkhyA yasya tam; mattakariNam =
mattagajam;

adhyAsya = Aruhya; niragAt = nizcakrAma | sarge'smin
vasantatilakA vRttam |

tallakSaNaM pUrvamuktam ||1||

nirgatya nihnatadigantarakandareNa
nirghAtabhImajayadundubhini:svanena |

santrAsitAkhilajanena mahAbalena sAkaM zanairavatatAra
dharAmanaGga: ||2||

nirgatyeti | nihnatA: = AcchAditA:, digantarANyeva-
digbhAgA eva,

kandarA: = guhA:, yena tena; "darI tu kandaro vA'strI"
ityamara: | nirghAta: =

vAyvabhighAtazabda:, tadvat, bhIma: = bhayaGkara:,
jayadundubhini:svana: = vijayabherI-

zabdo yasya tena; "vAtApAtastu nirghAta:" iti vaijayantI |
santrAsita: = udve-

jita:, akhilajana: = sakalaloko yena tena; mahAbalena =
mahAsainyena, sAkam = saha;

anaGga: = madana:; dharAm = pRthvIm; avatatAra =
avatIrNavAn ||2||

sambhrAntazAGkhikazatAnanapUryamANo mArasya
sAnnahaniko varazaGkhaghoSa: |

saMgrAmazazvadupalAlitapAJcajanyanAdasya na vyasana
mabdhizayasya cakre ||3||

@219

sambhrAntetyAdi | sambhrAntAnAm = paribhrAntAnAm,
zAGkhikAnAm = zaGkha-

dhyAnaM zilpaM yeSAM teSAm; zatasya =
etatsaMkhyAkAnAm, Ananai: = mukhai:,

pUryamANa: = AdhmAyamAna:; sannahanam = yuddhasannAha:
prayojanamasyeti tathokta:,

varazaGkhaghoSa: = zreSThazaGkhadhvani:; abdhau zete
iti abdhizayastasya = viSNo:;

saMgrAme = yuddhe, zazvat = asakRt, upalAlita: = AdRto
ya: pAJcajanyanAda: =

pAJcajanyazaGkha:, tasya nAda: = dhvani: tasya; vyasanam =
Asaktim, na cakre =

na kRtavAn | madanazaGkhaghoSa: pAJcajanyanAdamapi
vijayata iti bhAva: ||3||

nissANaghoraninado {1. ^ghoSaninado-ka^ |}
nikhilAntarikSakukSimbhari: prasRmaro makaradhvajasya |

dambholighoSajanitazravaNotsavasya devasya kevalamajAyata
dattaharSa: ||4||

nissANetyAdi | makaradhvajasya = madanasya; prasamara: =
prasaraNazIla:;

"sRdhasyada: vamarac" (pA^ sU^ 5. 2. 160) iti kmaraci rUpam;
nissA-

Nasya = bAdyavizeSasya, ghora: = bhayaGkara:, ninada: =
dhvani: | nissANalakSaNaM tu

saGgItaratnAkare itthaM pratipAditam-

"kAMsyajastAmrajo lauho vottamA madhyamo'dhama: |

ekavaktro mahAn vaktre svalpo'dhordhayavAkRti: ||

bhRtagarbha: kAMsyapAtrabhArairmahiSacarmaNA |

channAnano baddhacarmA tadrandhanyastavardhakai: ||

kSipto'dho vadhravalaye nivezyAvartitairmuhu: |

dviSadvitrAsajanano nissANa: zArGgiNodita: ||" iti |
"zabde ninAda-ninada-dhvanirdhvAna-rava-svanA:" ityamara: |
nikhilena = sakalena,

antarikSeNa = gaganena, kukSiM bibharttIti tAdRza:;
gaganavyApItyartha: | dambhole: =

azane:, ghoSeNa = zabdena, utpAdita: = janita:,
zravaNotsava: = zrotrAnanda:, yasya

tasya; devasya = indrasya; kevalam = atyantam, datta: harSo
yena sa:, ajAyata = jAyate

sma | nissANadhvanirindrasyApi vismayamakaroditi bhAva:
||4||

mArasenAvarNanam

vetaNDamaNDalaviDambita caNDavAyu
vegAvakhaNDitakulAcalagaNDazailam |

saMvarta sAgarasamudgatabhaGgatuGgatvaGgattu
raGgamataraGgitasarvadikkam {2. ^bhaGgatuGga^-ma^ |} ||5||

@220

saptabhi: padyai: madanasya caturaGgabalaM kulakena
varNayati-vetaNDetyAdinA |

vetaNDamaNDalena = gajasamUhena, viDambitA: = anukRtA:,
caNDavAyo: = prabala-

mArutasya, begena = pravAheNa, avakhaNDitA: = vibhaktA:
(cyutA:), kulAcalA-

nAm = kulAdrINAm, gaNDazilA: = sthUlazilA: yasya
tat; "gaNDazailAstu cyutA:

sthUlopalA gire:" ityamara: | saMvarte = pralayakAle,
sAgarAt = samudrAt, samud-

gatA: = samucchritA: ye bhaGgA: = taraGgA:, tadvat,
tuGgA: = uccA:, tvaGganta: =

calantazca ye turaGgamA: = azvA:, tai: taraGgitA: =
vyAptA:, sarvA: = akhilA:,

diza: = kASThA: yasya tat; "bhaGgastaraGga Urmi:",
"saMvarta: pralaya: kalpa:"

iti cAmara: | "caturaGgabalaM cacAla" ityagrimeNa
sambandha: ||5||

ADhaukamAnarathamaNDalacakranemidhArA
vidAritadharAtalasannivezam |

pAdAtapAdapatanAzanipATyamAnapAtAlasantamasasAndra
rajo'ndhakAram ||6||

ADhauketyAdi | ADhaukamAnasya = gacchata:,
rathamaNDalasya = rathacakrasya, nemi-

dhArAbhi: = pradhirekhAbhi; "nemi: strI syAt pradhi:
pumAn" ityamara: | vidArita: =

vibhinna:, dharAtalasanniveza: = bhUpradezavinyAso yasya
tat; padAtInAM samUha:

pAdAtam = padAtisainyasamUha:, tasya pAdapatanena =
caraNAghAtenaiva, azaninA =

vajreNa, pATyamAnAt = vidAryamANAt pAtAlAt utthitaM
santamasam = andhabhUta =

miva sthitam, sAndram = niviDam, raja: = dhUlireva andhakAro
yasya tat |

"caturaGgabalaM cacAla" ityagrimeNa saha sambandha: ||6||
AdhUyamAnakaravAlakarAlakAlacchAyAsamuccalanazAdva-
litAntarikSam |

helAvakuNDalitakArmukakAnanajyA
viSphAravegabadhirIkRta vizvalokam ||7||

AdhUyamAnetyAdi | AdhUyamAnAnAm, karavAlAnAm =
khaDgAnAm, yA:

karAlA: = danturA:, kAlacchAyA: = kRSNakAntaya:,
tAsAM samuccalanena = prasara-

Nena, zAdvalitam = zAdA asmin santIti tAdRzaM kRtam
"zAdvala: zAdaharite"

ityamara: | antarikSam = gaganaM yasya tat; helayA =
anAyAsena, avakuNDalitasya =

valayIkRtasya, kArmukANAm = dhanuSAm, kAnanasya =
puJjasya, jyAnAm = maurvINAm,

viSphAravegena = dhanuSTaGkArabalena, badhirIkRta:
vizvaloko yasya tat | "sainya-

balaM cacAla" ityagrimeNa saha sambandha: ||7||

@221

AsphAlitApratimabhairavabherighorakolAhaladhvaniyathArtha
nabho'bhidhAnam |

zuNDAkaraNDavivarapravitanyamAnazUtkArazIkarakarA
litameghamArgam ||8||

AsphAlitetyAdi | AsphAlitAnAm = tADitAnAm,
apratimAnAm =

asadRzAnAm, bhairavANAm = bhayaGkarANAm, bherINAm
= dundubhInAm, ghoreNa = dAru-

Nena, kolAhaladhvaninA = uccaghoSeNa, yathArtham, nabhasa:
= AkAzasya, abhidhA-

nam = vAcakazabda: `zabdaguNa' iti zabdo yasya tat;
"bhairavaM dAruNaM bhISaNaM

bhISmam" ityamara: | zuNDAkaraNDasya =
karihastapuTasya, "zuNDApi jalahastinyAM

madirAkarihastayo:" iti vizva: | vivarAt = suSirAt,
pravitanyamAnAnAm =

vistAryamANAnAm; zUtkArANAm = dhvanivizeSANAm,
zIkarai: = jalakaNai:,

karAlita: = danturita:, meghamArga: = AkAzo yasmiMstat |
"sainyabalaM cacAla"

ityagrimeNa saha sambandha: ||8||

kSoNItalAntaranirantara
jRmbhamANadhUlInikAyaculukIkRta sindhupUram |

nAsIravIrasamudIritasiMhanAdasannAhagarjitasamasta
guhAntarAlam ||9||

kSoNItaletyAdi | kSoNItalAntare = bhUmadhye, nirantaram
= satatam, yathA

syAt tathA, jRmbhamANai: = vardhamAnai:, dhUlinikAyai: =
raja:puJjai:, culukIkRta: =

zoSita:; sindhupUra: = sAgarajalasamRddhi:, yasya tat;
nAsIre = senAmukhe ye

vIrA: = balazAlina:, tai: samudIritai: = kRtai:,
siMhanAdasannAhai: = kSvelAsamUhai:,

garjitam = mukharitam, samastAnAm = akhilAnAm, guhAnAm =
kandarANAm, anta-

rAlam = madhyam yasya tat; "kSvelA tu siMhanAda: syAt"
ityamara: | "caturaGga-

balaM cacAla" ityagrimeNa sa sambandha: ||9||

dodhUyamAnasitacAmarikAnikAyasampAditAdbhuta
zaratsamayAvatAram {1. ita: pUrva ma^ ka^ pustakayoretat
zlokArdhamadhikamupalabdham-

"tiryakparAganikarAmbudakampamAnazampAyitAtma
vijayadhvajacakravAlam" iti |} |

saMrabdhapuSpazarazAsanacodyamAnacakraM krameNa
caturaGgabalaM {2. ^yutaM-ma^ |} cacAla ||10||

@222

dodhUyamAnetyAdi | dodhUyamAnAnAm = bhRzaM
vIjyamAnAnAm, sitAnAm =

dhavalAnAm, cAmarikANAm = cAmarasambaddhAnAm, nikAyena
= rAzinA, sampAdita:

= vihita:, adbhuta: = Azcaryamaya:, zaratsamayasya =
zaratkAlasya, avatAra: =

pravezo yasmiMstat, zvetacAmarANAM
zaratkAlikAkAzapuSpasAdRzyAditi bhAva: |

saMrabdhasya = kruddhasya, puSpazarasya = madanasya,
zAsanena = AjJayA, codyamAnAni =

preryamANAni, cakrANi = gaNA:, yasya tat; "cakraM
praharaNe gaNe" iti hemacandra: |

caturaGgabalam = catvAri = etatsaGkhyAkAni, aGgAni =
avayavA:, balAni = ratha-

gaja-turaga-padAtirUpANi yasya tat, balam = sainyam; "balaM
rUpe sthAmani sthaulya-

sainyayo:" iti hemacandra: | cacAla = pratasthe ||10||

kalpAntakAlaghaTamAnaghanAghanaughagambhIraghoraghana
garjitanirvizeSai: {1. ^nirvizeSam-ka^ |} |

ApAditairmakaraketanavAdyakArairAdhmAtamaNDamabhavat
paTahapraNAdai: ||11||

kalpAntetyAdi | kalpAntakAle = pralayakAle, ghaTamAna: =
milito yo ghanA-

ghanaugha: = varSukameghavRnda:, tasya gambhIram = mandam,
ghoram = bhayaGkaram, ghanam =

avicchinnam, ca yad garjitam = stanitam, tasmAt nirvizeSai: =
bhedarahitai:,

tatsadRzairityartha: | "varSukAbdo ghanAghana:" "ghoraM
bhImaM bhayAnakam", ghano

meghe mUrtiguNe | triSu mUrte nirantare", "stanitaM
garjitaM meghanirghoSa:" iti

sarvatrAmara: | ApAditai: = utpAditai:; makaraketanasya =
mInadhvajasya, vAdyakArai: =

vAdyazilpajJai:, paTahapraNAdai: = Anakadhvanibhi:;
aNDam = brahmANDam; AdhmAtam =

mukharitam, abhavat = abhUt ||11||

abhyudbhatairamita
sainyaparAgajAlairandhIkRtAkuladRzAmahipuGgavAnAm |

AvizcakAra bhuvaneSu paraM nipID+AmADambara: paTahajo
madanaprayANe ||12||

abhyudgatairiti | madanasya = kAmadevasya, sasainyaM buddhaM
prati, prayANe =

prayAte sati, abhyudgatai: = utthitai:; amitAnAm =
asaGkhyAnAm, sainyAnAm =

senAyAM samavetAnAM hastyazvapadAtInAm, parAgajAlai:
= dhUlisamUhai:, andhIkRte =

@223

dRSTizUnyIkRte, Akule dRzau = locane yeSAM teSAm;
pumAMso gAva: = vRSabhA iva

puGgavA:, ahiSu puGgavA:
ahipuGgavAsteSAmahipuGgavAnAm = sarpazreSThAnAm;

"syuruttarapade vyAghrapuGgavarSabhakuJjarA: |

siMhazArdUlanAgAdyAstallajazca matallikA |

macarcikA prakANDo dvau prazasyArthaprakAzakA:" || iti
hemacandra: |

paTahAjjAyata iti paTahaja: = dundubhija:, ADambara: =
gambhIradhvani:, param =

atyantam; ni:zeSeNa pIDAm = vyathAm; AvizcakAra =
janayAmAsa | sarpANAM

cakSu:zravastvena rajobhi: paTahaninAdena ca cakSuSa:
pIDA dviguNitA babhUveti

bhAva: ||12||

atyantamandhayati diGmukhamambuvAhasandoharociSi
camUrajasAM samUhe |

naukA ivoddhurasarasvati naSTamArgA bhremurbhRzaM
surapathe sumanovimAnA: ||13||

atyantamiti | ambuvAhAnAm = meghAnAm, sandohasya =
samUhasyeva, roci: =

kAntiryasya tasmin; camUrajasAm = sainyadhUlInAm, samUhe,
diGmukham = dikprA-

ntam, andhayati = andhIkurvati sati; uddhare = abhivRddhe,
sarasvati = sAgare,

"sarasvAn = sAgaro'rNava:" ityamara: | naSTamArgA: =
adRSTamArgA:, naukA: =

nAva iva, surapathe = gagane, sumanovimAnA: = devAnAM
yAnAni, bhRzam = atyantam,

bhremu: = bhramaNaM cakru: ||13||

vAtotthitaM mahati sainikadhUlimadhye
saJcAriNassumanasAM vyarucanvimAnA: |

saMhAratANDavitasAgaravAripUre pAriplavA iva muhu:
jagadaNDakhaNDA: ||14||

vAtotthite iti | tasmin mahati, sainikairutthApitAyA
dhUlermadhye,

saJcAriNa: = gaganazIlA:, sumanasAm = devAnAm,
vimAnA: = yAnAni; saMhAre =

pralayakAle, tANDavita: = vRddhiGgato ya: sAgarasya =
samudrasya, vAripUra: = payasAM

pravAhastasmin pAriplavA: = caJcalA:, "caJcalaM taralaM
caiva pAriplavapari-

plave" ityamara: | jagatAm = aNDasya = lokapradezasya,
khaNDA: = zakalA:, iva

vyarucan = zobhayAmAsu: ||14||

@224

kalpakSayakSubhitamArutavega bhImakandarpasainyakabalIkRta
bhItabhItA: |

abhyullasadbahalareNubharApadezAdambhodhayo gaganamutpatitA
ivAsan ||15||

kalpakSayetyAdi | kalpakSaye = kalpAnte, kSubhitasya =
saJcalitasya, mArutasya

= vAyo:, vega iva vego yasya tasya, ata eva bhImasya =
bhayaGkarasya,

kandarpasainyasya = madanasenAyA:, kabalIkRtAt =
grAsIkaraNAt, bhItabhItA: =

bhRzaM bhItA:; ambhodhaya: = samudrA:; samullasatAm =
utpatatAm, bahalAnAm =

sAndrANAm, reNunAm = dhUlInAm, bharasya = samUhasya,
apadezAt = vyAjAt;

gaganam = AkAzaM prati, utpatitA: = uDDayanaM
kRtavanta: | ivetyutprekSAyAm |

Asan = babhUvu: ||15||

pratyarthidantijayasindhuradanta
bhinnakSmAbhRdguhAntaragatA iva cAndhakArA: |

AvavrurambaramabhaGgurajRmbhamANA: senAparAganikarA
bhramarAbhirAmA: ||16||

pratyarthItyAdi | pratyarthidantina: = zatrugajAn jayanti =
vijayante iti tAdRzA-

nAm, sindhurANAm = gajAnAm, dantai: = dazanai:,
bhinnAnAm = vidAritAnAm;

kSmAbhRtAm = parvatAnAm, guhAntarANi = guhAmadhyAni,
gatA: = prAptA:; andha-

kArA: = tamAMsi, ivetyutprekSAyAm | bhramarAbhirAmA: =
bhramaravanmanoharA:, nIla-

varNatvAt, abhaGguram = avicchinnaM yathA syAt tathA
pravardhamAnA:, senAyA:

parAgANAm = dhUlInAm, nikarA: = samUhA:, ambaram =
AkAzam; Avavru: =

AcchAdayAmAsu: ||16||

atyulbaNairamitasainyaparAgapUrairApUritaM
gaganakandaramAbabhAse |

AplAvitAkhilapathairyamunApravAhairAzliSyamANamiva
lAvaNasindhumadhyam {1. ardhazloko'yaM ma^ pustake
nopalabdha: |} ||

atyulbaNairiti | atyulbaNai: = abhyadhikai:, amitAnAm =
asaGkhyAnAm,

sainyAnAm = senAnAm, parAgapUrai: = dhUlipaTalai:,
ApUritam = vyAptam, gagana =

@225

kandaram = guhArUpamambaram; AplAvita: = nimajjita:, akhila:
= sakala:,

panthA: = mArgo yaistai:, yamunAyA: = kAlindyA:,
pravAhai: = vegai:, AzliSyamANam =

AliGgyamAnam; lAvaNasindho: = kSArasamudrasya; lavaNa
eva lAvaNa:; prajJAdi-

tvAt svArthe aN | madhyam = madhyabhAga iva, AbabhAse =
zuzubhe ||17||

abhyucchritairavanimAMsalapAMsujAlairatyulbaNaM
gaganamaNDalamAstRNAnai: {1. pATho'yaM ma^ pustake
nopalabdha: |} |

AzAGganA
madanasAyakapAtabhIterAmuktanIlaghanakaJculikA ivAsan
||18||

abhyucchritairiti | abhyucchritai: = abhita udgatai:; avane: =
bhUme:, yAni

mAMsalAni = pravRddhAni, pAMsujAlAni = dhUlisamUhA:,
tai:; atyulbaNam = abhya-

dhikam, yathA syAt tathA; gaganamaNDalam = nabhastalam,
AstRNAnai: = vyApnuvadbhi:;

AzAGganA: = digaGganA:; madanasAyakasya =
mArabANasya, pAtAt = Akrama-

NAt, bhIte: = bhayAt; AmuktA: = dhRtA:, nIlA: =
zyAmA:, ghanA: = nibiDA:,

kaJculikA: = kavacAni, yAbhistA:; iveti utprekSAyAm;
Asan = abhavan ||

dhUlIbhare culukitArNavatoyapUre svairapracAramabhita:
pratipadyamAne |

kalpakSayo'yamiti kaiTabhajid bhrameNa bhUyo'pi vizvamudare
parihartumaicchat ||19||

dhUlIbhare iti | dhUlibhare = parAgabhare; culikita: =
AcAnta:; arNavasya =

samudrasya, toyapUra: = jalapravAho yena sa tasmin; abhita: =
samantAt; svairam =

svaccham, yathA syAt tathA, pracAram = saJcAram,
pratipadyamAne = prApyamANe,

sati; kaiTabhaM jayatIti kaiTabhajit = viSNu:, `ayam =
eSa: reNuvyApanasamaya:, kalpa-

kSaya: = kalpAntasamaya:' iti bhrameNa = zaGkayA, bhUya:
= punarapi, vizvam = lokam,

udare = jaThare; parihartum = lInaM kartum; aicchat =
icchAJcakAra ||19||

paryApatatturagakhaNDitabhUsamutthai: pAthodhaya:
kabalitA: paruSai: parAgai: |

mattebhagaNDagalitairmadavAripUrairbhUyo babhUvuradhikaM
punaruktatoyA: ||20||

@226

paryApatadityAdi: paryApatadbhi: = Agacchadbhi:, turagai: =
azvai:, khaNDi-

tAyA: = vidIrNAyA:, bhuva: = pRthivyA:, samutthai: =
utthitai:; rUkSai:, parAgai: =

dhUlibhi:, pAthAMsi = jalAni eSu dhIyante iti
pAthodhaya: = sAgara:, "kabandha-

mudakaM pAtha:" ityamara: | kabalitA: = grasitA:, zoSitA
ityartha:; mattebhAnAm =

mattagajAnAm, gaNDebhya: = kaTebhya:, galitai: = srutai:;
madavAriNAm = madajalA-

nAm; pravAhai: = pUrai:; punaruktAni = dviguNitAni,
toyAni = jalAni yeSAM te;

adhikam = atyantam; babhUvu: = abhavan | azvairutpAditaM
samudrazoSaNaM dviguNamada-

jalapUraNena gajai: vyarthIkRtamiti bhAva: ||20||

ambhodhisampadavaluNThanakumbhayonirabhyudgato
makaraketanasainyareNu: |

ambhojinIpatirasau mama vairibandhurityantarAhitaruSeva
tirazcakAra ||21||

ambhodhItyAdi | makaraketanasainyareNu: =
manmathasenAdhUli; ambhodhi-

sampada: = sAgarajalasamRddhe:, avaluNThane = apaharaNe,
kumbhayoni: = agastya:, iva,

asau ambhojinIpati: = sUrya:, mama = senAreNo:, vairiNa: =
siddhArthasya, bandhu: = vaMzya:,

iti = itthaM matvA, anta: = manasi, AhitayA = ghRtayA,
ruSA = kopena, tirazcakAra

= AcchAdayAmAsa | siddhArthasya sUryavaMzyatvAt,
madanasenAyA: siddhArtha-

vijayAya pravRttAyA: vairibandhutvaM sUryasyeti bhAva:
||21||

abhyudgataM paribhavaM
nijavaMzaketoratyugramIkSitumazakta ivAMzumAlI |

kandarpasainyaghanadhUliparamparASu
gADhAndhakAritadizAsu tirobabhUva ||22||

abhyudgatamiti | nijavaMzaketo: = svakuladhvajarUpasya
siddhArthasya; abhyu-

dgatam = AbhimukhyenAgatam; atyugram = atibhISaNam,
paribhavam = tiraskAram;

IkSitum = draSTum; azakta: = asamartha; aMzumAlI =
sUrya:; gADhaM yathA syAttathA,

andhakAritA: = tamasAvRtA:, dizA yAbhistAsu;
kandarpasainyasya = madanasenAyA:,

dhUliparamparAsu = reNurAziSu, tirobabhUva =
Acchanno'bhavat ||22||

AtanyamAnabalareNughanAndhakArai
rAkampamAnakariketuzatahradAbhi: |

azvIyaphenakaNikAkarakAkadambairvarSAvatAra iva {1.
AzvIya^-ma^ |} harSakaro babhUva ||23||

@227

AtanyamAnetyAdi | (ayaM senAprayANasamaya:)
AtanyamAnai: = vistIryamANai:

balasya = madanasainyasya, reNubhi: = dhUlibhireva
ghanAndhakArai: = nibiDatamobhi:;

AkampamAnai: = caJcalai:, kariSu = gajeSu sthitai:,
ketubhi: = dhvajaireva zatahradAbhi: =

taDidbhi:, "zampA zatahradA hvAdinI" ityamara: |
azvAnAM samUha: azvIyam;

"kezAzvabhyAM yaJchAvanyatarasyAm" (pA^ sU^ 4.2.48)
iti cha:; "vRnde

tvazvIyamAzvavat" ityamara: | "azvIyamazvanivahe" iti
hemacandrazca | tasya =

azvavRndasya, phenakaNikAnAm = phenabindUnAmeva,
karakANAm = varSopalAnAm,

kadambai: = samUhai:; varSAvatAra: = varSartuprArambha:,
iva, harSa karotIti harSakara: =

santoSajanaka:, babhUva = abhUt | ivetyutprekSAyAm ||23||

prauDhAndhakAritadizAvalaye prasarpatyucchRGkhale rajasi
ruddhanabho'vakAze |

pAtAlaloka iva bhUvalayo babhUva bhUsanniveza iva
puNyakRtAM nivAsa: ||24||

prauDhetyAdi | prauDhAndhakArita: = gADhAndhakAravAn
kRta:, dizAvalaya: = digma-

NDalam, yena tasmin; uchRGkhale = nirargale, prasarpati =
vyApnuvati, tathA ca,

ruddha: = avaruddha:, nabho'vakAza: = gaganapradeza:, yena
tasmin, rajasi = reNau, sati,

bhUvalaya: = bhUmaNDalam, pAtAlalokam = rasAtalam, iva,
bhUsanniveza: = bhUlokazca

puNyakRtAM nivAsa: = svarga iva, babhUva = abhUt |
andhakArasya mRtsambandhasya ca

kramaza: pAtAla-bhUmya sAdhAraNaguNatvAditi bhAva:
||24||

azvIyapAdadalitAdavanItalAntAdabhyucchrite ca nitarAM
{1. nitarAmakhile-ma^ |} nikhile {1. nitarAmakhile-ma^ |}
parAge |

bhUmIdharA: paramabhUmidharA babhUvu: zeSo'pi
kevalamabhUt phaNamAlabhArI ||

azvIyetyAdi | azvIyasya = azvasamUhasya, pAdai: =
caraNai:, dalitAt = vidAri-

tAt, avanItalAntAt = bhUtalamadhyAt, nitarAm = atyantam,
nikhile = sakale,

parAge = dhUlau abhyucchrite = abhyudgate sati, bhUmidharA:
= parvatA:, param = ati-

@228

zayena, abhUmidharA: = bhUmidharaNakartRtvarahitA:;
bhUme: parAgarUpeNa udgatatvAd,

bhUmerevAbhAvena parvatAnAM bhUdhArakatvam na
sambabhUvetyartha: | zeSa: = etannAmA

nAgarAjo'pi phaNamAlAM bibhartIti phaNamAlabhArI,
babhUva = abhUt | "iSTakeSI-

kAmAlAnAM citatUlabhAriSu (pA^ sU^ 6. 3. 64) iti
hrasva: | bhUme:

parAgarUpeNodgamanAt zeSazirasi na ko'pi
bhUmerbhAro'vaziSTa iti bhAva: ||

digdintinAM mukhapaTaprakaTopameye senAparAganikare sati
jRmbhamANe |

pAthodhaya: sapadi paGkadhayastadAsan pAthodharA
paGkadharA babhUvu: ||26||

digdantinAmiti | digdantinAm = diggajAnAm, mukhapaTena =
mukhAlaMkAra-

vastreNa, prakaTaM yathA syAt tathA upameye = upamAtuM
yogye, diggajamukhapaTatulye

ityartha:; senAparAganikare = sainyadhUlasamUhe,
jRmbhamANe = vardhamAne sati; tadA =

tasmin kAle; pAthodhaya: = samudrA:, sapadi = tatkSaNameva;
paGkA dhIyante eSviti

tAdRzA: = paGkilA:; babhUvu:; tena ca pAthodharA: =
ambudA: meghA:, paGkadharA: =

kardamadharA:; samudre kardamasya sattvAt kardamasyaiva
grahaNasambhavo na tu jalasyeti

bhAva: | babhUvu: = abhavan ||26||

ApItasarvamakarAkaravArirAzerAzAvakAzagaganeSva
mitasya reNo: |

cakrAcale bahiriva prasarAya cakrurAzAgajA
vivaramAdRtavapraghAtA: ||27||

ApItetyAdi | ApIta: = zoSita:, sarvamakarAkarANAm =
catu:samudrANAm,

vArirAzi: = jalarAzi:, yena tasya; AzAvakAzagaganeSu
= diGmadhyAkAzeSu;

amitasya = aparicchinnasya, reNo: = rajasa:; cakrAcale =
lokAlokaparvate; bahi-

reva = bAhyapradezeSvi, prasarAya = gamanAya;
ivetyutprekSAyAm; AdRta: = satkRta:,

vapraghAta: = utkhAtakeliryaiste; AzAgajA: = diggajA:,
vivaram = chidram, cakru: =

kRtavanta: |
reNunAmAzAvakAzagaganamaparyAptamityavekSya teSAM
bahi:saJcAra-

sampAdanArthamiva diggajA lokAlokaparvate
vapraghAtamakurvateti bhAva: ||27||

@229

senAmbudhau jayipadAtimahApravAhe magnA: kulakSitidharA
iva vAraNendrA: |

tvaGgattaraGganivahA iva tuGgavAhA naumaNDalA iva
rathA: sutarAM vireju: ||

senAmbudhAviti | senAmbudhau = senArUpasamudre; jayina: =
jayanazIlA:, padA-

taya eva mahApravAho yasya tasmin; vAraNendrA: =
gajendrA:, magnA: = majjanaM

gatA:, kulakSitidharA: = mainAkAdaya: kulaparvatA:;
tuGgavAhA: = unnatAzvA:,

tvaGganta: = calanto ye taraGganivahA: = vIcirAzaya:, iva;
rathA: = syandanAni;

naumaNDalA: = taraNisamUhA iva; sutarAm = sukhena,
atizayenetyartha:; vireju: =

cakAsire ||28||

madhye lasanmakaralAJchanadarzanIyA mArasya rejuramalA
jayaketupaTTA: |

ambhonidhiM nijabalodadhinA vijitya bandIkRtA iva
tadIyapurandhrivargA: ||

madhye iti | madhye = senAmadhye; lasatA = prakAzamAnena,
makaralAJchanena =

makarAGkena, makarikayA ca darzanIyA: = manoharA:;
mArasya = kAmadevasya;

amalA: = nirmalA:, jayaketupaTTA: =
vijayadhvajacInAMzukA: nijabalaudadhinA

svasenAsamudreNa; tadIyAnAm = samudrasambandhinInAm,
purandhrINAm = kuTumbinI-

nAm, vargA: = samUhA:; "syAttu kuTumbinI purandhrI"
ityamara: | vijitya = jitvA;

ivetyutprekSAyAm ||29||

anta:samudbhavadamarSamahAgnijAta
dhUmAvalImalinakaJcukasaJcitAGgam |

atyantabhISaNamanekasahasrabAhumAtmAnamAtta
vividhAstramasAvakArSIt ||30||

antariti | asau = mAra:, anta: = hRdaye, samudbhavata: =
jAyamAnAt, ama-

rSAt = kopAdeva, mahAvahne: = pradIptAgne:, jAtayA =
utpannayA, dhUmAvalyA = dhUma-

samUhena, malinena = maladUSitena, kaJcukena = kavacena,
saJcitAni = saMvRtAni,

aGgAni = zarIrAvayavA:, yasya tam; "kaJcuko
vAravANo'strI", "kopakrodhA-

@230

marSaroSapratighA:" iti cAmara: | atyantabhISaNam =
atyantabhayaGkaram; aneke

sahasrANi bAhavo yasya tam; AtmAnam = svam; AttAni =
gRhItAni, vivi-

dhAni = nAnAprakArANi, astrANi = AyudhAni yena tam,
aka:rSIt = cakAra ||30||

AplAvitAkhiladigantamahIdhrarandhramAkRSTakalpavilaya
kSubhitArNavAbham |

AkAritaM makaraketuradRSTa
pAramAkArabhISaNamakArayadAtmasainyam ||31||

AplAvitetyAdi | makaraketu: = makaradhvajo mAra:,
AplAvitAni =

sampUritAni, akhilAnAm = samastAnAm,
digantamahIdhrANAm = diganteSu

vidyamAnAnAM parvatAnAm, randhrANi = chidrANi, yena
tat; AkRSTA kalpanilaye =

pralayakAle, kSubhitasya = pravRddhasya, arNavasya =
samudrasya, AbhA = kAntiryena tat;

AkAritam = AhUtam; adRSTam = darzanAviSayIbhUtam,
pAram = avadhi:, yasya

tat, AkAreNa = AkRtyA, bhISaNam = bhayaGkaram,
akArayat = kAritavAn ||31||

AzAmazeSamavanItalamaznuvAnairAveSTita:
parikarairamitaprabhAvai: |

ArUDhabodhitalavedimabhinnadhairyamabhyAsasAda
munipuGgavamAtmayoni: ||32||

AzAmiti | Atma yoni: = manobhavo madana:; amitaprabhAvai: =
atulita-

prabhAvai:, azeSam = nikhilam; avanitalam = bhUtalam;
aznuvAnai: = vyApnuvadbhi:;

parikarai: = paricchedai:; AzAm = dizam, AveSTita: =
parivRta:, sat; ArUDhA =

adhirUDhA, bodhitalasya = bodhivRkSasya
(azvatthamUlasya), vedi: = pariSkRtA

bhUmiryena tam, abhinnam = avicchinnam, dhairyam = dhIratA
yasya tam; muni-

puGgavam = munizreSTham (siddhArtham); abhyAsasAda =
samIpaM prApa ||32||

AmuktacArutaracIvaravAravANamArUDhayogagajabandhura
kandharAgram {1. ^yogabhara^-ka^ |} |

Arabdha yoddhumavikampitazauryarAziM puSpAyudha:
sphuradamarSakaSAyitAkSa: ||

AmuktetyAdi | puSpAyudha: = madana:; Amuktam = parihitam,
cArutaram =

atimanoharam, cIvaram = valkalameva, vAravANam = kaJcukam,
yena tam; ArU-

@231

Dham = adhirUDham, yoga: = cittavRttinirodha eva, gajasya =
hastina:, bandhuram =

manoharam, kandharAgram = skandhAgrabhAgam, yena tam;
"zirodhi: kandharetyapi",

"bandhurau namrasundarau" ityamara: vaijayantyau | avikampita: =
avicalita:,

zauryarAzi: = balasamUho yasya tam; sphuratA = caJcalena,
amarSeNa = krodhena, kaSA-

yite = kaluSite, akSiNI = netre yasya sa:; siddhArtha
prati; yoddhum = vigrahItum;

Arabdha = prArabdhavAn ||33||

tasyAntike zamadamAmRtavArirAzermuktA babhUvuramalA
vizikhA: smarasya |

zuddhAtmanAmakRtadAnaphalonnatInAM kiM kiM na sidhyati
kRtAkSayapakSakANAm

tasyeti | zamazca damazca zamadamau =
antarbahirindriyanigrahau eva amRtam

= jarAmaraNavAraNAdamRtakalpam, tasya vArirAze: =
jalasamUhasya (samudrasya);

tasya = siddhArthasya; smarasya = madanasya; muktA: =
visRSTA:, kaivalyabhAjazca,

vizikhA: = bANA:, amalA: = nirmalA:; babhUvu: |

akRtam = parairavihitam, dAnam = khaNDanam, yasyAstA:,
phalasya = zarAgrasya =

unnatayo yeSAM teSAm, athavA-akRtA = asampAditA,
dAnaphalena jAtA

unnataya: = abhyudayA: yaisteSAm; "dAnaM gajamade tyAge
khaNDane", "phalaM jAtI-

phale lAbhe bANAgre" iti ca trikANDazeSa: | kRtA: =
ghRtA:, akSayA: = nAzarahitA:,

pakSA: = kaGkAdipatrANi yaisteSAm; athavA-kRta: =
vihita:, akSaye = ahiMsA-

yAm, pakSa: = sneho yeSAM teSAm; kiM kiM na sidhyati =
siddhaM bhavati ||34||

tasmin kSamAmayatanucchadamAdadhAne dhairyodadhau
tapanacaNDatamaprabhAve {1. ^dadhAvadhikama pratima
prabhAve-ma^ |} |

kuNThIkRtAtmagataya: kusumAstrabANA: {2.
^kusumAtma^-ma^ |} kRtyA iva pratinivRtya tameva jaghnu: ||

tasminniti | kSamAmayam = kSamaiva; svArthe mayaT; ya:
tanuM chAdayatIti

tanucchada: = kavaco yasya tam; AdadhAne = dhAryamANe;
tapa: = sUrya iva, caNDatama: =

atyugra:, prabhAva: = sAmarthyam, yasya tasmin; tasmin =
siddhArthe; kusumAstrasya =

madanasya, vANA:, zarA:; kuNThIkRtA = pratiruddhA,
Atmagati: = svakriyAkalApo

@232

yeSAM te, santa:; kRtyA: = AbhicArikya: kriyA iva, tam =
prayoktAram, kAmadeva,

jaghnu: = mAraNaM cakru: ||35||

mArasya mArgaNagaNA: sumanAyamAnA:
satpakSasambhRtasamAgatayo'pyavApu: |

taM sthUlalakSamupagamya na dAnalAbhaM ko vA dadAtu
guNahInaviceSTitAya ||36||

mArasyeti | mArasya = kAmadevasya, mArgaNagaNA: =
bANasamUhA:, "mArgaNastu

zare'rthini" iti hemacandra: | sumanasa" = puSpANIva
Acaranta:, sadbhi: = ukRSTai:,

pakSai: = patrai:, sahAyaizca, sambhRtA = pUrNA,
samAgati: samAgamo yeSAM te; api,

sthUlam, lakSam = bRhat zaravyam, bahupradam; "lakSaM
lakSyaM zaravyaM ca", "syurva-

dAnyasthUlalakSadAnazauNDA bahuprade" iti cAmara: |
dAnalAbham = khaNDanarUpaM

phalam tyAgaphalaM ca, avApu: = prApu: | guNena = jyayA,
dharmAdinA ca, hInam =

rahitam, viceSTitam = kRtyam, yasya tasmai; "maurvyA
dravyAzrite sattvazaurya-

sandhyAdike gaNa:" ityamara: | ko vA = avivekI, dadAtu =
dAnaM karotu ! ||36||

cakrIkRtAyatazarAsanamAsthitena {1. ^saMsthitena-ka^ |}
sampreSitA: zitazarA makaradhvajena |

AsAdya buddhamabhajan sumanomayatvaM satsaGgati: suralateva
na kiM karoti ||37||

cakrIkRtetyAdi | cakrIkRtam = maNDalIkRtam, yat Ayatam
= dIrgham, zarA-

sanam = dhanu:; Asthitena = prAptavatA; makaradhvajena =
madanena, sampreSitA: =

siddhArtha prati samprahitA:; zitazarA: =
tIkSNabANA:; buddham = siddhArthamunim,

AsAdya = prApya; sumanomayatvam = puSpatvam; abhajan =
prApnuvat | suralatA =

devalatA; iveti sAdRzye | kiM na karoti = vidadhAti !
||37||

samprApya zAntahRdayaM munisArvabhaumaM
saMvidvizeSarahiteSvapi sAyakeSu |

sadyo gateSu mRdutAM sa hi
zambarArirvyAroSadagdhahRdayo {1...} mRdutAM na bheje ||

@233

samprApyeti | taM zAntahRdayam = zAnta cetasam;
munisArvabhaumam = tapasviSu

cakravartirUpam; samprApya = samIpaM gatvA;
saMvidvizeSarahiteSu = jJAnavizeSazUnyeSu;

sAyakeSu = bANeSu, sadya: = sapadi, mRdutAm = mArdavam,
gateSu = prApteSu satsu, sa

zambarAri: = manasijo madana:; vyAroSeNa = adhikakopena,
dagdham = prajvalitam,

hRdayam = cittaM yasya sa:, san, mRdutAm = sAralyam, na
bheje = na prApa ||38||

cetobhavasya saphalA api sAyakAste taM prApya
zAntahRdayaM viphalA babhUvu: |

daive sameyuSi parAGmukhatAM hi sarva hastopayAtamapi {1.
^pasakta^-ma^ |} hanta ! vinAzameti ||

cetobhavasyeti | te = amI; cetobhavasya = manasijasya,
sAyakA: = bANA:,

saphalA: = saprayojanA:, zarAgrasahitA api, tam = amum,
zAntahRdayam = zAnta-

cittam; munim, prApya = labdhvA; viphalA: = niSprayojanA:,
zarAgrahInAzca,

babhUvu: = abhUvan | daiMve = vidhau; parAGmukhatAm =
vaimukhyam; gatveti zeSa:; same-

yuSi = prApte, sati, sarvam = akhilam, hastopayAtam =
karatalagatamapi; vinA-

zam = nAzam; eti = prApnoti ||39||

itthaM jagattrayatiraskaraNakSameSu sarveSu hanta !
vizikheSu nirarthakeSu |

vairagrahAndhahRdayo mathanAya tasya mAro
mahApralayamArutamAdideza ||40||

itthamiti | mAra: = madana:; hanta iti khede; jagattrayasya =
lokatrayasya,

tiraskaraNe = tRNIkaraNe, kSameSu = samartheSu; sarveSu
= nikhileSu, vANeSu = zareSu;

nirarthakeSu = niSphaleSu satsu; tasya = siddhArthasya;
mathanAya = pIDAyai; vairasya =

virodhasya, graheNa = grahaNena, andham = mUDham, hRdayam =
cittam, yasya sa:; san;

mahApralayamArutam = saMvartavAtam, Adideza =
AjJApayAmAsa ||40||

@234

AmUlabhAgadhutadivyanadIsamudyadambhobharAhitayathAdhyu
SitAbhiSeka: {1. ^bhyuSitAbhi^-ka^ |} |

abhyarcanArthamiva sambhRtapuSpareNurakSobhitaM {2.
saMhRta^-ma^ |} munimavApa mahAsamIra: ||41||

AmUletyAdi | AmUlabhAgam = mUlabhAgaparyantam,
dhutAyA: = kampitAyA:,

divyanadyA: = devagaGgAyA:, samudyatA = udgacchatA,
ambhasAm = jalAnAm,

bhareNa = samUhena, Ahita: = kRta:, yathAdhyuSita: =
yathoktamanuSThita:, abhiSeka: =

snAnaM yena sa:; sambhRtA: = saJcitA:, puSpareNava: =
puSpadhUlayo yena sa:, mahA-

samIra: = saMvartamahAvAta:; akSobhitam = anabhibhUtam;
parairiti zeSa:; munim =

siddhArtha prati; avApa = prApa ||41||

taM prApya sarvaguNabhAraguruM munIndraM na
prAgabhavaccalayituM sa mahAjavo'pi {3. mahAjayo'pi-vi^, ma^
|} |

naitad vicitramakhilATavighasmarasya dAvAnalasya na hi
mUrchati zaktirapsu ||

tamiti | sa: = pralayavAyu: = saMvartavAta:, mahAjava: =
mahAvega:, sannapi;

sarveSAm = akhilAnAm, guNAnAm = sadguNAnAm, bhAreNa
= dhurA, gurum = mahAntam,

atibhAravantamityartha:, tam = siddhArtham, calayitum =
kampayitum, na prAbhavat =

na zazAka | guruSu vegavatAM vego'pi nirarthaka ityAha-
iti naitat = karma, vici-

tram = Azcaryamayam; hi = yata:; akhilam = sakalam, aTavim =
vanam, dhasmarasya =

bhakSakasya, dAhakasyetyartha:, dAvAnalasya = vanavahne: =
araNyAgne:, zakti: = sAma-

rthyam, apsu = jaleSu, na mUrcchati = na prabhavati ||42||

evaM mahApavanavAridharAdikeSu vyarthIbhavatsu
vipuleSvapi cAyudheSu |

puSpAyudha: punariyeSa pumAMsamAdyaM
vAksAyakairhRdayamarmatudairvijetum ||43||

evamiti | mahApavanazca vAridharazca tau AdI yeSAM
teSu = saMvartavAyu-megha-

prabhRtiSu, AyudheSu = praharaNeSu satsu; "AyudhaM tu
praharaNam" ityamara: | puSpA-

yudha: = madana:, hRdayasya marmANi tudanti = vidhyantIti
taistAdRzai:; vAksAyakai: =

vAgvANai:, Adayam = pradhAnam, pumAMsam = AdipuruSam,
puruSazreSThamityartha:,

siddhArtham, vijetum = jayaM prAptum, iyeSa = jagAma ||43||

@235

naiva tvadIyamidamAsanamasmadIyamutthAya tUrNamamuta:
sahasApayAhi {1. naivetyata: pUrvaM zlokArdham ma^
pustake'dhikaM paThyate-

"ApUritA tadanu pAramitA mayaiva tatsAkSiNI mama
samastavasundhareti |"} |

ApUritA paramapAramikA mayaiva tatsAkSiNI mama
mahApRtanetyavocat ||44||

naiveti | idam = etat, Asanam = tapa:sthAnam, tvadIyam =
tvatsambandhi,

naiva; api tu asmadIyam = asmAkam, ata:, amuta: = AsanAt,
tUrNam = zIghram,

utthAya = utthAnaM kRtvA, sahasA = anAyAsena, apayAhi =
dUraM gaccha | mayA =

puSpAyudhena, eva; paramapAramikA = paramotkRSTatvam,
ApUritA = nirvatitA,

mameyaM mahApRtanA = mahAsenA tatsAkSiNI =
paramapAramyasAkSAd draSTrI, asti-

iti puSpAyudha: siddhArtham, avocat = uktavAn ||44||

aGkAt prasArya karapallavamAdibhikSuryAvajjagAda
giramiddhatapaprabhAva: {2. ^karaprabhAva:-ka^ |} |

mAra: palAyata tato mahatA balena
bhraSTAtapatrarathaketukuthena bhIta: {3. mAra:-ityata:
pUrva zlokArdha ka^ ma^ pustakayoritthaM paThyate-

"tAvanmahApralayasAgaramadhyavegasaMkSobhamApa sakalApi
ca bhUtadhAtrI" || iti ||} ||45||

aGkAditi | iddha: = pradIpta:, tapasa: = tapazcaryAyA:,
prabhAva: = sAmarthyam

yasya sa:, AdibhikSu: = prathamabhikSu:, aGkAt = kroDAt,
karapallavam = karakisa-

layam, prasArya = prasAraNaM kRtvA, yAvad, giram =
vANIm, jagAda = agAdIt;

bhraSTa: = naSTa:, Atapatram = zvetacchatram, rathaketu: =
rathadhvajazca, kutha: = paristoma-

zca, mAra: = madana:, yasmAt tena, "paristoma: kutho dvayo:"
ityamara: | mahatA

balena = mahAsenayA saha, tata: = tasmAt sthAnAt, palAyata
= adhAvat ||

@236

mArAGganAstadanu mantharadRSTipAtA
vAcAlaratnapadanUpurapArihAryA: {1.

^ratnamaNinUpura^-vi^ |} |

sadya: sametya caturasravizAlagarbha cakrustadagrabhuvi
tANDavamatyudAram ||46||

mArAGganA iti | tadanu = madanapalAyanAnantaram, manthara:
= mandagAmI,

dRSTipAta: = dRSTipatanaM yAsAM tA:, "mandagAmI tu
manthara:" ityamara: |

vAcAlau = mukharau, ratnAnAm = maNInAm, padayo: =
caraNayo:, nUpura: = maJjIra-

zca, pArihArya: = kaTakazca, tau yAsAM tA:, "maJjIro
nUpuro'striyAm",

"AvApaka: pArihArya: kaTaka:" iti cAmara: | mArAGganA:
= madanapatnya:,

sadya: = tatkSaNam, sametya = Agatya, caturasra: =
anyUnAnatirikta:, vizAlA: =

vipula:, garbha: = madhyadezo yasmiMstat, atyudAram =
atimahat, tANDavam =

uddhatanRtyam, tasya = siddhArthasya, agrabhuvi =
pura:pradeze, cakru: = kRtavatya: ||46||

anta:samAhitasamAdhirasAnuSaktamAlokya
zAkyakulanandanamaprakampyam |

karNAmRtAni vacanAni ca kAtarAkSya: kAmAGganA
vidadhire karuNAkSarANi ||

antarityAdi | tA:, kAtare = adhIre, akSiNI = netre
yAsAM tA:; kAmA-

GganA: = madanapatnya:, anta: = hRdaye, samAhite =
utpAdite, samAdhirase = dhyAnA-

nande, anuSaktam = lInam; aprakamayam = akSobhyam;
zAkyakulasya nandanam =

putram, siddhArtham; Alokya = dRSTvA, karuNAni =
karuNArasaviziSTAni, akSa-

rANi = varNAni yeSu tAni; karNAmRtAni =
karNapriyANi ca, vacanAni = uktaya:,

vidadhire = Ucu: ||47||

asyai patanmadanasAyakavihvalAyai dRSTipradAnamapi
kartumapArayantam |

utpATya locanayugaM dvijapuGgavAya tvAM dattavAniti
kathaM bruvate purANA: ||

asyai iti | patadbhi: = pAtamApnuvadbhi:, madanasya sAyakai:
= bANai:, vihva-

lAyai = vivazAyai; asyai = madanAGganAyai,
dRSTipradAnam = darzanam, netrArpaNam,

api, kartum = vidhAtum, apArayantam = azaknuvantam, tvAm =
siddhArtham, prati,

"tvam, dvijapuGgavAya = kasmaiciddvijavarAya, svakIyaM
locanayugam = netrayugalam,

@237

utpATya = uddhRtya, dattavAnaM = dAnaM kRtavAn" iti
purANA: = prAJca:, katham =

kena prakAreNa bruvate = kathayanti ! ||48||

magnAM mahAmakaraketanavArirAzau
mAmitthamAdhividhurAmavalambazUnyAm |

uddhartumapyakuzalo jananAmburAzeruttArayiSyasi kathaM
tvamazeSalokam ||49||

magnAmiti | makaraketana: = mInadhvaja eva vArirAzi =
sAgara:, tasmin;

magnAm = nimagnAm, ittham = anena prakAreNa, AdhinA =
mAnasavyathayA, vidhu-

rAm = khinnAm, avalambazUnyAm = nirAzrayAm, mAm =
madanAGganAm, uddhartum =

niSkAsayitum, api, akuzala: = apaTu:, tvam = siddhArtha:,
azeSalokam = nikhilaM

jagat, "lokastu bhuvane jane" ityamara: | jananAmburAze: =
saMsArasAgarAt, katham =

kena prakAreNa, uttArayiSyasi = pAraM kariSyasi ?  ||49||

dRSTvA'smadIyamanavadyatamaM vilAsaM
zlAghAzirovidhutimapyatidUrayantam |

ucchidya mastakamudastaripuprabhAvaM tvAM dattavAniti
vadanti kathaM kavIndrA: ||

dRSTveti | asmadIyam = asmatsambandhi, anavadyatamam =
atyantaM nirduSTam,

vilAsam = vibhramam, dRSTvA = avalokya, api, zlAghayA =
prazaMsayA, zirovidhu-

tim = zira:kampam, atidUrayantam = tyajantam, tvAm, udasta: =
nirasta:, ripu-

prabhAva: = zatrupratApo yena tam, mastakam = zira:,
ucchidya = utkRtya, dattavAn"-

iti kavIndrA: = vidvAMsa:, tvAm = siddhArtham, uddizyeti
zeSa:, katham = kena

prakAreNa, vadanti = kathayanti ||50||

puNyAtmanAmadhipate ! puruSottamatvamAptuM padaM
tvamabhivAJchasi kiM tapobhi: !

asmAsu kAmapi vadhUmadhiropaya tvaM vakSastaTe mahati
meruzilAvizAle ||

@238

puNyetyAdi | he puNyAtmanAm = puNyAzayAnAm,
puruSANAm, adhipate =

svAmin ! yadi, tvam = siddhArtha:, puruSottamatvam =
viSNutvarUpam, padam =

sthAnam, Aptum = labdhum, vAJchasi = icchasi, tarhi,
tapobhi: = etAdRkkaThora-

tapa:karaNai:, kim, prayojanam = artha:, tat tapobhirna
sAdhyamiti bhAva: | tarhi

tatpadaprAptyai kiM karaNIyam ? - iti cet, atrAha-asmAsu =
mAravadhUSu,

kAmapi = anirvacanIyAm vadhUm = nArIm, svapatnItvena,
svavakSastaTe = vakSa:sthale,

mero: = sumeruparvatasya, zilAvizAle =
vistIrNazilAsadRze, adhiropaya = Arohaya |

yadi puruSottamatvamabhIpsasi tarhi viSNurlakSmImiva
tvamapi asmAsu yAM

kAJcit svavakSastaTe adhiropayetyartha: ||51||

bhadrAnvavAyamatha vA paramezvaratvamAkAMkSase
samupayAtumalaM tapobhi: !

kAmapyamUSu kamalAyatadRSTipAtAM vAmAlakAM
tvamadhirohaya vAmabhAge ||

bhadretyAdi | bhadra: = zubha:, anvavAya: = vaMzo yasya
tat, paramezvaratvam =

paramazivarUpatvam, samupayAtum = labdhum, AkAMkSase =
icchasi, tarhyapi tapobhi: =

etAdRgbhi: = karaNai:, tapa: alam = tapasa:, etatkRte'pi,
sAdhyamidaM nAsti |

tvam = siddhArtha:, kamalAm = padmAmiva, kAmapi
madanAGganAm, svakIye,

vAmabhAge = savyabhAge, "vAma: kAma: savye payodhare" iti
hemacandra: | adhi-

rohaya = sthApaya | vinApi tapasA vAmabhAge
kAmAGganAropeNa paramezvarasAmya-

prApteriti bhAva: ||52||

AnandakandalitalocanavibhramANAm
ambhoruhaprakaragarvagalagrahANAm |

Avi:smitAnanarucAmavalokanAnAM pAtrIbhavanti sudRzAM
nanu bhAgyavanta: ||

AnandetyAdi | Anandena = harSeNa, kandalitA: =
pravRddhA:, locanAnAm = netrA-

NAm, vibhramA: = vilAsA: yAsAM tAsAm,
ambhoruhaprakarasya = padmasamUhasya yo

garva:, tasya galam = kaNTham, gRhNantIti tAsAm,
padmagarvavinAzakAnAmityartha:;

AvirbhUtA = samutpannA, smitena = mandahAsyayuktena,
Ananena = mukhena, ruci: =

@239

kAntiryAsu tAsAm; sudRzAm = sulocanAnAm, bhAgyavanta:
= bhAgyazAlina eva,

nanu = nizcayena, pAtrIbhavanti = viSayIbhavanti ||53||

AkRSTaraktaparapuSTavacovilAsAd
AlocanAntavivRtAdRtakarNapeyAt |

AzcaryabhaGgisubhagAdaparokSasaukhyAdAbhASaNAnmRga
dRzAmamRtaM kimanyat || {1. kimArtham-ma^; kimAdyam-vi^
|}

AkRSTetyAdi | AkRSTa: = AkarSaNaM prApta:,
raktasya = anuraktasya, para-

puSTasya vacasa: = kokilAlApasya, vilAsa: = vibhramoyena
tasmAt; AlocanA-

ntam = netrAntaparyantam, vivRtAbhyAm = vistRtAbhyAm,
AdRtAbhyAm = sAdarA-

bhyAm; karNAbhyAm = zrotrAbhyAm, peyAt = pAtuM
yogyAt; AzcaryarasarItyA,

subhagAt = manoharAt, aparokSasaukhyAt; mRgadRzAm =
mRganayanAnAm, AbhA-

SaNAt = AlApAt, "syAdAbhASaNamAlApa:" ityamara: |
anyat = aparam,

kimasti ? ||54||

azrAntapAnasahamauSadhamAtmayonitApodayeSvanupadaM
zamano'bhirAmam |

akSIyamANamadharAmRtamaGganAnAmAsvAdyatAmayati
puNyavatAM hi puMsAm{2.} ||

AzrAntetyAdi | azrAntam = satatam, pAnaM sahate iti
tAdRzam, satatA-

nAratAzrAntasantatAviratAnizam" ityamara: |
satatapAte'pyarucyanutpAdaka-

miti bhAva:, Atmayone = madanasya, tApodayeSu =
tApAvirbhAveSu, anupadaMze'pi =

prarocakadravyA bhAve'pi mano'bhirAmam = manoharam,
akSIyamANam = kSayarahitam,

aGganAnAm = kAminInAm, adharAmRtam = oSThasudhA,
puNyavatAm = bhAgya-

zAlinAm, puMsAm = janAnAm AsvAdyatAm = AsvAdayituM
yogyatAm,

ayati = prApnoti ||55||

ito'gre 56 saMkhyAka: zloko bhraSTa iti
pUrvasaMskaraNasampAdaka: ||56||

@240

evaMvidhairlalitabhAvarasAnuviddhairnRtta kramairnirupamair
vacasAM vilAsai: |

Alokya buddhamavikampitacittavRtti lajjAvazAt pratinivRtya
yayustaruNya: ||

evamiti | lalitAbhyAm bhAvarasAbhyAm anuviddhai: =
sambaddhai:, nRttakramai: =

nATyarItibhi:, nirupamai: = anupamai:, vacasAm = sUktinAm,
vilAsai: = vibhramai:,

api, buddham = siddhArtham, avikampitA = acalitA,
cittavRtti: = dhyAnarUpo

mAnasavyapAro yasya tam, santam, Alokya = dRSTvA,
taruNya: = madanAGganA:,

lajjAvazAt = saGkocavazAt, tata: pratinivRtya, yayu: =
jagmu: ||57||

itthaM puSpazarAsanasya vijayavyApArazuSkasthitAM

sambodhipramadAM nivezya sudRzaM zrIbodhimUle vara: |

siddhArthazciravAsanAparigatAnucchidya doSadviSo-

muktikSetrakuTumbarakSaNavidhau mUrdhAbhiSikto'bhavat
||58||

iti buddhaghoSaviracite padmacUD+AmaNinAmni mahAkAvye
siddhArthacarite dazama: sarga: ||

ittham = pUrvoktaprakAreNa, vijayavyApAreNa =
jayakarmaNA, zuSkam = kRzaM yathA

syAt tathA, sambodhireva pramadA = yoSit, tAm, sudRzam =
samyagdarzanavatIm,

kroDe nivezya = sthApayitvA, zrIbodhimUle =
azvatthadrumatale, vara: = zreSTha:, siddhArtha:

ciravAsanAparigatAn = anAdivAsanApravRttAn, doSadviSa:
= rAgAdizatrUn,

ucchidya = vinAzya, muktikSetre sthitAnAM kuTumbAnAm,
rakSaNavidhau = rakSAkarmaNi

mUrdhAbhiSikta: = kRtAbhiSeka:, tatpara: ityartha: |
abhavat = abhUt | zArdUlavi-

krIDitaM vRttam; "sUryAzvairma-sa-jAstata: sagurava:
zArdUlavikrIDitam" iti

lakSaNAt ||58||

iti padyacUD+AmaNimahAkAvye kIrttivyAkhyayAM dazama
sarga: ||

@242

##[BLANK]##

@243

zloka-sUcI

buddhaghoSanibaddhe'smin siddhArthacarite zubhe |

padyacUDAmaNAveSa Agata: zlokasaMgraha: ||

aMdhreralaktakarasadyuti^ 47

aGkAt prasArya karapallavam 235

aGgaM sabhAsAdya latAGganAnAm 145

aGganAvadanapadmapUraNIm 148

aGgairamandaharicandanapaGkaliptai: 42

ajJAnameva jagatAm 200

atyadbhutAmAtmajajanmavArtAm 69

atyantamandhayati diGmukham 223

atyulvaNairamitasainya^ 224

atrAntare niviDamAsthita^ 218

atrAntare rAjakumAramenam 133

atha kAcid vizAlAkSI 210

atha kAnicideva vAsarANi 58

athAgate saptamavAsarAnte 133

athAvalokya lokezaM 199

athodayaM zAkyamahIpatInAm 59

adRSTapUrvAmatilokazilpAm 135

anaGgasAmrAjyamahAbhiSeka^ 173

anantaraM tasya pura: surAdhipai: 151

anantaratnAkaraphenamaNDalai: 127

ananyayonerapadAnagAthAm 145

ananyasAdhAraNapATalimna: 89

ananyasAmAnyadhiyaM kumAram 75

anupravRttAn maNighaNTikAnAm 73

anena kAlena vinAmRtadravai: 125

anta:saMgrAmavimardazIrNAm 145

anta:samAvezitaphullamallI^ 87

anta:samAhitasamAdhirasA^ 236

anta:samudbhavadamarSa^ 229

anta:sphuranmRgakalaGkamabhaGgurAmam 191

anta:sphuritabAlatamAlakAnti: 190 

antarmalImasamabhAdamRtAMzu^ 192

antargatasyAdbhutavikramasya 61

antarvigADhe sati sundarIbhi: 166

anyatra karNa: sudhiyAmasakta: 20

anyAM^zca sarvAnapi bandhuvargAn 102

anyedyaratha bhikSArtham 202

anyonyasammardavizIrNahAra^ 67

aparedyurvinirgatya 208

aprApya nirvANapadaM 209

avyaktagAtrImadhivAsitena 86

abhyarNavarttibhirakRtrimabhaktizobhai: 40

abhyastayA saMvaraNAmburAze: 99

abhyucchritairavanimAMsala^ 225

abhyudgataM paribhavaM 226

abhyudgataM yadgRhadhUparAzim 12

abhyudgatairaruNarAgamano'bhirAmai: 42

abhyudyatairamitasainya^ 222

abhyullasaccampakadAmadIpti: 74

amuSya ya: zAsanamAzrito jana: 152

amuSya vaktrAmRtabhAnubimba^ 111

amuSya sarvatra vitAyamAnai: 65

ambhodhisampadavaluNThana^ 226

ambhoruhAkRtimabhaGgurapadmarAga^ 46

ambhobihArAkulitai: payobhi: 173

ayaM mahAbhAga ! vizuddhamAnasa: 152

@244

ardhAsikAM bharturananyalabhyAm 31

ardhodita: zItakarasya bimba: 185

alaMkRtaM mauktikakuNDalAbhyAm 89

alaMkRtAGgA: subhaTAntramAlyai: 17

alaMkriyA'jAyata dehakAnti: 95

avakAzapradAnArtham 201

avyaktavarNAbhiramuSya vAgbhi: 71

azokapuSpastabakAbhitAmra^ 176 

azokayaSTistaruNIjanasya 158

azokayaSTyA: stabakopanItam 144

azrAntatRSNena vilocanena 70

azrAntapAnasahamauSadham 235

azvIyapAdadalitAd 227

asaktahRdayastAsAm 194

asUta sadya: sahakArazAkhI 158

astaGgataM bhAskaramambarazrI: 180

astaGgate bhartari bhRGgamAlA^ 179

astAdrizRGgaskhalitAgrapAda: 187

asti prazastA kapileti nAmnA 3

asmAkamutpattirivAtra bhUmau 63

asyai patanmadanasAyaka^ 237

asyopadezAdakhilo'pi satyaM 64

AkarNamAkRSTazarAsanasya 109

AkarNya gAnaM madhupAGganAnAM 188

AkarNya tadvacanamazrutapUrvameSAM 57

AkarNya sandezamukhAdudantam 84

AkAramatyadbhutasannivezam 23

AkAzakandaradarISu vitAyamAnai: 39

AkAzanIlotpalabhRGgabhaGgi^ 181

AkAzazayyAtalamaznuvAne 189

AkAzasindhoraparAhNakarNa^ 176

AkuJcitAgrairalakai: 87

AkRSTaraktaparapuSTavacovilAsAt 239

AkRSya zAkhA: sadayaM latAnAM 161

Agatya gehamadhyAsya 193

ADhaukamAnarathamaNDala^ 220

AtanyamAnabalareNu^ 227

Atanvatazcetasi komalAGgyA: 26

AtanvatA pAMsuvihAramAptai: 72

Adarzabimbe pratimAzarIram 95

AdAya tApasAkalpam 198

AdikalpasamudbhUtAm 198

Adityabandhorbodhaikasindho: 200 

AdhUyamAnakaravAlakarAla^ 220

Anandakandalitalocana^ 239

AnandapAkodayazAlibhi: phalai: 132

AnandabASpajalajarjaradRSTipAta^ 40

AnandayitrI hariNekSaNAnAm 82

ApAdapadmamabhita: pravijRmbhitAbhi: 43

ApItasarvamakarAkaravArirAze: 228

ApUrite nirbharamantarikSe 18

AplAvayAmAsa karodakena 171

AplAvitAkhiladiganta^ 230

AmuktamuktAsaradarzanIyam 27, 90

AmuktacArutaracIvara^ 231

AmUlacUDamabhita: pravijRmbhamANo 143

AmUlabhAgadhutadivyanadI^ 234

AmodalubdhairalinAM kadambai: 147

AyAmazAlibhiramandadayA^ 39

ArAmabhUmAvativAhya tApam 164

ArurohAsanaM tuGgam 214

Aruhya mandamalayAnilamaupavAhyam 139

Aruhya saudhAnatimeghamArgAn 6

ArUDhabodhiparyaGkam 214

AropitAbhraGkaSaketumAla^ 85

@245

Aropya tAruNyavizeSazANaM 76

AlApamArAmavihAriNInAm 157

AlekhyalIlAphalakaM satUlim 108

AlepacandanavisRtvara^ 45

AlokalobhAdabhivartamAnA: 99

AlolabAhubalayaskhalanA^ 45

Avirbhavadbhi: zramavArileza: 98

AzAmukhaprasRmarairabhinandanIyai: 45

Avarjya zAkhAM karapallavena 160

AvartavegAdaparAmbarAze: 177

AvavrurAkAzamatiprabhUtA 182

AzAmazeSamavanItala^ 230

AsIt kumAra: pulakaprarohai: 98 

AstIrNamuktAsikatAbhirAmam 86

AsphAlitAnekamRdaGgaghoSa^ 67

AsphAlitApratimabhairava^ 221

ita: sarojAkSi vilokayAmbudAn 115

iti kRtavati tasmin 58

iti krameNAhitapANipIDa: 101

iti gatavati puNyai: 33

iti pravIrA: kSitipAlanandana^ 153

iti pravRtte madhumAsavaibhave 149

iti prazaMsAmukhare sakautukaM 125

iti vihitavivAham 113

itthaM kumArasya sahAvarodhai: 162

itthaM jagattrayatiraskaraNa^ 233

itthaM dhIro darzayitvAstrazikSAm 135

itthaM puSpazarAsanasya 240

itthaM zrutvA sArathInAM vaca: 154

itthaM suparvavihitAM stutimAdareNa 55

itthamArAdhito devai: 196

ityAdimAsAM giramatyudArAm 112

iyaM cakorAkSi payodamAlikA 121

uccaNDadaNDadharakAsarasArvabhauma^ 137

utkSiptamuktAtapavAraNazrI: 96

utkSiptazAkhAcchalabAhudaNDAt 146

uttIrya tasyA: puline 198

uttuGganIlamaNimandirajRmbhamANa^ 34

uttuGgabAhuyugalodayazailajAta^ 41

utthApya dUrAnatamUDhabhAryam 112

utphullamaJjarIpuJja^ 212

utsedhino yatra gRhA: prabhUNAm 4

udarciSastasya hutAzanasya 97

udyacchamAnastuhinAMzumAlI 186

udbhinnaromodgamalobhanIyA 108

udvelasambhRtamadhuvratadAnarAji: 142

unmocayan pariNatacchadakaJculIkAn 139

upakaNThakalAlApa^ 206 

upAhRtai: kAJcanapuSpajAlai: 159

UrNAbhirAmA narapAlasUno: 81

RtuzriyA dIptataDitpradIpikA^ 116

ekatra phullairnavapuNDarIkai: 165

ekadA pAramIbhAgya^ 209

ekAvaliM kAcidanarpayitvA 105

ekena bANAsanamAtatajyam 134

etAbhireSAM stutibhi: 217

evaM mahApavanavAridharAdikeSu 234

evaMvidhairlalitabhAvarasA^ 240

evaM sa kRtvA sarasIvihAraM 174

airAvatya ivAkAza^ 195

odhIkRtA malayamArUtacandanena 141 

@246

kaThorakAntAkucamaNDalAnAm 167

kadarthitAtmIyaguNaprakAzane 126

kananti kAlAgarudhUpamizrA: 13

kandarpadarpanirbheda^ 215

kanyAkumArau kamanIyarUpau 99

karuNApUralaharI 215

kalpakSayakSubhitamAruta^ 224

kalpAntakAlaghaTamAna^ 222

kayAcidabhyarNajuSa: salIlaM 170

kareNa zAkaM mama komalena 160

karNAvasaktA: kamalekSaNAyA: 88

kalAdhinAtha: karajAlamujjvala 128

kalApina: kAJcanakAhalopamAn 118

kalpadrumaprasavakalpitakarNapUra^ 40

kallolavallIvalaya^ 197

kastUrikAkalpitapatralekha: 29

kastUrikAkalpitapuSpalekha: 98

kasyAzcidanta:salile nimajya 172

kasyAzcidAviSkRtacandrikAyA: 170

kAcit tadA kaNTakitAGgayaSTi: 107

kAcit tadAkarSaNasiddhamantram 107

kAcit pragalbhA ramaNasya karNe 161

kAntAkarodaJcitavAridhArA: 167

kAruNyakallolitadRSTipAtaM 1

kAlAJjanocchvAsavikUNitAkSam 101

kAlAgarumahAdhUma^ 194

kAlena gADhataramAnaparigrahANAM 138

kiM puSpadhanvA pratilabdhamUrti: 134

kumAramenaM kulazailadhuryam 110

kumudvatIkozapuTAvatIrNa^ 165

kuzalo'trabhavAneva 216

kRtakRtyaM tamuddizya 201

kRtAplavAnAmacireNa vAridai: 130

kRtAbhiSekA: prathamaM dhanAmbubhi: 129 

kRtopavItaM galitAtibAlyaM 74

kRtvA dinamukhAcAraM 210

krameNa pazyan purata: sthitAnamUn 150

krameNa madhyaM caramAmburAze: 177

krIDAtaDAkaM kSitipAlasUnu: 169

kSaNaprabhAcampakadAmabhUSaNA: 122

kSoNItalAntaranirantara^ 221

kSoNIbhujA kuMkumavAridhArA 169

gandharvarAjamahilAjanagIyamAna^ 52

guNai: samastai: saha rAjasUno: 78

guruprayuktA kulapAlakA sA 99

gorocanAgaurarucizcakAze 31

dharmodabinduprakarA vireju: 163

dharmodabinduprakarairudIrNai: 109

ghoTIkhurapuTIkoTi^ 203

cakAzire candramasa: samutthA: 185

cakrIkRtAyatazarAsana^ 232

cacAla meroracalAbhidhAnaM 66

caNDAtapasparzavivardhamAna^ 162

candrodayojjvalamukhena jhaSadhvajAjJAM 138

carAcarANAmabhivandanIyam 155

culukIkaraNe zUra: 216

cetobhavasya sakalA api 233

cetobhuva: puSpazilImukhAnAm 108

chAyAstarUNAmabhita: pravRttA: 163

jagadekagurostasya 202

jAta: pRthivyAmadhipo munInAm 65

jijJAsamAnAstimirapravRttim 183

@247

jJAnAlokastrijagatAm 200

taM prApya sarvaguNabhAraguruM 234

tacchaGkayaiva sA tasmai 210

taTIpaTiradrumasaGgabhAjAM 147

taTopakaNThaM makarandasindho: 144 

taD+AkanikaTe nadyA: 208

taDitpriyAyA: savilAsasampado 126

taDAke tasya siddhArtha: 208

tata: kisalayAloka^ 211

tata: kumArasya samagravaibhavo 114

tata: kumArasya purandarazriya: 150

tata: prakIrNAbhinavaprasUne 87

tatpUrvamabhyAgatamAdareNa 166

tatra kandarpadarpANAm 214

tatra kSoNIramaNatanaya: 175

tatra bhikSAM samAdAtuM 205

tatra bhikSAM samAdAya 206

tatra sthitaM suragaNaM dadRzu: 37

tatrAnuraktai: saha mitravargo 174

tatrAntare koliyabhUmipAla: 84

tatrAntare jagati pUrvanimittamAsIt 34

tatrAntare tAmarasairudArai: 62

tatrAntare bimbamamandarAgaM 176

tathApi tatrAhitabhaktizaktyA 2

tathA hi kAcit karapallavena 102

tatheti so'pi pratigRhya 85

tadAnanAmbhoruhakAntilakSmyA: 80

tadAnanAlokanaharSajAta: 104

tadAnanenduM bhuvi nissapatnaM 27

tadA babhau kumAro'sau 194

tadA samAruhya vihAramaNDapaM 115

tapAtyayAbhyAgamanena zAmyata: 116

tapovaneSu dhanyeSu 208

tamAgataM zAkyakulapradIpam 96

tamAyatAkSya: spRhaNIyamaGgAd 106

tamAlanIlaM tagarAvadAtai: 184

tamAlanIlasya samudraviSNo: 166

tamAlanIlA navaromarAji: 26

tamenamAlokya ca zAkyanandana: 152

tarupravAlAzcalasaukumAryAt 28 

taraGgazIkarAsAra^ 197

tarupravAlAzcalasaukumAryAt 28

taruprasUnAnyapacetukAmA 157

tasmAdudIrNA navadhUmarAji: 100

tasmin kSamAmayatanucchada^ 231

tasminnRpe tanvati dAnavarSa 22

tasmin muhUrte kapilAGganAnAm 102

tasyAMdhriyugmaM sahajAbhirUpyaM 77

tasyAMsadhArAsadane'vataMsa^ 19

tasyA: pravAlodarasodarAbhaM 23

tasyA: vapu: kSetramanaGgazAli 25

tasyA: zarannizAkAza^ 211

tasyA: stanadvandvamaninditAGgayA: 61

tasyAntike zamadamAmRta^ 231

tasyApadAnAni taTasthitAbhi: 22

tasyAbhiSeke sacivAvamuktai: 20

tasyA vapuzcandanapaGkaliptam 90

tasyAvalokanAyaiva 199

tasyA vizAlena vilocanena 30

tAbhistadudvIkSaNatatparAbhi: 105

tAraNAya mahAmbhodhe: 198

tAlapramANA: sahasA dharitrIm 64

tAlItamAlahintAla^ 213

tAsAM kumAra: zatapatramitrai: 106

tAsAM taralasaJcAra^ 195

@248

tRSNApravAhamavazoSayituM 55

te'tiprasannamanasa: praNipatya tasmai 56

dadarza dhIra: kSitipAlaputrIm 96

dayAlumAzritya tamatyudAraM 19

digdantinAM mukhapaTa^ 288

digaGganAvarNaghRtAnulepanam 126

dinAvasAnena parIkSakeNa 379

dinAvasAne samprApte 213

dIkSite bhUbhRtAM nAthe 200

dInAvalokanadazAntara^ 40 

dodhIyamAnasitacAmarikA^ 221

dRDhAvabaddhAyatakezapAzai: 166

dRSTvA jagattrayaguruM zirasA^ 48

dRSTvA'vabudhya svapnArtha 209

dRSTvA'smadIyamanavadyatamaM 237

dRSTvA'strazikSAM jagadekabandho: 135

dhUlIbhare culukitArNavitoyapUre 225

dhvajarantapatAkAbhi: 194

nakSatranAthakarakandalamAMsalena 47

nakhAMkuzAghAtavidhUtamUrdhA 73

nadIva sindhornalinIva bhAno: 12

nama: sakalasaMkleza^ 215

nama: suguNamANikya^ 214

navaprasUnai: sakalAGganaddhai: 161

navAmbuvAhena nabha:sthalIva 71

navodayAlohitaminduvimbaM 188

nAnAvidhAbharaNaratnamarIcidaNDai: 43

nAbhihradastasya narendrasUno: 78

nirgatya nihnutadigantara^ 218

nirjharIpUranirghauta^ 207

nitAntakAntAlikacandralekhA 29

nitAntamAnandayatA prajAnAM 75

nityapravRttaniravadyamahApradAna^ 52

nidAghatApajvalitA vanasthalI 124

nimajjanonmajjanarAgiNIbhi: 168

nimajya kAsAJcidudaJcitAnAM 172

nirantarasmeramaNIcakAnAM 143

nirAkRte kA'pi taraGgavAtai: 172

niraMkuzAnAM timiradvipAnAm 184

niruddhabhUbhRnmahimAtireko 16

nirmANakAle bhuvanatrayasya 110

nirvyAjakRttagalanirgalada^ 51

nizamya teSAM vacanaM nRpAtmajo 151

nizAndhakAraprakarAmbuvAha^ 184 

niSyandabhAnanirapAyakRpA^ 51

niSyandamAnamakaranda^ 44

niSyandamAnairiva candrakAntai: 182

nisargasaurabhyanitAntahRdayaM 72

nissANaghoraninado 219

netrasya taddarzananizcalasya 103

naiva tvadIyabhidamAsanamasmadIm 235

pataGgadAvAnalalaGghitAtmanAm 129

patatripakSapravikIrNapadma^ 165

pati: pazUnAmiva kAlakUTam 190

pativratAyA: paradarzanAya 104

patyu: karasparzaparizlathasya 189

padArthametatpriyadAnayogyam 69

padmAkare paGkajalocanAbhi: 167

paya:pravAhai: samameva vArida: 123

payodharadvandvamaninditAGgyA: 90

payodakAlena cirapravAsinA 116

payodharA: kecana kAcamecakA: 115

payodharA: paGkajalocanAnAM 173

@249

parAgasampatsikatAvakIrNe 156

paribhramatSaTpadakArmukANAm 146

parimalalaharISu pAdapAnAm 149

parisphuracchIkaradanturAGgam 168

paryApatatturagakhaNDitabhU^ 225

pAJcAlikA yadgRhapaJjareSu 5

pANau kRpANI virarAja yasya 15

puNyAtmanAmadhipate ! puruSottamatvaM 238

puNye muhUrte puruhUtalakSmI: 62

purandarAkrAntibhayena ye purA 117

puSpAyudhasya nRpate: parapuSTavarga: 140

puSpAvacAyavalamAnapurandhri^ 36

puMskokilA: punaranaGgajayApadAna^ 142

prakampitAyAM kaThakASalIlayA 123

pracoditAzva: punareva dhUrtai: 155 

prataptacAmIkarabhAsvareNa 68

prataptacAmIkaragauravigraha: 152

pratAyamAnA prathametarasmin 180

pratyagragarbhacchavipATalena 68

pratyagrahATakazilAphalakAyatasya 38

pratyarthidantijayasindhura^ 224

pradoSavedhA: pravarasya tArA^ 182

praphullasumanovallI^ 212

prabhaJjanakSobhavijRmbhitAbhi: 13

prabhAtaveleva sahasrabhAnuM 62

prabheva bhAno: pratibheva sUre: 76

pravartyamAne pramadairmalAvalai: 128

pravizya dUrAvanatena mUrdhnA 112

prazastivadhvA pravarasya yasya 17

prasannagambhIravapu: kumAra: 92

prasannamUrNAvalayAbhirAmaM 81

prAdurbabhUva samaya: subhago vasanta: 138

prAsAdamAlAsu hiraNmayISu 9

prajJApradhAnamahiSIpadapaTTabandha^ 49

prauDhAndhakAritadizAvalaye 227

bakAvalIvibhramakaNDakambavo 122

babhUva tasyA nayanotpalasya 29

babhUva varSAsamayo'tha medinI 114

babhau kumArasya kulodvahasya 84

balArikArmukasmera^ 204

balitrayAlaMkRtamadhyadezA 91

bAlAcalatulAkoTi^ 204

bimbaM pradarzitakuraGgakalaGkarekham 191

bimbapraviSTA: sphaTikasthalISu 12

bimbAdharoSThadyutirAyatAkSyA: 28

brahmaNopahitAn darbhAn 213

brahmANDakukSimbharibhi: 195

bhadrAnvavAyamatha vA 238

bhadre muhUrte sa pati: prajAnAm 69

bhavaklezaM tvameveza 217

bhAsvAnabhIpsu: paralokayAtrAM 277 

bhujaGgabhugvAntaphaNAmaNizriya: 120

bhujena bhogIndradhurandhareNa 18

bhujo bhujaGgAdhipabhogadIrgha: 79

bhRGgAbhimudritamukhA makarandapUrai: 141

bhRGgAritAyatadigantamadA^ 53

bho-bho: purandaramukhA haridantapAlA: 56

bhruvallarI tasya manojJamUrte: 81

magnAM mahAmakaraketana^ 237

maJjIranAdacchalato mamArtim 157

madhuzIkaradurdinAndhakAre 147

madhye lasanmakaralAJchana^ 229

mana: pratolIM vizata: prakIrNai: 109

manorathazataprApta^ 202

 
@250

manobhavo maNDalitAstramaurvikA 149

mano'bhirAmairmaNikiGkaNInAM 72

manojJagandhairvakuladrumANAM 159

mandAnilakSitipamaGgalapAThakAnAm 143

mandAnilAdhUtalatA^ 211

mandAnilAndolitavicImAlA^ 164

mandAnilena vahatA vanarAjimadhyAt 140

mandArakorakasyandi^ 212

mandArapuSpakalikAparikalpitena 41

mamajja tIrtheSu jajApa mantram 32

mayA vinAbdhi: pralayaprasaGgaM 177

marAlamahilAlIDham 196

marIcibhiryanmaNitoraNAnAM 10

malImasaM kevalamaGgamantaraM 118

mahAtmanastasya mahIdhrapAta^ 64

mahAtmanA tena makhairajasram 21

mahAnubhAvasya mahAbhiSeka^ 65

mahAmunInAmapi mAnanIye 59

mahArAjAdhirAjasya 193

mahendrakaravikSiptA: 196

mahIpatirmAnyaguNojjvalAyAM 32

mahIpatistatra babhUva mAnya: 14

mANikyakAJcIvalayAnuviddha^ 24, 91

mANikyamaulivalabhI^ 38

mANikyasaudhavalabhI^ 104

mArapratApabaDavAnalakIlajAla^ 50

mArasya mArgaNagaNA: 232

mArAGganAstadanu 136

mInavikSiptakalhAra^ 197

mRgdhasya tasyAsa mukhAmbujasya 70

mRgAkSi vidyullatikAkarambitai: 117

mRNAlikA vibhramadIrghikAyA: 27

maitrIkalatrakacabhArapaTIrapaGka^ 50

mohAndhakAramuSitAni 54

mohApanodamapyenam 205 

ya: pUrvamAdhAya mahAbhiSekam 15

yaccandrazAlAsvabalAjanAnAM 8

yat kAryate tatra pativratAbhi: 97

yatrApagA: svacchajalAntarAla^ 8

yatrAlayA: kAJcanamerudaNDai: 6

yatrendranIlopalakuTTimeSu 12

yatrendranIlopalagopurANAM 8

yatraiva yatraiva kumAragAtre 106

yatraukasAM ratnavinirmitAnAm 9

yathA yathA vRddhimavApa tasyA: 60

yathA yathA vRSTibhirabhramaNDale 123

yadaGganA: saudhasamIpalagnAm 6

yanmaNDapA: prauDhanidAghataptA: 7

yazastadIyaM yadi nAbhaviSyat 18

yasyaikadezaM yatayo'pi vaktuM 2

yuvAnamenaM yugadIrghabAhum 111

ye darzanIyA dviparAjahastA: 24

yo vAhinIM megha ivAttadhanvA 16

ratizramo yatra vilAsinInAM 11

rathyAsu ratnopahitAsu yasyAM 5

rarAja tasyA navaromarAji: 91

rarAja rAjIvavilocanAyA: 30

rAkAsudhAkiraNabimba^ 52

rudrAkSamAlAvalayojjvalAni 181

rekhAbhiratyantaparisphuTAbhi: 79

latAGgahArairlalitAligItai: 156

lIlAcakorarasanAJcala^ 35

vakuladramavATikA varastrI^ 148

vakSa:sthalena valamAnamanojJahAra^ 46

@251

vaktrAmbujaM vAmadRza: parItA 101

vaktrAravindaM parita: prakIrNA 100

vaktre manojJasmitacandrikA'bhUt 171

varazcakAze haricandanArdro 95 

valitrayAlaMkRtidarzanIya^ 77

vavarSa varSAsamayaM vinApi 66

vANyA vareNyasya mukhe vasantyA 80

vAtotthitaM mahati sainika^ 223

vAmabhruvastaM maNizRGgamuktai: 169

vAravAmAlakAstasya 193

vikasvarA vyaJjitakaNTakAMkurA: 131

vikAsabhAjAmabhita: saroruhAm 131

vikAsinazcandra karopalAlanAt 130

vikAsinAM saptapalAzabhUruhAM 127

vikIrNapaGkAGkitazRGgakoTaya: 132

vigatonmeSasammeSa^ 205

vigAhamAnasya nabha:sthalIgRhaM 122

vighuSyamANe taDitAbhramaNDale 125

vicitrapaTTAstaraNopapannaM 175

vijitya vizvatrayamadbhutazriyA 119

vijRmbhamANA nakharatnadIpti: 23

vijRmbhamANena vilaGghya velAM 26

vitAyamAnai: smitacandrikAbharai: 128

vidyAgRhaM paJcamapAThakAnAm 155

vidyAdharAzca gandharvA: 196

vidveSatApamakhilaM jagatAM 54

vinAGgarAgeNa vinAGgadena 82

vinidrakAntAravinamravATikA 124

vinetukAmasya vilAsinInAm 146

vinyastakAlAJjanadarzanIyam 89

vipakvatArAdhipabimbazaGkha^ 189

vipakvapuNDrekSuparurmukhacyutai: 131

vipAkabhUmnA'bhividIrNadADimI^ 132

vibhAvarIcampakakarNapUrA 183

vibhAvarIza: karapallavena 188

vibhu: pratApAnalameva vIdhram 15 

vibhUSaNairantarite madaGge 103

vibhUSaNairvidruma-puSyarAga^ 174

viyatpRthivyo: kiyadantaraM bhavet 121

viyogadu:khAdiva pANDarAGgIm 190

vilagnamAlagnavalitrayIkam 25

vilokya caityadhvajasiMhamudrAM 7

viloladRSTidvayalobhanIyam 31

vivardhamAnena ca madhyamena 59

vizaGkaTazilAkoTi^ 207

vizaGkaTazilAsAla^ 203

vizaGkaTAmambararAjavIthikA 124

vizAlavakSa:sthalalambitena 92

vizAlavizikhAbhoga^ 204

vizAlazikharoddeza^ 207

vizleSadu:khAdiva tigmabhAno: 179

vizvambharAvalayadhAraNa^ 83

visRtvarai: zAradikai: payodharai: 129

vihaGgapakSavikSipta^ 212

vihAya bhAsvAn nalinIM sarAgAm 180

vihArasaJjAtaparizramANAM 163

vIthISu mANikyamayISu yasyAM 4

vIthISu vIthISu vilAsinInAm 105

vIra ! tvameva vijitAkhila^ 53

vIrunmayIM vibhramayantraDolAm 144

vIreNa mArasubhaTena vibhidya bANai: 140

vRddhA vitenurvividhauSadhIbhi: 61

vetaNDamaNDalaviDambita^ 219

vetaNDazuNDAdaNDAbha^ 206

velAjaleSu maNidarpaNavibhrameSu 190

vyAkozametad yadi karNapAze 104

@252

zatahrAdApAditacArumaurvikam 100

zampAsahasracaturasrasaroruhAkSI^ 36

zarannizAkAzatalodaraprabhA^ 121

zarvasya sandhyAdhRtamaNDapasya 182 

zAkhAsu zAkhAsu samudbhavadbhi: 63

zikhaNDinAmadbhutatANDavazriyAm 117

ziJjAnapaJcazaracakrita^ 35

zukAvacaJcUpuTapATalena 107

zuddhodanasya sutatAmahametya 57

zUrastvameva durvAra^ 216

zUrasya tasya kSitipAlasUno: 79

zRGgAramaNDapazironavaratnateja: 37

zriya: sarojAntaradu:sthitAyA: 78

zrutvA tu tatsUryakulAvataMsa: 133

saMkrAntasaudhavalabhImaNi^ 44

saMsAraghoraparitApajuSAM 48

saGgItamaGgalamahotsavasaGginIbhi: 136

sa jAtakarmAdikamatyudAram 70

sa teSu sadmasvadhirAjanandano 114

sa dezikendrairupadizyamAnA 75

sa dhIramanta:purasiMhazAvai: 73

sadhairyamAdAya taTeSu pAdaM 187

sanmArgadezikasyAsya 201

samastalokanAthasya 199

samucchritai: saudhataleSu yasyA: 10

samujjihAnaM lavaNAbdhimadhyAt 186

samudgatA dhUmatati: kRzAno: 100

samudragarbhAntaramAzrayantam 185

samudranemIvahanasya bhAriNa: 119

samprApya zAntahRdayaM 233

sambhAvyate yatra sudhAmarIci: 3

sambhrAntazAGkhikazatAnana^ 218

savistaraM te'pi surairadhiSThitA: 150

sahakAravanISu saJcarantyA: 148

sahasrazassantvapare'pi bhUpA: 21

sAlaM yadIyaM samatItya gantum 13

sitacchadAnAM zravaNArtikAraNaM 127

sitacchadotsAraNanetrayaSTayo 120 

siddhArthamukhazItAM zuM 202

sindUraklRpta: kSitipAlaputryA: 88

sindUrasaundaryasahodareNa 160

sudhAnidhAnaM tuhinAMzubimbam 110

sudhAsanAthena sudhAmayUkha: 31

sudhAmarIcidyutizItalena 158

surArNavAvartamanojJazobhaM 25

suvarNakAreNa tapAtyayAtganA 118

suvarNarUpaM sumanoniSevyaM 20

suvarNasUtragrathitAntareNa 91

senAmbudhau jayipadAti^ 229

sotkaNThamAlokayata: kumArIm 97

saugandhikendIvaravAsitena 159

saubhAgyavArAkaravIcikAbhyAm 30

saurabhyalobhAt savidhe 179

stanadvayasyAgramabhUd vibarNa 60

stanandhayasyAnanacandrabimba^ 70

stanAbhirAmastabakojjvalAnAM 162

snAnAvasAne naradevakanyA 86

spaSTe pradoSasamaye narapAlasUnu: 192

svairojjihAnasuSabhAbharadugdha^ 49

svahastayantrahatAbhiradbhi: 170 

@253

mahAkAvye'smin prayuktAnAM

aprasiddhArthakazabdAnAM

sUcI

yadyapi bahava: zabdA: prayuktA: kavinA yathA |

tadarthe te na labhyante nAmaliGgAnuzAsane ||

tathApyanyatra kozeSu kozakArai: sphuTIkRtA: |

tadarthe'pyupalabhyante, saMgRhyante yathAyatham ||

sarga:, zlokasaMkhyA zabda: artha: koza:

1-52 pravAlA: abhinavakisalayA: hemacandra:

1-56 antA ramyA vizva:

1-63 vibhrama: zobhA hemacandra:

2-3 vandanamAlikA maGgalyadAma "

2-43 zRGgArita: maNDita: "

2-49 mandareNa bahalena "

3-1 dauhRdam garbhalakSaNam "

3-7 zikhA agram "

3-14 nirvANam vizrAnti: "

3-41 dAraka: bAlaka: "

3-47 roSaNa: nikaSopala: baijayantI

3-58 bhitti: pradeza: hemacandra:

3-64 tIrthai: RSijuSTajalai: "

4-27 kautukam pratisarasUtram vaijayantI

4-42 pulaka: romAJca: hemacandra:

4-75 kAdamba: bANa: "

5-13 kAhala: vAdyavizeSa: "

@254

5-19 zarANi jalAni hemacandra:

5-28 zarkarA: khaNDA: "

5-43 aGgapAlI AliGganam "

6-2 sammukhInA abhimukhI "

6-5 kaJculikA kaJcukam "

6-10 gulucchA: stabakA: "

6-16 maNIcakAni puSpANi vaijayantI

7-1 pratoda: totram "

8-18 vedhA: abhijJa: "

8-25 tagara: nandyAvartapuSpam " 

10-4 nissANa: jayabherI saGgItaratnAkara:

@255

vRtta-sUcI

padyacUDAmaNau kAvye kavinA zlokapuJjaka: |

nibaddho yeSu vRtteSu teSAM sUcI vidhIyate ||

anuSTup (9-1-82)

zloke SaSThaM guru jJeyaM sarvatra laghu paJcamam | iti
lakSaNam |

indravajrA (1-1, 10-1-57)

"syAdindravajrA tatajAstato gau" | iti lakSaNam |

upajAti: (1-5; 3-1; 7-1; 9-83)

"anantarodIritalakSmabhAjau pAdau yadIyAvupajAtayastA: |

itthaM kilAnyAsvapi mizritAsu vadanti jAtiSvidameva
nAma" || iti lakSaNam |

upendravajrA (1-3)

"upendravajrA jatajAstato gau" iti lakSaNam |

puSpitAgrA (6-32)

`ayuji na-yugarephato yakAro yuji ca na-jau ja-ra-gAzca
puSpitAgrA' iti lakSaNam |

mandAkrAntA (7-59)

"mandAkrAntA jaladhiSaDagairmbhau na-tau to gurU ca" iti
lakSaNam |

mAlinI (2-54; 4-87)

"na-na-ma-ya-ya-yuteyaM mAlinI bhogilokai:" iti lakSaNam |

rathoddhatA (6-31)

"rAt parairna-ra-la-gai rathoddhatA" iti lakSaNam |

vaMzastham (6-33)

vasantatilakA (2-1; 3-64; 5-64; SaSThe sarge prAya:
sarvatra;

aSTame sarge ca 42 ta: |)

"uktA vasantatilakA ta-bha-jA ja-gau ga:" iti lakSaNam |

@256

viyoginI (2-55)

"viSame sa-sa-jA guru: same sa-bha-rA-lo'tha gururviyoginI"
iti lakSaNam |

vaitAlIyam (6-28 ityAdiSu)

zArdUlavikrIDitam (10-58)

sUryAzvairma-sa-jAstata: sagurava: zArdUlavikrIDitam"
iti lakSaNam |

zAlinI (6-45)

"zAlinyuktA gtau tagau go'bdhilokai:" iti lakSaNam |

@257

zodhanapatram

jarAyAM sulabhabhrAntipramAdAyAM kvacit kvacit |

mudraNaskhalanaM jAtaM zodhyaM taddhi vicakSaNai: ||

pRSThe paMktau azuddhapATha: zuddhapATha:

1 7 mahAkandala^ maha:kandala^

23 14 zobhA thIM zobhA baDh+A rahI thIM

43 26 ^rAgapatapatakA rAgapatakA

47 6 aMdhreraktalaka^ aMdhreralaktaka^

50 22 dikyAnubhAva divyAnubhAva

78 1 samastai samastai:

9 20 ^paGkabhati^ paGkabhUti^

113 10 nihanutA^ nihnutA^

131 21 ^parurmakha^ ^parurmukha^

133 zIrSNi zakSAvilokanam zikSAvilokanam

134 9 ekana ekena

139 8 ^bhUmiSu: bhUmiSu,

139 9 parNA: aiva parNA eva

147 5 kadambarAkRSya kadambairAkRSya^

157 zIrSNi saundaryayam saundaryam

172 16 piNDIro DiNDIro

173 2 ^puramundarINAM ^purasundarINAM

179 20 UjjajRmbhe ujjajambhe

181 9 sahA saha

192 5 antarmalInam antarmalinam

vyAkhyAM vyAkhyAyAm

214 4 ^darpANAm ^darpANAma^

216 26 vidhurvinA vibhurvinA

218 18 nihnata^ nihnata^

240 8 mAnasavyapAro mAnasavyApAro

240 ^vyAkhyayAM ^vyAkhyAyAM