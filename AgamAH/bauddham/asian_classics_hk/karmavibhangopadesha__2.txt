@153
[karmavibhaGgopadeza]
zaGkhakSIramRNAlakundakumudaprasmerahAraprabhai:
suvarNAgurudhupadurdinatalaiz caJcatpatAkAdharai:
zlAghyair dhAtuvarair vanandharanibhair [bhUr yasya] sambhUSitA
taM vande suranAgayakSamukuTAvyAghRSTapAdam munim.
jayatu saddharma. ity Aha bhikSA zrutasomA.
asti karmAlpAyu:saMvartanIyam. asti karmAlpAyu:saMvartanIyam
iti karmagatir yathAnyAyaM vistareNa vibhaktA. dazAnuzaMsA: pravra-
jyAraNyakatve bhaikSyacaryAyAm. daza vaizAradyAnIti. sarve kAma-
guNA yathAnyAyaM yuktA:. dazAnuzaMzAs tathAgatacaityAJjalikarma-
gandhapuSpacchattrANam. kathaM dazAnuzaMsA: nanu bhagavatA
sUtram uktam ekottarike. yAvanto bhikSava: satvA apadA vA dvipadA vA 
catuSpadA vA bahupadA vA tathAgatas teSAm satvAnAm agrata AkhyA-
yate. yadidam arhan samyaksambuddha iti vistara:. gAthA coktA.
evam acintiyo buddho buddhadharmo' py acintiya:
yadi dharmo nv acintyo buddho 'py acintyo
acintyaprasannasya vipAko ’pi acintiya:.
@154
kathaM daza guNA: puSpacchattrAdInAm. ucyate. evam etad yathA
sUtram uktam. tathaiva tan nAnyathA ye buddhe zraddadhanti. dharma 
cApi saMghe ca pratipannA: teSAm acintyaprasannasya vipAko 
’py acintya:. ye tu mithyAdarzanopahatacittA:. yathA. buddhasya
parinirvRtasya stUpe dattasya phalaM kuta:. yasmAn nAsti pratigrAha
iti teSAM viparItadRSTInAm bhagavAn Aha. dazeme guNAz chattrAdi-
nAm. anenApi tAvat sukhena puNyAni kurvantu tat teSAm bhaviSyati
dirgharAtraM hitAya sukhAya. api ca sarve ’pi guNA eteSv evAntargatA
ucyante. katham punar bhagavati kRta: prasAdo ’cintya iti. ucyate.
yathAtraiva karmavibhaGga uktam evam anyeSu sUtrAnteSu. api tu 
mandabuddhInAm arthAya punaruktaM kriyate. yathA karNesuma-
na:prabhRtInAM sthavirANAm 
ekapuSpapradAnena azItikalpakoTaya:.
idaM (saddharma)azraddhAnIyam. evam acintyo vipAka:. tathAzoka-
prabhRtInAM pAMzudAnena cakravartirAjyaM zrotApattiphalaM [ca]
idam acintyam azraddheyaM ca. tathA cAniruddhaprabhRtInAM caika-
piNDapAtapradAnena cakravartirAjyaM sapta devarAjyAni pazcime ca 
bhave ’rhatvaM ca prAptam evamAdIni ca bahUni vaktavyAni. api ca. 
@155
ekenAcintanIyena sarvam AkrAmyati. yathoktam bhagavatAbhidharme 
bAlakANDasUtre. ekacittaprasAdasya vipAko varNita:. yadi Ananda
saMsAre saMsarata: ekacittaprasAdasya vipAkena saptakRtva: parinir-
mitavazavartiSu devaputro rAjyaM kArayati saptakRtvo nirmANaratiSu.
saptakRtva: sukhiteSu. saptakRtvo yAmeSu deveSu devaputro bhUtvA
rAjyaM kArayati SaTtriMzad indrarAjyAni kArayati dvAsaptati mahArA-
jikeSu deveSu rAjyaM kArayati cakravartirAjyAnAM koTikoTInAM rAjyAni
kArayati. yadi na rAjyaM tata idam ekacittaprasAdasya phalam. api ca 
sarvazrAvakabuddhenApi bhUyate. yathA dipaNkareNa buddhena dIpa-
mAlAyA: pradAnena buddhatvam prAptam. idam apy azraddhAnAm
azraddhAnIyam. evaMrUpANi karmANi. yAni loke na prazraddadhati.
teSAm azraddhAnAM hInAdhimuktikAnAm bhagavAn Aha. dazeme guNAz
caityavandanAyAz ca vistara:. guNapUrNAnAM tu buddhamAhAtmyaM 
na kevalam agratAsUtra uktaM ca yathA brAhmaNasUtre. agro 'haM
hi brAhmaNa zreSTho loke. iti sUtraM yojyam. yathA ca bhagavAn 
koTusya maharSe: zelasya ca tApasasya vinayArtham AzramaM gata:
tAbhyAM ca bhaktena nimantrita:. tAbhyAM ca bhagavAn jJAtvedam
udAnam udAnitavAn.
@156
agnihotramukhA vedA gAyatrI chandasAm mukham
rAjA mukham manuSyANAM nadInAM sAgaro mukham
nakSatrANAm mukhaM candra Adiyas tapatAm mukham
puNyam AkANkSamANAnAM sambuddho yatatAm mukham.
etad darzayati bhagavAn. yathA sarveSAM yajJAnAM jAyamAnAnAm
agnihotram mukham. vedAnAM gAyatrI mukham. sarveSAm puruSA-
NAM rAjA mukham. nadInAM sAgara: zreSTha:. nakSatrANAM can-
dramA agraya: tapatAm Aditya: pradhAna:. sAhasrANAM lokadhAtU-
nAm avabhAsayati. evaM yaz cintayati. asminn ekapuruSe dattam
mahAphalam iti bhagavAn Aha. sambuddho dAkSiNeyANAm agrya iti.
anenApi kAraNena bhagavAn agrya:. etat sUtram apy Agame brAhma-
NanipAte vistareNa pratyavagantavyam. yathA ca bhagavataitadagre
dakSiNAvibhaNge sUtra uktam. etad agram Ananda pratipudgalikAnAM
dakSiNAnAM yad idaM tathAgato 'rhan samyaksambuddha:. evam
agryatA bhagavato vaktavyA. yathA ca mahAsamAjIye parinirvANAdi-
@157
sUtreSu dvAdazayojaniko devAnAM saMnipAta:. yathA mahAprAtihArye
’kaniSThikAdibhir devai: pUjita: mahAprAtihAryaM ca dRSTvAne-
kAni tIrthakarazatAni pravrajitAni. yathA ca tApasA uruvilvAkazyapa-
prabhRtaya: pravrajitA:. parivrAjakAz ca zAriputramaudgalyAya-
naprabhRtaya: pravrajitA: brAhmaNAz ca brahmAyu(pUrazAyino)
vaziSThabhAradvAjaprabhRtayo ’bhiprasannAs tathA rAjAna: prasena-
jidbimbasAraprabhRtaya: gRhapataya: anAthapiNDadaghoSilaprabhRt-
aya:. evaM devAnAM ye ’gryA manuSyANAM ca te ’bhiprasannA
bhagavati. anenApi kAraNena bhagavAn agrya:. api ca. yathaikotta-
rikAgratAsUtra uktam. agradharmasamanvAgato devabhUtamanuSyA-
grya: prApta: pramodita:. etad uktam bhavati. nirvANagAmI dharmo
’dhigata:. tena kAraNenAgrya:. kiM kAraNam pUrvam api bodhisatva-
bhUtam devA upasaMkrAntA:. yathA govindasUtre zatavarge ca tApasa-
sUtra indra upasaMkrAnta:. nanu tadAgradharmasamanvAgata: sAmpra
taM nirvANagAmi mArgo’dhigata:. tenAgrya:. evamapi dezitA dharmA:.
kecid Ahu:. buddha: parinirvRto mokSam prApta:. tasya yat stUpe
dattam pratimAyAM vA dhUpapuSpAdikaM ka: pratigRhNAti. yadA
buddha: parinirvRta evocyate. azraddhaitadvAkyam purato vA pApa-
taraM yeSAM buddhazAsanasiddhAnto na vidita:. ya eSa dharmo bha-
gavatA dezita: etad bhagavata: zarIraM sa cAdya tiSThati. tasminn
antarhite buddha: parinirvRto bhaviSyati. yAvad dharmas tiSThati
tAvad buddho na parinirvApayati. kiM kAraNaM (hi). dharmazarIraM
bhagavata: zarIram pAramArthikam. tena dharmeNa yadA dezitena
srotApattiphalam prApsyate. sakRdAgAmiphalam. anAgAmiphalaM cAr-
hatvaM [ca] etadarthaM cAsmAkam pravrajyA phalaprAptinimittam.
buddhas tiSThati. phalAni prApsyante na parinirvRta:. tatrAyaM doSa:
syAd. asmAkaM tv adyApi phalAni prApyante. ArabdhaviryANAm na
kiMcid duSkaram. buddhe tiSThamAne kartavyam etat sarvaM 
@158
kriyate. anenApi kAraNena jJeyaM dharmazarIras tathAgata iti. yathA 
mahAparinirvANasUtre uktam. syAd evam. Ananda yuSmAkam pari-
nirvRto bhagavAn. adyAdagre nAsti zAsteti. naitad evaM draSTavyam.
adyAgre va Ananda sUtrAnta: zAstA. evam bhagavatA sUtrAbhidhar-
mavinayA dattA:. adyAdagre caiSa buddha:. etad darzayati bhagavAn.
tathA na kiMcin mAtApitRsambhavena zarIreNa kAryaM kriyate. etad 
darzayati. yadAhaM gRha AvAsavasita:. na tadA mayA kazcid dharmo 
’bhisambuddha:. tasmAn na mAtApitRsambhavaM zarIraM buddha:.
yadA tv aham ekonatriMzadvarSAd gRhAn nirgato ye du:khena’dharmam 
icchanti ted uSkaracaryayA vismApitA:. na ca me kazcid du:khena 
dharmo ’dhigata:. yathA romaharSaNIya sUtra uktA tathA pratyava-
gantavyA. SaDvarSANi duSkaraM kRtaM na ca tena kazcid dharmo
’dhigata:. pazcAn mayA bhojanam bhuktaM zarIrabalaM ca prApya
vaizAkhamAsapUrNapaJcadazyAm bodhimUle niSaNNenAnuttarA samyak-
sambodhi: prAptA. vArANasyAM gatvA dharmacakram pravartitam.
tena dharmeNa phalAdhigama: kriyate. sa cA...ti. anenApi kAraNena
dharmakAyAs tathAgatA: yathA vinaye pATha:. bhagavantam
bhagavato mAtRSvasAha. jIvantu bhavanta:. bhaga...yat tu bhaga-
vatoktam. na te ’ham gautami pureva vaktavya:. sAha. atha katham
bhagavAn vaktavya:. bhagavAn Aha. evaM vaktavyam. di(rgharAtram
bhagava) to dharmas tiSThatu. etad darzayati. na mama mAtApitRsam-
bhavena zarIreNa kiMcin niSThA. ato dharmazarIram me dIrgharAtraM 
tiSThatu...yAni mayA zaMsAre duSkarasahasrANi kRtAni tAny atIva
@159
dharmasyArthAya. anenApi kAraNena ya eva bhagavata: zarIram...
mahAparinirvANAsUtre uktam. AgAtA Ananda devA divyAni ca canda-
nacUrNAni gRhya divyAni ca mAndAravANi puSpANi divyAni... nanda
evaM tathAgata: satkRto bhavati gurukRto mAnito vA pUjito vA. ya: 
puna: kazcid Ananda mama zAsane ’pramatto viharati. A...kurute 
dharmaM dhArayati. tenAhaM satkRto gurukRto mAnita: pUjito bha-
vAmi. etad darzayati. kAzyapasya samyaksambuddha(sya bhikSu)-
bhikSuNIbhir upAsakopAsikAbhi: [taMca] zarIrapUjA kRtA na dharmo
dhArita:. yAvad dharmo ’ntarhita:. evam ApUryam apy evaM kari....
(apa)cayitavya:. etan mama zarIram. etad darzayati. mayi parinirvRte 
yat kartavyam. dharmaM satkariSyata evoktam. dharmakAyAs ta(thA-
gatA:). mahAparinirvANe AryAnanda: pRcchati. katham asmAbhir
bhagavati parinirvRte bhagavaccharIrapratipatti: kAryA. bhagavAn 
Aha. alpotsukair yuSmAbhir bhavitavyam. upAsakA: zarIraM yathA jJA-
syanti tathA kariSyanti. etad darzayati. yad etad dharmazarIram etad 
yuSmAbhi: paripAlitavyam. upAsakA bahuvyagrA. asamarthA dharma-
dhAraNaM kartum. anena cirasthitenAhaM cirasthitiko bhaviSyAmIti.
yathA ca devAvatArasUtre. utpalavarNAbhikSuNyA cakravartirUpaM
@160
nirmAya bhagavAn devalokAvatIrNa: prathamaM vandita:. sA tuSTA.
mayA bhagavAn prathamaM vandita:.tasyAz ca [.......] taM jJAtvA sro-
tApattiphalam prAptam. etad darzayati. na mAtApitRsambhavena zarI-
reNa varNitena vandito bhavAmi. yena phalam prAptaM tenAhaM van-
dita:. etadartham eva ca tatra gAthoktA.
manuSyapratilAbhena svargANAM gamanena ca
pRthivyAm ekarAjyam ca srotApattiphalaM param 
anenApi kAraNena dharma eva bhagavata: zarIram. yathA ca bodhi-
mUlasUtre bhagavAn ayodhyAyAM viharati. atha pazcimeSu janapadeSu
dvau bhikSU prativasata: sakhAyau. tau bhagavaddarzanAya prasthitau
mahATavyAm prapannau. tRSArtAbhyAM tAbhyAm pAnIyam prAptam.
ekena tRSitena pItam. dvitIya Aha. nAham bhagavata: zikSAm
atikramiSyAmi. aparisrAvaM saprANakam etat pAnIyam iti dharmaz ca
bhagavata: zarIram tam anupAlayatA dRSTa eva mayA bhagavAn. sa
tRSArto bhagavantaM namaskurvan kAlagata:. prasannacittaz ca deve-
SUpapanna:. dvitIyo bhikSu: saprANakam pAnIyam pItvAnupUrvyeNa
bahubhir divasair bhagavata: samIpaM gata: sa ca deveSUpapanno
bhikSu: pUrvaM gata:. yena saprANakam pAnIyam pItaM tasya bhikSor
bhagavatA mAtApitRsambhavaM zarIraM darzitam. etan mama zarIram
pazya. sa ca devalokopapanno bhikSur bhagavatokta:. darzaya zarI-
raM te. devaputrazarIraM divyaM darzitam. sa bhikSu: saMvigna: 
pRcchati. bhagavan. kim idam. bhagavAn Aha. ya eSa devaputro
’nena tRSNArtena saprANakam udakaM na pItam. mayA yathoktA zikSA
rakSitA. eSa dvitIyo mAtApitRsambhavaM zarIraM draSTukAma: saprANa-
kam pAnIyam pItvaitasya mayA mAtApitRsambhavaM zarIraM darzitam.
etac charIraM pazya. yady anena kazcid guNo na dRSTas tena ca
mAtApitRsambhavam etac charIraM dRSTaM na tenAhaM dRSta:. eta-
dartham eva gAthoktA.
@161
cIvarakarNakaM cen nizrAya Akramanti pade pade
aparAdhena tiSThanti na te buddhasya sAntike.
yojanAnAM sahasreSu ye zrutvAna subhASitam
tadartham pratipadyanti te vai buddhasya sAntike.
yathA ca bhagavAn dharmaprItyarthaM nandakasya bhikSAdharma-
zrAvaNAyopasaMkrAnta:. yathA copasthApanakasUtre uktam. pa-
ryeSata bhikSava:. upasthApayati dharmaM ca me dhArayiSyati.
sUtraM geyaM vyAkaraNam itivRttam gAthodAnam. evaM navANgazA-
sanaM yo mama dhArayati tam mArgata. na mAtApitRsambhavasya
zarIsasya upasthApakam mArgayata. kiM kAraNam. yathoktam Rddhi-
pAdanipAte mRgAramAtu: prAsAde. evam bhAviteSu bhikSavas tathA-
gataz caturSu RddhipAdeSu kalpaM vA tiSThet kalpAvazeSaM vA. etad
darzayati. na yUyaM samarthA mama zarIrM kalpaM vA dhArayitum
eSa tu dharmo dhArayitavya:. etan mama zarIram. yathA ca mahAde-
vasUtre uktam. mA mama bhaviSyatha pazcima
[##Lacune d’une feuille.##]
tmanAM yad idam kauNDinyo. mahAprajJAnAM zAriputra:. Rddhima-
tAm maudgalyAyana:. yAvad dAkSiNeyAnAM subhUti: kulaputra:. evaM
sarvasUtraM vaktavyam. bhikSuNInAm agratAsUtre uktam evam upAsa-
kAnAm upAsikAnAm agratAsUtre uktam. tathA catuSparSadasUtram.
@162
bhikSava:. vyakto vinIta: vizArada:. bahuzruta:. dharmakathika:.
dharmArthapratipanna: saMghaM zobhayati. bhikSuNI. upAsaka:. upA-
sikA. bhikSava:. vyaktA vinItA vizAradA bahuzrutA dhArmikA: dhar-
mArthapratipannA: saMghaM zobhayanti. tad api sUtraM vaktavyam.
api ca. ekapudgale ’pi tAvac cAsmAkaM vItarAge ’prameyA dakSiNA.
yathoktam ugrasUtre. pazyogra bhikSu: cIvareNa prAvRtenApramA-
NaM samAdhim upasampadya viharati. aprameyas tasya puNyasya
puNyAbhiSyanda: kuzalAbhiSyanda: sukhasyAhAra:. tathA piNDa-
pAtazayanAsanaglAnapratyayabhaiSajyam paribhuktvApramANaM sa-
mAdhim upasampadya viharati. tad yathogra gRhapate sambahulA
mahAnadya ekIbhAvaM gacchanti. na zakyaM te udakam parisaM-
khyAtum. atha ca punar aprameyo ’saMkhyeyo mahAn udakaskandha
iti saMkhyAM gacchanti. katamA mahAnadya:. gaNgA yamunA sarayU
AryavatI mahI. na zakyaM tadudakam parisaMkhyAtum. atha ca
punar aprameyo ’saMkhyeyo mahAn udakaskandha: saMkhyAM
gacchanti. evam evogra pazya bhikSu: cIvaram paribhuJjann apra-
mANaM samAdhim upasampadya viharati. evam piNDapAtazayanAsa-
naglAnabhaiSajyam paribhuJjann apramANaM samAdhim upasampadya
viharati. apramANas tasya puNyasya puNyAbhiSyanda: kuzalAbhi-
Syanda: sukhasyAhAra:. evam eva pudgale ’pi tAvac chIlavaty asmA-
kaM dattam aprameyaphalam bhavati. tathArAmadAnavihAradAnAni.
@163
velAmasUtre. dakSiNAsUtre vistara: pratyavagantavya:. tathA pari-
nirvRtasya bhagavata: stUpe kRtAyA: pUjAyA aprameyo vipAka:.
yathoktaM karmavibhaGge. dazAnuzaMsAs tathAgatapUjAyA:. kiM
kAraNam. ya: kazcid dAnapati: sa mahAbhogavattAM vA prArthayan
dAnaM dadAti. svargasukhaM vA cintayan. mokSanimittaM vA. tac ca
sarvam uktam. yathA mahAbhogaz ca bhavati. svargeSUpapadyate.
kSipraM ca parinirvAti. evam aprameya: stUpe kRtAdhikArasya
vipAka:. na yathAnyeSAM vAkyAnAM devadattam anena gRhNanti.
a. ka. smAkaM ya: stUpe dattam apaharati. tasyAparimANaM pApam.
teSAm upamAnaM na teSAm pramANaM kriyate. yat kiMcid asmin
pRthivImaNDale sarvasatvAnAM hiraNyasuvarNaM dhanadhAnyaM va-
strAlaMkArAdis tasya sarvasya ya: kazcid apahAraM karoti tasmAt
pApAt prabhUtataram pApaM ya: stUpe dattam apaharati. eSo ’smAkaM
siddhAnta:. yat stUpe dattaM tat stUpe eva yojyam. yat saMghe tat
saMghe evopayojyam. eSa svasiddhAnta: pratiSThApita:. yathAsmAkam
bhagavAn tiSThati tasmiMz ca kRto ’dhikAro ’prameyavipAka:.
katham punar bAhyA ye devAs teSAM datte kim puNyam phalate.
evaM sampratipannA:. buddha: parinirvRta:. asmAkaM devAs
tiSThanti. evaM ca brUma:. yas tiSThati yad eva bhaktA vA dhUpaM
vA puSpaM vA gandhaM vA dIpaM vA bhojanaM vA vastraM vAlaM-
kAraM vA hiraNyaM vA suvarNaM vA prayacchanti kim ayaM hastena
hastaM na pratigRhNAti. atha na pratigRhNAti. buddhasya teSAM ca 
ka: prativizeSa:. atha matam. devAnAM vArcAs teSAm pratikRtaya:
pUjyante. asmAkam api buddhasya dharmazarIraM tiSThati. guNAz ca
pUjyante. pratimAsu yac ca dhUpaM gandham puSpam pratiyacchanti.
evaM kRte ’smAkam eva datte stUpeSu puNyam asti. pUjyante. yasmAn
na pratigRhNanti. tasmAn nAsti devA:. athAsti devA:. kasmAn na pra-
tigRhNanti. kiM kAraNam uktam bhagavatA. trayANAM samavAyena
dakSiNA mahAphalA bhavati. yadi tAvad dAtA bhavati. yac ca dravyaM
dAtavyaM hiraNyasuvarNAdi tac ca bhavati. ye dakSiNIyA: prati-
grAhakA: devA manuSyA vA evaM teSAM trayANAm api samavAyair na
@164
dAnapratidAnaM hastena hastaM dattam mahAphalam bhavati. yady
asty eva kiM ca na pratigRhNanti tad bhaktAnAm. atha pratigRhNanti 
tad bhaktAnAm. atha na pratigRhNanti. kiM kRtvA. atha yuktaM ca
bhaktAnAm evaM krodha: kAraNam. atha teSAM satyam nAsmAkaM 
deva: kruddha iti. ucyate. yadi na kruddhA: kim atha na pra-
tigRhNanti. tasmAn nAsti sa:. idaM tRtIyaM kAraNam. yac ca teSAM
devAnAM devabhaktA: suvarNaM hiraNyaM vA pAdamUle prayacchanti
evaM devasya ko bandho va iti tad yadi tasya dhUpeSu puSpeSu
gandheSu vA mAlyakare vopajyujyate. yena tu dattaM tasya puNya-
phalam asti. atha tad drayam anyair eva gRhItam. yo dAtA tasya
puNyaphalaM nAsti. ye ca gRhNanti vayaM devabhaktA devapAdopa-
jIvina:. devo vayaM caikam iti. teSAm adattadevaizvarye devadra-
vyApahAre kiM kAraNaM devadravyam anyena grAhyam. iha devasya 
samo vA dravyaM gRhyet prativiziSTo vA na ca devasya kazcit tulya: 
prAg eva viziSTataraz ca. te prativiziSTatarA:. kiM kAraNam. yasmAt te
tasya praNipAtaM kurvanti. devapAde ca svapanti. yadA te viziSTatarA:
kimarthaM deva: prasAdyate. atha tatra devadravyagrahaNe pApaM
nAsti. anyeSAm api taskarANAM ye cauryeNa jIvanti. taddravyapa-
rasvApahAraM ca kurvanti. teSAm api pApaM nAsti. atha mAtA pitA
putro rAjA bhRtyaz ca yathA dravyam yathA paitryaM dravyam putro
gRhNAti. bhRtyo vA rAjJo dravyaM gRhNAti. tathA vayam api. evam apy
ayuktam. kiM kAraNaM. putrasya tu pitur dravyaM gRhNato mahAn
pAtaka:. atha matam. rAjabhRtyavad dravyam iti. ucyate. rAjA-
dattAnAM gRhNamANam putraM ca pitA ca dadyAt pitA prAg eva
bhRtyam. tasmAd asmadarthaM so ’yaM dRSTAnta:. yac caivaM
sampratipannA vayaM devabhaktAs tatpAdopajIvinaz ca tasmAd
gRhNIma iti tac cAyuktam. kiM kAraNam. na ca devabhaktAs te deva-
dravyaM gRhNanti. atha gRhNanti na te tadbhaktA bhavanti. na kazcid
bhaktimAn devadravyaM gRhNAti. na teSAM devabhaktir bhavati.
devadravye teSAm bhakti:. na teSAM kiMcid pApaM na vidyate
ye ’dattaM gRhNanti. kiM kAraNam. pUrvaRSibhir mUle chinne
tapovRkSazAkhAyAM yasya luptapitRsnehas tasyetaro jana:. etad
uktam bhavati. yo ’dattaM devadravyaM gRhNAti na tasya kiMcid
akaraNIyam. kiM kAraNam. na te bhaktimanta:. atha te bhakti-
@165
manta:. zatrava: ke khyApitA devasya. atha matam. yathAmamAs
tena teSAM dravyaM na prayojanam. ucyate. asti keSAMcid devA-
nAM zrutir yathA devayajJavidhvaMsanam pRthivyA apahAraz ca
kRta iti. kasmAt te ’mamA na bhavanti. asmAd asmAkam eva dattaM
na devasya. ucyate. dAnapatinA kimartham. asmAkam eva dattam.
yasmAd utsRjya devasya tasmAn na yuSmAkaM dattam. atha matam.
devasyaiva tuSTir yad vayaM gRhNIma:. kimarthaM devena sa
dAtA nokta: eSAm prayaccha eSAM datto ... bhaviSyAmIti. yasmAd
dAtA devena noktas taiz ca gRhItaM tasmAd dAtu: puNyaphalaM
nAsti ye ca gRhNanti teSAm adattAdAnam. atha matam. devasya
puNye ca .... tac cAyuktam. kiM kAraNam. yasmAd devena tad
dravyaM svayam eva gRhya hastena hastaM teSAM na pratipAditam.
yathoktam bhagavatA. trayANAM samavAyena dakSiNA mahAphalA
bhavaty eveti. evaM kiM na dattam. evaM caite viziSTA: samAnAd eva.
ucyate. paradravyApahAram api kariSyati. asti ca ke ... nAnApi jIvanti.
tat paradravyam azaktito na gRhNanti. kecid rAjAdattabhayAt. etAni 
devAnAM ca devabhaktAnAM ca devadharmasya pa...kAni. adyApi 
cAtra bhUtaM vaktavyam etat tAvad devasya tIrthayAtrAm api teSAM 
ka: pratigRhNAti. tAsAM ca nadInAM ca kUlAni vizAlAni pA ... 
kAlagatA:. yat tirtheSu zrAvayanti kas tIrthayAtrAM teSAm prati- 
gRhNAti. atha matam. nadyAM snAyAmas tirtham uddizyAsyA nadyAs 
tasmAt tirtha...yate. siddho `smatpakSa:. kiM kAraNam. asmAkam 
buddhasya zarIraM tiSThati. guNA: pUjyante stUpAni ca dhUpam 
puSpam pratigRhNanti... tA nadya: paurANamArgam utsRjyAnena 
pRthivIpradezena vahanti. te ca RSaya: kAlagatA:. tasmAt teSAM na 
kazcit tIrthayAtrAm pratigRhNAti. evaMvidham eva ye RSINAM te 
brahmarSINAm pUjAprabhRtaya:. kiM kAraNam. kecit tatra sampra- 
tipannA:. brahmAsya jAti:. kecid AkAzyapiyam pUjA: keSAMcid 
lzvara: kartA. apare tv Ahu:. prajApatinA sRSTA: prajAs tasya brAhmaNo 
mukham. bAhus tu kSatriyA:. urubhyAM vaizyA:. padbhyAM zUdrA:. 
evaM te sampratipannA: vayam brUma:. pUrvakAlato devaparIkSAta 
idam pApataram azrotavyaM ca. kiM kAraNam. ye kecana satvA 
dvipadA catuSpadA va teSAM yonimukhAn nirgama:. kim prAptam. 
prajApatiyonicatuSTayaM ca prathamata:. na bhagacatuSTayam. ma- 
nasA vicintyaiva nirmitA:. evaM ca... sarve mukhata eva jAtA:.
katham ekapuruSeNa varNacatuSTayaM jAtaM. yadi ca cAturvarNyam 
prajApatinA jAtam. ete varNAz caNDAlamleccha...yaz ca kuta: 
prAdurbhUtA: tathA hastigavAzvAdaya:. kiM kAraNam eSAm atra 
nAmagrahaNaM na kRtam. kimarthaM noktam. murdhAtaz ca... 
@166
pAdatalAn mlecchA:. striya: pRSThata: hastigavAzvAdIni pAdAGguSThAj 
jAtAni. atha vA kiM noktam. mUrdhAd asurA jAtA: hastata:...ti. 
yasmAd eteSAM ca nAmagrahaNaM na kRtam. tena prabhUtatarA 
mRgapakSiprabhRtaya:. yasmAd idam pUrvAparaviruddham. yad idaM 
ca brAhmaNA:... samA. brAhmaNasya prathama: putro brAhmaNa:. 
dvitIya: kSatriya:. tRtIyo vaizya:. caturtha: zUdra:. paJcamaz
cANDAla:... tato nyUnatarA:. kiM kAraNam prajApate: putraca- 
tuSTayam. teSAm aparimitA: putrA:. evaM kSatriyasyaiva vaizyasya 
zUdrasya prathama: putro brAhmaNa:. dvitIya: kSatriya:. tRtIyo 
vaizya:. caturtha: zUdra:. paJcamaz caNDAla:. zezA nyUnatarA:. kiM 
kAraNam. bIjasadRzam phalam. yathA prajApatez caturvarNam evaM 
tasya putrANAM gotrANAM ca caturvarNam bhaviSyati. atha brAhma- 
NAnAm putrA: sarve brAhmaNA: tasmAt prajApates te tu viziSTatarA:. 
yadi ca te prativiziSTatarA: prajApatinA kim prayojanam. atha 
matam. prajApatinA brAhmaNA nyUnatarA iti. tasmAd brA:maNasya 
prathamaputra: zUdra: zeSA nyUnatarA:. yAvad brAhmaNaputrI 
brAhmaNI yady asya mukhato jAtA. tasmAd agamyA. atha padbhyAM 
jAtA: zUdrA:. evaM teSAm prajApatiparIkSAyA aparimANA doSA:. atha 
matam. prajApati: sraSTA: izvareNa kim prayojanam. athezvara: kartA. 
kim kAraNam. yasmAd uktam. brahmaNedaM jagat sRSTaM lokezvara- 
nirmitam prajApatikRtaM ceti. sa ka: satyam bhavet. evaM te 
'nyonyaviruddhAs tirthakarA vivadanti. atha matam. sahitA bhUtvA 
prajA nirmiNanti. tad apy ayuktam. kiM kAraNam. te pratisAmanta- 
rAjAno yathAnyonyAhaMkArA:. ahaM kartA ahaM karteti. yathoktam. 
karmadveSAbhibhUtAz ca traya evaM yadA ime 
azAzvatasya cittasya te nirmAyu: katham prajA:. 
evaM te sahitA bhUtvAsamarthA: prajAnirmANe. evaM teSAm mAtApi 
mahAdoSa: karmaNA na kiMcin mAtraiva pradarzitam. atha matam. 
adyApi sAvakAzaM. yasmAn nAmagrahaNaM na kRtam. ucyate. adya 
niravakAzaM yasmAn nAmagrahaNaM na kRtam. kiM kAraNam. ekasya 
doSe datte zeSA doSA bhavanti. etad uktam bhavati. yadi tava 
brAhmaNArthaM sahakathAM kuryAt. sa tasya doSo dAtavya:. yadi 
kSatriyeNa yadi vaizyena yadi zUdreNa sahakathA kriyate. yad evam
AsRtya zUdra: kathAM kuryAt saha vaktavyam. tasmAd ayaM doSa ity 
evaM niravakAzaM kRtam bhavati. ya evam pratipannA: buddha:
parinirvRta: kas tA: pUjA: parigRhNAtIti teSAm eva svasiddhAntadoSo 
vaktavya:. tasmAt teSAm eva pratisvaM svasiddhAntAnAM doSo dAta- 
vya:. kiM kAraNam. na hy abhiyuktasya pazcAt prabhRtiyoga:. 
@167
tasmAd anekaprakAreNa teSAm pUrvAbhiyoga: kArya iti. na caitad 
anartham uktam. atraikottarikAsUtraM pratyavagantavyam. trINImAni 
bhikSava: pracchannavAhInIti. katamAni trINi. mAtRgrAma: kUTa- 
kArSApaNo brAhmaNAnAM siddhAnta:. trINImAni bhikSava: vivRtAni 
zobhanti. iti. katamAni trIni. candramaNDalaM sUryamaNDalam 
buddhavacanam. imAni trINi vivRtAni zobhanti. yAny etAni parIkSA- 
kAraNAni devapUjAprajApatiprabhRtInAM sadA kAryam adhikRtya 
bhagavatoktam brAhmaNAnAM siddhAnta: pracchannavAhI. mahA- 
karmavibhaGga ucyate. mahAnti karmANi atra vistareNa vibhaktAni. 
tasmAn mahAkarmavibhaGga: saMgrahasArakarmavibhaGgasarvasAra- 
karmaNAM hinotkRSTamadhyamAni vistareNa kathAmukhAni darzitAni. 
tasmAd api mahAkarmavibhaGga:. gotrAntarIyANAm abhidharma- 
saMyukteSu. 
mahAkarmavibhaGgo nAma samApta:. 
ye dharmA hetuprabhavA hetuM teSAM tathAgato hy avadat 
teSAM ca yo nirodha evaMvAdi mahAzramaNa:. 
syAd rAjA dhArmikaz ca pracuraguNadhRto dharmayuktAz ca sarve 
kAle varSantu meghA: sakalabhayaharA raudrasaMsAradu:khAt. 
udakAnalacaurebhyo mUSikebhyas tathaiva ca 
rakSitavyam prayatnena mayA kaSTena lekhitam. 
yAdRzam pustakaM dRSTvA tAdRzaM likhitam mayA 
yadi zuddham azuddhaM vA mama doSo na vidyate. 
bhagnapRSThakaTigrIvas taptadRSTir adhomukha: 
rakSitavyam prayatnena jIvam iva pratijJAya (^jJayA). 
zreyo 'stu. samvat 531 mArgaziromAse zuklapakSe trayodazyAM 
tithau. rohiNInakSatre zubhaghaTi 2 sukarmayoge 'GgAravAsare. 
tva. anurAdhAphalaprAptam bhavatu. 
zrIzrIrAjAdhirAjaparamezvara paramabhaTTArakaja 
vijayarAjyA:. yajamAnazriyam brUmo yA zrIgAGgalage zrIzrI 
SaDakSarImahAvihAre zAkyabhikSuzrI mama likhyate. 




      




