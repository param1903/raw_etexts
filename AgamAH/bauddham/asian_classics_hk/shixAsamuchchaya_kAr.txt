@001
zikSAsamuccaya kArikA 
yadA mama pareSAM ca bhayaM du:khaM ca na priyam | 
tadAtmana: ko vizeSo yattaM rakSAmi netaram ||1|| 
du:khAntaM kartukAmena sukhAntaM gantumicchatA | 
zraddhAmUlaM dRDhIkRtya bodhau kAryA matirdRDhA ||2|| 
(zikSAdaro) mahAyAnAdbodhisattvasya saMbara: | 
marmasthAnAnyato vidyAdyenAnApattiko bhavet ||3|| 
AtmabhAvasya bhogAnAM tryadhvavRtte: zubhasya ca | 
utsarga: sarvasattvebhyastadrakSA zuddhivardhanam ||4|| 
paribhogAya sattvAnAmAtmabhAvAdi dIyate | 
arakSite kuto bhoga: ki dattaM yanna bhujyate ||5|| 
tasmAtsatvopabhogArthamAtmabhAvAdi pAlayet | 
kalyANamitrAnutsargAt sUtrANAM ca sadekSaNAt ||6|| 
@002
tatrAtmabhAve kA rakSA yadanarthavivarjanam | 
kenaitallabhyate sarvaM niSphalaspandavarjanAt ||7|| 
etatsidhyetsadA smRtyA smRtistIvrAdarAdbhavet | 
Adara: zamamAhAtmyaM jJAtvAtApena jAyate ||8|| 
samAhito yathAbhUtaM prajAnAtItyavadanmuni: | 
zamAcca na caleccittaM bAhyaceSTA nivartanAt ||9|| 
sarvatrApacalo mandamatisnigdhAbhibhASaNAt | 
AvarjayejjanaM bhavyamAdeyazcApi jAyate ||10|| 
anAdeyaM tu taM loka: paribhUya jinAMkuram | 
bhasmacchanno yathA vanhi: pacyeta narakAdiSu ||11|| 
ratnameghe jinenoktastena saMkSepasaMvara: | 
yenAprasAda: satvAnAM tadyatnena vivarjayet ||12|| 
eSA rakSAtmabhAvasya bhaiSajyavasanAdibhi: | 
AtmatRSNopabhogAttu kliSTApatti: prajAyate ||13|| 
sukRtArambhiNA bhAvyaM mAtrajJena ca sarvata: | 
iti zikSApadAdasya bhogarakSA na duSkarA ||14|| 
svArthavipAka vaitRSNyAcchubhaM saMrakSitaM bhavet | 
@003
pazcAtApaM na kurvIta na ca kRtvA prakAzayet ||15|| 
lAbhasatkArabhIta: syAdunnatiM varjayetsadA | 
bodhisattva: prasanna: syAddharme vimatimutsRjet ||16|| 
zodhitasyAtmabhAvasyabhoga: pathyo bhaviSyati | 
samyaksiddhasya bhaktasya niSkaNasyeva dehinAm ||17|| 
tRNacchanna yathA zasyaM rogai: sIdati naidhate | 
buddhAMkurastathA vRddhiM klezacchanno na gacchati ||18|| 
AtmabhAvasya kA zuddhi: pApaklezavizodhanam | 
saMbuddhottayarthasAreNa yatnabhAve tvapAyaga: ||19|| 
kSameta zrutameSeta saMzrayeta vanaM tata: | 
sAmAdhAnAya yujyeta bhAvayedazubhAdikam ||20|| 
bhogazuddhiM ca jAnIyAtsamyagAjIvazodhanAt | 
zUnyatAkaruNAgarbheceSTitAtpuNyazodhanam ||21|| 
grahItAra: subahava: svalpaM ceda manena kim | 
na cAtitRptijanakaM vardhanIyamidaM tata: ||22|| 
AtmabhAvasya kA vRddhirbalAnAlasyavardhanam | 
zUnyatAkaruNAgarbhAddAnAdbhogasya vardhanam ||23|| 
@004
kRtvAdAveva yatnena vyavasAyAzayau dRDhau | 
karuNAM ca puraskRtya yateta zubhavRddhaye ||24|| 
bhadracaryAvidhi: kAryo vandanAdi: sahAdarAt | 
zraddhAdInAM sadAbhyAso maitrI buddhAdyanusmRti: ||25|| 
sarvAvasthAsu satvArtho dharmadAnaM nirAmiSam | 
bodhicittaM ca puNyasya vRddhihetu: samAsata: ||26|| 
siddhi: samyakprahANAnAmapramAdAviyojanAt | 
samRtyAtha saMprajanyena yonizazcintanena ca ||27|| 
##uwestlogo 
The rights of the materials herein are as indicated by the source (S) cited. Rights in the compilation, 
indexing, and transliteration are held by University of the West where permitted by law. See Usage 
policy for details. 
Our Address 
1409 N. Walnut Grove Avenue 
Rosemead, California 91770, U.S.A
(626) 571-8811 ext. 321
sanskrit@uwest. edu 
Newsletter 
Subscribe to our newsletter for latest updates about the canon text of our project 
Email Address 
SUBSCRIBE
@COPYRIGHT 2016, DIGITAL SANSKRIT BUDDHIST CANON 
POWERED BY: PEACENEPAL DOT COM##

