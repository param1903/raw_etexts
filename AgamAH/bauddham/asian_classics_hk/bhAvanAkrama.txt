@194
tApAcchedAcca nikaSAt suvarNamiva paNDitai: |
parIkSya bhikSavo grAhyaM madvaco na tu gauravAt ||
tulanIya-zrImahAbAlatantrarAja 
(sde-dage saMskaraNa `ga’ pR^ 216)
@195
AcAryakamalazIlapraNIto 
bhAvanAkrama: prathama: 
namo maJjuzriye kumArabhUtAya 
[{1. `mahAyAnasUtrANAM ya ityata:…satyAmanyeSAM bodhisattvAnAM’ paryantaM mUlasaMskRtenopalabhyate pATha: |}mahAyAnasUtrANAM ya Adikarmikasya caryAniyama: |
tamadhikRtya saMkSepAd bhAvanAkramastvabhidhIyate ||
acireNa sarvajJatAM prAptukAmai: saMkSepata: karuNA, bodhicittam, pratipattizceti 
triSu sthAneSu prayatitavyam |
buddhatvasya azeSadharmahetumUlaM karuNaiveti jJAtvA sA’’dAveva bhAvayitavyA |
yathoktam AryadharmasaMgItisUtre{2. dege-kA^ (sUtra-'za' 84) | dra^-zikSAsamuccayA: pari^ 16, pR^ 151 |}-“atha khalvavalokitezvaro bodhisattvo mahAsattvo 
bhagavantametadavocat-na bhagavan bodhisattvena atibahuSu dharmeSu zikSitavyam | eko 
dharmo bhagavan bodhisattvena svArAdhita: supratividdha: kartavya: | tasya sarvabuddhadharmA: 
karatalagatA bhavanti | katama ekadharma: ? yaduta mahAkaruNA | mahAkaruNayA bhagavan 
bodhisattvAnAM sarvabuddhadharmA: karatalagatA bhavanti | tadyathA bhagavan yena 
rAjJazcakravartinazcakraratnaM gacchati tena sarvo balakAyo gacchati, evameva bhagavan yena 
bodhisattvasya mahAkaruNA gacchati, tena sarve buddhadharmA gacchanti | tadyathA bhagavan 
jIvitendriye sati anyeSAmindriyANAM pravRttirbhavati, evameva bhagavan mahAkaruNAyAM 
satyAmanyeSAM bodhisattvAnAM] dharmANAM pravRttirbhavati |” iti |
AryAkSayamatinirdeze coktam{3. dege-kA^ (sUtra-`ma’-132) |}-“punaraparam, bhadanta zAradvatIputra, 
bodhisattvAnAM mahAkaruNApyakSayA | tat kasya heto: ? pUrvaGgamatvAt | tadyathApi 
nAma bhadanta zAradvatIputra, AzvAsA: [prazvAsA:]{4. bho^ pA^-[prazvAsA |]} puruSasya jIvitendriyasya 
@196
pUrvaGgamA:, evameva mahAyAna-sambhAra{1. sambhAra-bho^ nAsti |}-samudAgamAya bodhisattvasya mahAkaruNA
pUrvaGgamA” iti vistara: | AryagayAzIrSe{2. dege-kA^ (sUtra-`ca’ 286) |} coktam-"kimArambhA maJjuzrI:, 
bodhisattvAnAM caryA, kimadhiSThAnA ca ? maJjuzrIrAha-mahAkaruNArambhA devaputra, 
bodhisattvAnAM caryA sattvAdhiSThAnA |” iti vistara: |
tathA hi tayA{3. bho^ pA^-mahAkaruNApreryamANA |}preryamANA bodhisattvA: svAtmanirapekSA ekAntena 
paropakArArthatayA atiduSkaradIrghakAlike’pi sambhAropArjanaparizrame pravartante |
tathA coktam AryazraddhAbalAdhAne{4. dege-kA^ (sUtra-`cha' 15) |}-“tatra [mahA]{5. bho^ pA^ -[mahAkaruNayApi] |} karuNayApi 
sarvasattvaparipAcanArthaM [na tat kiJcid{6. koSThAntargatoM’za bhoTabhASAyAm adhika: |} du:khasahitaM janma yanna parigRhNAti] na tat 
kiJcit sukhopAdhAnaM yanna parityajatiM |” iti | ato’tiduSkare pravartamAno 
nacireNaiva sambhArAn paripUryAvazyameva sarvajJapadam adhigacchati | tato buddhadharmANAM 
karuNaiva mUlam | mahAkaruNAparigrahAdeva buddhA bhagavanto’dhigamya sarvajJapadam{7. bho^ pA^-sarvajJajJAna |}
azeSasya jagato’rthaM vikurvANAstiSThanta iti nirvANApratiSThAne saiva bhagavatAM 
mahAkaruNA hetu: |
sA ca du:khitasattvAlambanamanaskArabahulIkArato vRddhim{8. vRddhim-bho^ na |} (upayAti){9. TUcI-pAThe `upetya’ sthAne `upayAti’ iti pATha: samIcInatara: |} |
sarve ca te sattvAstridhAtukAvacarAstrividhadu:khatayA yathAyogam atyanta{10. atyanta-bho^ na |} du:khitA
eveti sarveSveva sattveSu bhAvanIyA | tathA ca ye tAvannArakAste 
vividhacirantanadIrghakAlikadAhAdidu:kha [nadISu]{11. bho^ pA^-[du:khanadISu] |} nimagnA eva bhagavatA varNitA: |
@197
tathA pretA api{1. bho^ pA^-api prAya: |} du:sahatIvrakSuttRSAdidu:kha-[agni]{2. bho^ pa^-[du:khAgni] |} pIDAbhisaMzoSita-
mUrtayastIvradu:kham anubhavanti | yena varSazatenApyazuciM kheTapiNDanaM{3. bho^ pA^-piNDamAtram |} ca bhoktuM na 
labhanta ityAdi{4. bho^ pA^-iti |} varNitaM bhagavatA | tiryaJco’pi paraspara [bhakSaNa]{5. bho^ pA^-[parasparabhakSaNa]|}
krodhavadhahiMsAdibhiranekavidhaM du:khamanubhavanto dRzyanta eva | tathA hi 
kecinnAsikAbhedanatADanabandhanAdibhira{6. bho^ pA^-AtmAtantrI |}-tantrIkRtazarIrA:{7. zarIrA:-bho^ na |} parita: paripIDyamAnA: 
kathamapyanicchanto’pi atidurvahagurubhArodvahanaparikhinnavapuSa:{8. vapuSa:-bho^ na |} pariklAmyanti, 
tathAraNye’pi nivasanto’naparAdhA: kecit kvacit [artha]{9. saM^ paTho’spaSTa: |} to’nviSya hanyante |
nityaM ca bhayavihvalamAnasAstatastata: palAyamAnAstiSThantItyaparimitam eSAM du:khaM{10. bho^ pA^-du:khAnubhavo |}
dRzyata eva | tathA mAnuSye’pi nArakaM du:khaM dRzyata eva | atra ye 
caurAdayo’GgacchedazUlArpaNodbandhanAdibhi: kAryanta eva teSAM nArakameva du:kham | ye 
ca dAridryAdyupahatAsteSAM pretAnAmiva tatkSuttarSAdibhirdu:kham | ye ca bhRtyAdaya: 
parAyattIkRtAtmabhAvA:, ye ca balibhirAkramya pIDyante teSAM tirazcAmiva 
tADanAvarodhanAdi du:kham | tathA paryeSTikRtam anyo'nyadrohopaghAtAdi{11. upaghAta-bho^ na |} kRtaM 
priyaviprayogApriyasaMyogakRtaM{12. bho^ pA^-saMyogAdi |} cAprameyameSAM du:kham | ye kvacid IzvarA: sukhitA iva 
lapyante{13. bho^ pA^-dRzyante |} te’pi viparyavasAnasampado vividhakudRSTigahananimagnA nArakAdi-
@198
du:khAnubhavahetuvividha{1. vividha-bho^ na |} klezakarmANyupacinvanta: prapAtasthAstarava{2. tarava-bho^ na |} iva du:khahetau 
[api]{3. bho^ pA^-[heto api] |} vartamAnA: paramArthato du:khitA eva |
devA api ye tAvat kAmAvacarAste’pi tIvrakAmAgnisandIptamAnasA 
AkSiptacittA ivAsvacchacetasa: kSaNamapi samAdhAnaM cetasAM na labhante | teSAM 
prazamasukhadhanadaridrANAM kIdRzaM nAma tat sukham ? nityacyavanapatanAdi-
bhayazokopahatA: kathaM sukhitA nAma ? ye ca rUpArUpAvacarAste’pi yadi nAma 
kiyatkAlaM du:khadu:khatAM vyatItAstathApyatyantaM kAmAvacarANAm anuzayAnAm 
aprahANAt teSAM punarapi nArakAdivinipAtasambhavAd vipariNAmadu:kham astyeva |
sarve nAma devamanuSyA: klezakarmAdipAratantryAt te saMskAradu:khatayA du:khitA eva |
tadevaM sakalameva jagad du:khAgnijvAlA{4. jvAlA-bho^ na |}valIDham ityavetya yathA mama 
du:khamapriyaM tathAnyeSAmapriyamiti{5. apriyam-bho^ na |} cintayatA sarveSveva sattveSu kRpA bhAvanIyA |
prathamaM tAvad mitrapakSeSu pUrvoktA vividhadu:khAnubhaveSvanupazyatA bhAvanIyA |
tata: sattvasamatayA{6. bho^ pA^-cittasamatayA |} vizeSamapazyatA’nAdimati ca saMsAre na kazcit sattvo 
yo na me zatazo bandhurabhUditi paricintayatA vyasteSu bhAvanIyA | yadA mitrapakSeSviva 
vyasteSu [api]{7. bho^ pA^-[vyasteSu api] |} tulyA karuNA pravRttA bhavati, tadA zatrupakSe’pi tathaiva 
sattvasamatAdimanasikAreNa bhAvanIyA | yadA ca zatrupakSe’pi mitrapakSavat samapravRttA 
bhavati, tadA karmazo dazasu dikSu sarvasattveSu [api]{8. bho^ pA^-[sarvasattveSu api] |} bhAvayet | yadA ca 
du:khitabAlapriyeSviva du:kho{9. bho^ pA^-sarvathA du:kha |}ddharaNecchAkArA svarasavAhinI sarvasattveSu samapravRttA 
kRpA bhavati, tadA sA niSpannA bhavati mahAkaruNAvyapadezaM ca labhate | yathA 
@199
akSayamatisUtre ca varNitam | ayaM ca kRpAbhAvanAkramo bhagavatA’bhidharmasUtrAdau 
varNita: |
tasyai vaM kRpAbhyAsabalAt sakalasattvAbhyuddharaNapratijJayAnuttarasamyak-
sambodhiprArthanAkAram ayatnata eva bodhicittamutpadyate | yathoktam 
AryadazadharmakasUtre{1. dege-kA^ (ratnakUTa-`kha’ 168) |}-“sattvAn atrANAn azaraNAn advIpAn dRSTvA karuNAyai 
cittamupasthApya{2. karuNAyai cittamupasthApya-bho^ na |} yAvadanuttarAyAM samyaksambodhau cittamutpAdayati” iti | yadi nAma{3. yadi nAma-bho^ na |}
parasamAdApanAdinApi bodhisattvasya mahAsattvasya{4. mahAsattvasya-bho^ na |} bodhicittamutpadyate, yathApi 
kRpAvegato yat svameva bodhisattvasya bodhicittamutpadyate tad bhagavatA 
AryatathAgatajJAnamudrAsamAdhau viziSTataratvena varNitam |
tadetad bodhicittaM pratipattivikalamapi saMsAre mahAphalaM bhagavatA varNitam |
tathA coktaM maitreyavimokSe{5. dege-kA^ (avataMsaka-'Ga’ 323) saM^-gaNDavyUhasUtramadhye darabhaGgAsaMskaraNe pR^ 405 |}-“tad yathApi nAma, kulaputra, bhinnamapi vajraratnaM sarvam 
ativiziSTaM suvarNAlaGkAramabhibhavati, vajraratnanAma ca na vijahAti, sarvadAridrayaM ca 
vinivartayati | evameva, kulaputra, pratipattibhinnamapi sarvajJatAcittotpAdavajraratnaM 
sarvazrAvakapratyekabuddhaguNa{6. guNa bho^ na |}suvarNAlaGkAram abhibhavati | bodhicittanAma na vijahAti, 
saMsAradAridryaM ca vinivartayati” iti |
yo’pi pAramitAsu sarveNa{7. sarveNa-bho^ na |} sarvaM sarvathA zikSitum asamartha:, tenApi 
bodhicittam utpAdanIyameva, upAyaparigraheNa mahAphalatvAt | yathA coktam 
AryarAjAvavAdakasUtre{8. etannAmakA bahava: sUtragranthA: kAgyura-saMgrahe vidyante, yathA 214, 215, 221 kramAGkitAstrayo granthA:, 
kintu tatra uddharaNamidaM na prAptam |}-“yasmAt tvaM mahArAja, bahukRtyo bahukaraNIya:, asaha: 
@200
sarveNa sarvaM sarvathA{1. bho^ pA^-sarvathA sarvadA |} dAnapAramitAyAM zikSitum, yAvat prajJApAramitAyAM zikSitum |
tasmAttarhi tvaM{2. tvaM-bho^ na |} mahArAja, evameva sambodhau chandaM zraddhAM prArthanAM praNidhiM ca, 
gacchannapi tiSThannapi niSaNNo’pi zayAno’pi jAgradapi bhuJjAno’pi pibannapi 
satatasamitam anusmara manasikuru bhAvaya | sarvabuddhabodhisattvArya{3. Arya-bho^ na |}zrAvakapratyeka-
buddhapRthagjanAnAm Atmanazca atItAnAgatapratyutpannAni kuzalamUlAni piNDayitvA 
anumodasva agrayA anumodanayA | anumodya ca sarvabuddhabodhisattva-
pratyekabuddhArya{4. Arya-bho^ na |} zrAvakANAM pUjAkarmANi niryAtaya | niryAtya ca sarvasattvasAdhAraNAni 
kuru | tata: sarvasattvAnAM yAvat sarvajJatApratilambhAya sarvabuddhadharmaparipUraNAya dine 
traikAlyam anuttarAyAM samyaksaMbodhau pariNAmaya | evaM khalu tvaM mahArAja, pratipanna: 
san rAjyaM ca kArayiSyasi, rAjyakRtyAni ca na hApayiSyasi, [bodhisambhArAMzca
paripUrayiSyasi]{5. bho^ pA^-[bodhisaMbhArAMzca paripUrayiSyasi] |}” | ityAdi{6. bho^ pA^-ityAdi vistareNa |}kamuktvAha-"atha khalu punastvaM mahArAja, 
samyaksambodhicittakuzalamUlavipAkena anekakRtyo deveSu upapanno’bhU: |
anekakRtyo manuSyeSu upapanno’bhU: | sarvAsu ca devamanuSyopapattiSu AdhipatyaM 
kArayiSyasi” | iti vistara: |
yat puna: pratipattisAraM bodhicittaM tad atitarAM vipulaMphalam iti 
siddham | ata eva AryavIradattaparipRcchAyAm{7. dege-kA^ (ratnakUTa-'ca’ 202) |} uktam-
bodhicittAd vai yat puNyaM tacca rUpi bhaved yadi |
AkAzadhAtuM sampUrya bhUyazcottaritaM bhavet ||
{8. gaGgAbAluka…….ityAdi zlokadvayaM bhoTapAThe na vidyate |}gaGgAbAlukasaMkhyAni buddhakSetrANi yo nara: |
dadyAd ratnaprapUrNAni lokanAthebhya eva hi ||
@201
yazcaika: prAJjalirbhUtvA cittaM bodhAya nAmati |
iyaM viziSyate pUjA yasyA anto na vidyate || iti |
yathA AryagaNDavyUhe{1. dege-kA^ (avataMsaka-`Ga’ 309) saM^-gaNDavyUha: pR^ 196 darabhaGgA |} varNitam-“bodhicittaM kulaputra | bIjabhUtaM sarvabuddhadharmANAm”
iti vistara: | tacca bodhicittaM dvividhaM praNidhicittaM prasthAnacittaM ca |
AryagaNDavyUhe{2. dege-kA^ (avataMsaka-`Ga’ 308) saM^-gaNDavyUha: pR^ 395 darabhaMgA |} varNitam, tathA-“durlabhAste, kulaputra, sattvA: sattvaloke 
ye’nuttarAyAM samyaksambodhau praNidadhati iti | tato’pi durlabhatamAste sattvA
ye’nuttarAM samyaksambodhim abhisamprasthitA:” iti | sakalajagato hitAya buddho 
bhaveyamiti prathamataraM prArthanAkArA cetanA tatpraNidhicittam | yata: prabhRti saMvaragrahaNe 
vartamAnA: sambhAreSu dRzyante{3. bho^ pA^-pravizanti |} tatprasthAnacittam |
saMvarazca vijJAtapratibalasaMvarasthitAt kalyANamitrAt{4. kalyANamitrAt-bho^ na |} parato grAhya: | asati 
pratirUpe grAhake{5. grAhake-bho^ na |} buddhabodhisattvAn AmukhIkRtya yathA {6. bho^ pA^-AryamaJjuzriyA |}maJjuzriyA’mbararAjabhUtena 
bodhicittamutpAditaM tathotpAdanIya: |
evamutpAditabodhicitto bodhisattva: svayameva dAnAdi dadAti{7. dadAti-bho^ na |} pratipattau 
prayokSyate, na hi svayamadAnta: parAn damayatIti mattvA | na cApi vinA pratipattyA 
bodhiravApyate | yathoktam AryagayAzIrSe{8. dege-kA^ (sUtra-'ca’ 291) |}-“pratipattisArANAM bodhisattvAnAM 
bodhirnApratipattisArANAm” iti | AryasamAdhirAje{9. dege-kA^ (sUtra-`da’ 28) saM^-10 pari^ pR^ 54 darabhaGgA |} coktam-“tasmAt 
pratipattisAro bhaviSyAmi ityevaM tvayA kumAra, zikSitavyam | tat kasya heto: ? 
pratipattisArasya hi kumAra, na durlabhA bhavatyanuttarA samyaksambodhi:” iti |
@202
sA ca pratipattirbodhisattvasya pAramitA’pramANasaGgrahavastvAdibhedena 
akSayamatiratnameghAdisUtreSu vistareNa varNitA | tathA laukikazilpAdisthAneSvapi 
yAvad bodhisattvena zikSitavyam | kiM punarlokottareSu dhyAnAdiSu | anyathA kathaM 
sarvAkAraM sattvArthaM kuryu: | sA ceyaM saMkSepeNa bodhisattvasya prajJopAyarUpA pratipattirna 
prajJAmAtraM nopAyamAtram | yathA AryavimalakIrtinirdeze{1. dege-kA^ (sUtra-'ma' 201) saM^-4 pari^ pR^ 116 ti^ saMsthAnam |}-“prajJArahita upAya 
upAyarahitA ca prajJA bodhisattvAnAM bandhanam” ityuktam | upAyasahitA prajJA 
prajJAsahita upAyo mokSatvena varNita: | AryagayAzIrSe{2. dege-kA^ (sUtra-`ca’ 288) |} coktam-“dvAvimau 
bodhisattvAnAM saMkSiptau mArgau | dvAbhyAM mArgAbhyAM samanvAgatA bodhisattvA 
mahAsattvA:{3. mahAsattvA:-bho^ na |}kSipramanuttarAM samyaksambodhim abhisambhotsyante | katamau dvau ? upAyazca 
prajJA ca |” iti |
tatra prajJApAramitAM tyaktvA dAnAdipAramitAsaGgrahavastvAdikaM sarvameva
kSetraparizuddhimahAbhoga[bahu]{4. bho^-pA^-[bahuparivAra] |} parivArasampatsattvaparipAkanirmANAdikasakalAbhyudaya-
dharmasaGgrAhakaM kuzalam upAya ucyate | prajJA tu tasyaiva copAyasyA-
viparItasvabhAvaparicchedahetu: | tayA hi samyagupAyaM vivicyA’viparyasto yathAvat 
svaparArthAnuSThAnAd viSamiva mantraparigRhItaM bhuJjAno na saMklizyate | tathA coktamatraiva 
sUtre{5. dege-kA^ (sUtra-'ca’ 289) |}-“upAya: saGgrahajJAnam, prajJA paricchedajJAnam” iti | AryazraddhAbalAdhAne{6. dege-kA^ (sUtra-'cha’ 28) |}
coktam-“upAyakauzalaM katamam{7. katamam-bho^ na |} ? yat saGgraha: sarvadharmANAm | prajJA katamA ? 
yat sarvadharmANAm asambhedena kauzalam” iti | etau prajJopAyau dvAvapi sarvakAlameva 
sevanIyau bhUmipraviSTairapi na tu prajJAmAtraM nopAyamAtram{8. nopAyamAtram-bho^ na |} | yata: sarvAsveva dazasu 
@203
bhUmiSu bodhisattvasya pAramitAsamudAcAra: paThito dazabhUmikAdau “na{1. dege-kA^ (avataMsaka-'kha’ 31-pari^ pR^ 182) |} ca parizeSAsu 
na samudAcarita” iti vacanAt |
aSTamyAM ca bhUmau bodhisattvasya zAntavihAriNo buddhairvyutthAnaM{2. bho^ pA^-bhagavadbhirbuddhairvyutthAnam |} yattad
virudhyeta | tacca tatastatra pAThAd avagantavyam{3. atra 'dazabhUmisUtrato yadavagantuM nirdeza:, tatpratipAdakAni sUtravAkyAni 'tasya khalu bho jinaputra…
ityAdIni bhoTapAThasAhAyyena atroddhRtAni, tAni 'mAinara buddhisTa TeksT’ dvArA prakAzite saMskaraNe
nopalabhyante |} | [tathA coktaM tatraiva sUtre{4. dege-kA^ (avataMsaka-`kha’ 31 pari^ pR^ 240) saM^-dazabhUmi-pR^ 43 darabhaGgA |}] “tasya 
khalu bho jinaputra, bodhisattvasya evamimAmacalAM bodhisattvabhUmimanugatasya 
pUrvapraNidhAnabalAdhAnasthitasya buddhA bhagavantastasmin dharmamukhasrotasi tathAgata-
jJAnopasaMhAraM kurvanti | evaM cainaM bruvanti-sAdhu sAdhu kulaputra | eSA 
paramArthakSAntirbuddhadharmAnugamAya | api tu khalu puna: kulaputra,{5. kulaputra-bho^ na |} yA asmAkaM 
dazabalacaturvaizAradyabuddhadharmasamRddhi:, sA tava nAsti | tasyA buddhadharmasamRddhe: 
paryeSaNAya abhiyogaM{6. abhiyogaM-bho^ na |} kuru, vIryamArabhasva | etadeva kSAntimukhaM monmokSI: | api tu 
khalu puna: kulaputra, kiM cApi tvayaivaM zAntavimokSavihAro’nuprApta:, imAn 
punarazAntAnaprazAntAn bAlapRthagjanAn nAnAklezasamudAcAra{7. samudAcAra-bho^ na |}prAptAn vividha-
vitarkopahatamAnasAn samanvAhara, apekSasva | api tu khalu puna: kulaputra, 
pUrvapraNidhAnamanusmara sattvArthasaMprApaNAM jJAnamukhAcintyatAM ca | api tu khalu puna:  
kulaputra, eSA sarvadharmANAM dharmatA | utpAdAdvA tathAgatAnAmanutpAdAdvA sthitaivaiSA 
dharmatA{8. dharmatA-bho^ na |} dharmadhAtusthiti: yadidaM sarvadharmazUnyatA sarvadharmAnupalabdhi: | naitayA tathAgatA 
eva kevalaM prabhAvyante, sarvazrAvakapratyekabuddhA api hyetAmavikalpa-
dharmatAmanuprApnuvanti |
@204
api tu khalu puna: kulaputra, prekSasva tAvat tvamasmAkaM kAyApramANatAM ca 
jJAnApramANatAM ca buddhakSetrApramANatAM ca jJAnAbhinirhArApramANatAM ca 
prabhAmaNDalApramANatAM ca svarAGgavizuddhyapramANatAM ca | tathaiva 
tvamapyabhinirhAramutpAdaya | api tu khalu puna: kulaputra, ekastveSa Aloko yo’yaM 
sarvadharmanirvikalpAloka: | IdRzAstu kulaputra, dharmAlokAstathAgatAnAmaparyantagatA 
aparyantakRtA aparyantabaddhA:, yeSAM saMkhyA nAsti, gaNanA, pramANamupaniSadaupamyaM 
nAsti, teSAmadhigamAya abhinirhAramutpAdaya | api tu khalu puna: kulaputra, prekSasva 
tAvad dazasu dikSu apramANakSetratAM ca apramANasattvatAM ca apramANadharmavibhaktitAM 
ca | tatsarvamanugaNaya | yathAvattayA abhinirhAramutpAdaya{1. yathAvattayA abhinirhAramutpAdaya-bho^ na |} | `{2. `iti hi bho jinaputra……ityata:…….niSpAdayati |’ paryanto’zaM: mUlasaMskRtAnuvAdabhUteSu
kAgyura-saMskaraNeSu ya: pATha:, bhAvanAkramoddhata: bhoTAMza: tribhyo’pi bhinna: |}iti hi bho jinaputra,
te buddhA bhagavanta evaM bhUmyanugatasya bodhisattvasya evaM pramukhAnyaprameyANyasaMkhyeyAni 
jJAnAbhinirhAramukhAnyupasaMharanti, yairjJAnAbhinirhAramukhairbodhisattvo’pramANajJAna-
vibhaktito’bhinirhArakarmA{3. bho^ pA^-mArgAbhinirhAra |}bhiniSpAdayati |’ ArocayAmi te bho jinaputra, 
prativedayAmi | te ced buddhA bhagavantastaM bodhisattvamevaM sarvajJajJAnAbhinirhAramukheSu
nAvatArayeyustadevAsya parinirvANaM bhavetsarvasattvakAryapratiprasrabdhizca |” iti vistara: |
yacca AryavimalakIrtinirdeze gayAzIrSe coktaM tadapi pUrvoktaM virudhyate, 
evaM sAmAnyenaiva tatrAbhidhAnAt | yat sarvaMdharmasaGgrahavaipulye{4. dege-kA^ (sUtra `ja’ 183) idaM sUtraM `Arya-sarvadharmavaidalyasaMgrahasUtra’ to’bhinnam |} coktaM tadapi virudhyate 
eva | tatroktam-“sUkSmaM hi maJjuzrI:, saddharmapratikSepakarmAvaraNam | yo hi 
kazcinmaJjuzrI:, tathAgatabhASite dharma ekasmin zobhanasaMjJAm utpAdayati |
ekasminnazobhanasaMjJAm utpAdayati | sa saddharmaM pratikSipati | tena saddharmaM
pratikSipatA tathAgato’bhyAkhyAto bhavati” iti vistaram uktvA Aha-“yo’yaM
metreya, SaTpAramitAsamudAgamo bodhisattvAnAM bodhAya taM te mohapuruSA evaM vakSyanti |
prajJApAramitAyAmeva bodhisattvena zikSitavyam, kiM zeSAbhi: pAramitAbhiriti |
@205
te’nyA{1. anyAm-bho^ na |}mupAyapAramitAM dUSayitavyAM manyante | tat kiM manyase, ajita ! duSprajJa: 
sa{2. bho^ pA^-ahaM kAzirAjo’bhUm |} kAzirAjo’bhUd yena kapotArthaM zyenAya svamAMsAni dattAni ? maitreya Aha no 
hIdam, bhagavan | bhagavAnAha-yAni mayA maitreya, bodhisattvacaryAM caratA 
SaTpAramitAsaMyuktAni kuzalamUlAnyupacitAni, apakRtaM nu tai: kuzalamUlai: ? maitreya 
Aha-no hIdaM bhagavan{3. bhagavan-bho^ na |} | bhagavAn Aha tvaM tAvad ajita, dAnapAramitAyAM SaSTiM 
kalpAn samudAgata: | yAvat prajJApAramitAyAM SaSTiM kalpAn samudAgata:, tat te 
mohapuruSA evaM vakSyanti-ekanayenaiva bodhiryaduta zUnyatAnayena” iti vistara:{4. TuccI-mahodayena sampAdite saMskaraNe vairocanAbhisambodheruddharaNa atrevopanyastam, kintvasmAdhista-
duddharaNaM bhoTapAThAnusAram AryadharmasaGgIteruddharaNAnantaramupasthApitam |} |
evaM hi bhagavatAm apratiSThitanirvANaM sidhyati | tathA hi dAnAderupAyasya 
rUpakAyakSetraparivArAdimahAbhogatAphalasampatparigrahAd bhagavatAM na nirvANe-
‘vasthAnam | prajJayA ca{5. ca-bho^ na |} sakalaviparyAsaprahANAd na saMsAre’vasthAnam, 
viparyAsamUlatvAt saMsArasya | anyacca{6. anyA-bho^ na |} prajJopAyasvarUpayA pratipadA 
samAropApavAdAntavivarjanena madhyamA pratipad udbhAvitA | prajJayA samAropAntasya 
varjanAd upAyenApavAdAntasya varjanAt | ata eva AryadharmasaGgItAvuttam{7. dege-kA^ (sUtra-`za’ 18) |}-
“lakSaNAnuvyaJjanarUpakAyapariniSpAdanAbhiratazca bhavati, na dharmakAyAbhisamaya-
mAtrAbhirata:” iti | punaruktam-“prajJopAyajanitastathAgatAnAM parapratyayata: 
saMbhavo’nugantavya:” iti | vairocanAbhisambodhau coktam{8. dege-kA^ (tantra-`tha’ 153) uddharaNamidaM bhoTapAThAnusAram dra^ `saMbhavo’vagantavya:’ ityAdyanantaram |}-“tadetat sarvajJajJAnaM 
karuNAmUlaM bodhicittahetukam upAyaparyavasAnam” iti | tasmAdubhayaM sarvakAlameva
bodhisattvena sevanIyam |
@206
yat punaruktam{1. yat punaruktam-bho^ na |}-“kolopamaM dharmaparyAyam AjAnadbhirdharmA eva
prahAtavyA:, prAg{2. prAg-bho^ na |} evAdharmA:” iti | tad viparItAbhinivezaprahANata: prahAtavyA 
ityabhiprAyAduktam, na tu prayojanasampAdanArthamapi nAzrayaNIyam | tathA coktam-
“dharma: pragrahItavyo nodgrahItavya:” iti | nonmArgeNa pragrahItavya ityartha: | yaccApi 
kvacid dAnAdi sAMsArikaphalatvena varNitaM tat prajJArahitAnAM dAnAdInAM pUrvam uktaM 
tAvanmAtrakuzalamUlasantuSTAMzcAdhikRtyottara {3. bho^ pA^-uttarottaram |}kuzalamUle protsAhanArtham | anyathA 
[Arya-]{4. bho^ pA^ [Aryavimala…] |} vimalakIrtinirdeza:{5. TUcI pAThe-vimalakIrtyAdinirdeza: |} [Adi pUrvokta:]{6. bho^ pA^ [AdipUrvokta:] |} sarva eva virudhyeta | tasmAttu 
dvAvapi prajJopAyau sevanIyAviti sthitam |
tatra prajJAparigRhItA dAnAdaya: pAramitAvyapadezaM labhante nAnyatheti | ato 
dAnAdiparizuddhaye samAdhAnam AsthAya prajJopAdAnArthaM yatnaM kurviti |
tatra prathamaM tAvat zrutamayI prajJotpAdanIyA | tayA hi tAvad AgamArtham 
avadhArayati | tatazcintAmayyA prajJayA nItaneyArthaM nirvedhayati | tatastayA nizcitya 
bhUtamarthaM bhAvayennAbhUtam | anyathA hi viparItasyApi bhAvanAd vicikitsAyAzcA-
vyapagamAt samyagjJAnodayo na syAt | tatazca vyarthaiva bhAvanA syAt | yathA 
tIrthikAnAm |{7. bho^ pA^-tIrthikAnAM bhAvanA |} uktaM ca bhagavatA samAdhirAje{8. dege-kA^ (sutra-`da’ 27) saM^-9 pari, pR^ 49 darabhaGgA |}-
nairAtmyadharmAn yadi pratyavekSate 
tAn pratyavekSya yadi bhAvayeta |
sa heturnirvANaphalasya prAptaye 
yo anyaheturna sa bhoti zAntaye || iti |
@207
tasmAccintAmayyA prajJayA yuktyAgamAbhyAM pratyavekSya bhUtameva vastusvarUpaM 
bhAvanIyam | vastUnAM svarUpaM ca paramArthato’nutpAda evAgamato yuktitazca nizcitam |
tatrAgamato yathoktam AryadharmasaGgItau{1. dege-kA^ (sUtra-`za’ 6) |}-“anutpAda: satyamasatyam{2. bho^ pA^-utpAdAdayo’nye |} anye 
dharmA:” iti | ettcca paramArthAnukUlatvAd anutpAda: satyamityuktam | paramArthatastu 
notpAdo nApyanutpAda:, tasya sarvavyavahArAtItatvAt | punazcAtraiva{3. dege-kA^ (sUtra-`za’ 43) |} coktam-
“utpAdanirodhAbhiniviSTa: kulaputra, lokasanniveza:, tasmAt tathAgato mahAkAruNiko 
lokasyottrAsapadaparihArArthaM vyavahAravazAd uktavAn, utpadyate nirudhyate ceti na 
cAtra kasyacid dharmasyotpAda:” iti | AryabuddhasaGgItau{4. dege-kA^ (sUtra-`ja’ 222) |} coktam-“katamA yoniza: 
pRcchA, katamA yoni: ? Aha anutpAdo yoni:, tasya pRcchA yoniza: pRcchA” |
punaratraivoktam{5. dege-kA^ (sUtra-`ja’ 202) |}-“cakAramukhA:{6. saM^ TUcI-pAThe `AkAramukhA: |’} sarvadharmAzcyutpattivigatA: | abhAvamukhA:{7. bho^ pA^-svabhAvamukhA: sarvadharmA: |}
sarvadharmA:, svabhAvazUnyatAm upAdAya” iti | AryasatyadvayavibhAge{8. dege-kA^ (sUtra-`ma’ 249) |}
cAnutpAdasamatayA sarvadharmANAM samatA bhavati | prajJApAramitAyAM coktam{9. prajJApAramitAyAM coktam……. ? |}-“rUpaM 
subhUte, rUpasvabhAvena zUnyam, yAvad vijJAnaM vijJAnasvabhAvena zUnyamiti 
svalakSaNazUnyatAm upAdAya” iti | hastikakSye{10. dege-kA^ (sUtra-`cha’ 105) |} coktam-
na kazcillabhyate bhAvo yasyotpAdasya saMbhava: |
asaMbhaveSu dharmeSu bAla: sambhavamicchati ||iti|
@208
pitAputrasamAgame{1. dege-kA^ (ratnakUTa-`Ga’ 162) |} coktam-“sarva ete dharmA: sarve samAstraikAlyasamatayA |
atIte’dhvani sarvadharmA: svabhAvarahitA yAvat pratyutpanne’dhvani” iti | evaM tAvad 
Agamata: pratyavekSaNIyam | yuktyA hi sthirIkRtasyAgamArthasyAnyairapohitum 
azakyatvAt | ato yuktyApi{2. yuktayApi-bho^ na |} pratyavekSaNIyam |
tatra saMkSepato yuktirucyate | utpAdo bhAvAnAmahetuko vA syAt sahetuko 
vA | na tAvad ahetuka: kAdAcitkatvadarzanAt | kAraNAnapekSA hi vizeSAbhAvAd 
utpAdakAlavat sadA sarvatraiva ca bhAvA: kiM na bhaveyu: | abhAvakAlAd avizeSAd vA 
utpAdakAle’pi naiva bhaveyu: | evaM tAvanna nirhetuko yukta: | nApi sahetuka: | tathA 
hi yastAvadIzvarAdistIrthikairnityo hetu: kalpitastato bhAvA na jAyante 
krameNotpAdadarzanAt | na tvavikalakAraNasya [phalasya]{3. bho^ pA^-[vikalakAraNasya phalasya] |} krameNotpAdo yukto 
nirapekSatvAt | nApIzvarAde: svayaM samarthasya parApekSA | nityatvena parairanupa-
kAryatvAt | anupakArye tasmin cApekSA’yogAt | ata evezvarAdInAM 
sarvasAmarthyazUnyatvAd vandhyAputrAdivad ni:svabhAvatvameva, arthakriyAsamarthatvAd 
vastuna: | teSAM kvacidapi kArye na krameNa sAmarthya yathA vicAritam | nApi 
yaugapadyena, tathA hi sarvakAryaM sakRd utpAdyottarakAle’pi yadyutpattisamartha evAsau 
tadA punarapi samarthasvabhAvAnuvRttau pUrvavat kAryotpattiprasaGga: | ananuvRttau vA 
pUrvasvabhAvaparityAgAd anityatvaprasaGga: |
tasmAnna nityaM nAma kiJcid vastu vidyate | ata evoktaM bhagavatA{4. dege-kA^ (sUtra-`ca’ 83) saM^-laGkAvatAra-2 pari^ pR^ 31 darabhaMgA |}-
“asatyasamAropa: punarmahAmate, AkAzanirodhanirvANa [Adi]{5. bho^ pA^-[nirvANAdi] |} akRtaka-
bhAvAbhinivezasamAropa:” iti | tasmAnna nityAd eSAmutpAdo yukta: |
nApyanityAttatrAtItAnAgatayoravastutvAnna tAvattato janma yuktam ahetukatvaprasaGgAt |
nApi vartamAnAt, samAnAsamAnakAlayostata utpAdAyogAt | tathA hi na tAvat
@209
samAnakAlaM kAraNaM tatsvabhAvavat kAryasyApi tatsamAnakAlabhAvitayA niSpannatvAt |
nApi bhinnakAlam, kAlAntaravyavadhAnenotpAde’tItAderevotpattiprasaGgAt |
avyavadhAnenApyutpAde sarvAtmanA yadyavyavadhAnaM tadaikasminneva kSaNe sarvakSaNAnAm 
anupravezAt kalpasya kSaNamAtratAprasaGga | yathA paramANo: sarvAtmanA saMyoge 
piNDasyANumAtratAprasaGga: | athaikadezena{1. bho^ pA^-dezaspRSTa |}, tadA kSaNasya sAvayavatvaprasaGga: |
svato’pi notpadyante, nirhetukapakSeNaivAsya pakSasya saGgRhItatvAt svAtmani ca 
kAritravirodhAt | nApyubhayata: ubhayapakSabhAvidoSadvaya-[saGgraha{2. bho^ pA^-[saMgrahaprasaGgAt] |} prasaGgAt |
tasmAt paramArthato’nutpannA evAmI bhAvA: | saMvRtyA tUtpAdasya 
vidyamAnatvAnnAgamAdivirodha: | tathA coktaM bhagavatA{3. dege-kA^ (sUtra-`ca’ 174) saM^-laGkAvatAra- ||10 |429 || pR^ 135 darabhaGgA |
TUcI pAThe-bhAvA jAyante saMvRtyA paramArthe’svabhAvakA: |
ni:svabhAveSu bhAveSu bhrAnti: sA saMvRtirmatA ||}-
bhAvA vidyanti saMvRtyA paramArthe na bhAvakA: |
ni:svabhAveSu yA bhrAntistatsatyaM saMvRtirbhavet || iti |
iyaM ca yuktirbhagavato’bhipretA zAlistambAdau | svata: parata ubhAbhyAm ahetozca 
janmaniSedhAt |
athavA evaM yuktyA vicArayet | dvividhA bhAvA rUpiNo’rUpiNazca |
tatrApi tAvad rUpiNo ghaTAdayaste’Nuzo vibhinnarUpatvAd naikasvabhAvA: | aNUnAM 
pUrvAparasthitAnAM pUrvAdidigbhAgatvena vibhidyamAnAnAm asiddhAvapyaNusaMcayAtmakatve 
nAnekasvabhAvo yukta:, na caikAnekasvabhAvavyatirekeNApara: kazcid 
bhAvasvabhAvo’stIti ni:svabhAvA evAmI paramArthata: svapnAdyupalabdharUpAdivad rUpiNo 
bhAvA: | etacca bhagavataiva coktam AryalaGkAvatAre{4. dege^-kA^ (sUtra-`ca’ 76) saM^-2 pari^, pR^ 24 darabhaGgA |}-“goviSANaM punarmahAmate,
@210
aNuzo’pi vibhidyamAnaM nAvatiSThate | punara{1. punarapi-bho^ na |}pyaNavo’pi bhidyamAnA aNutvalakSaNena 
nAvatiSThante” iti |
ye cArUpiNaste’pi tathaiva vicAryamANA ni:svabhAvA eva | tathAhi,
bAhyasya nIlAderarthasyAbhAvAt sAmarthyata eva vijJAnAdayo’rUpiNa: skandhA
nIlAdirUpeNa pratibhAsanta{2. pratibhAsanta-bho^ na |} ityabhyupeyam | uktaM ca bhagavatA{3. dege-kA^ (sUtra-`ca’ 176) saM^-laGkAvatAra || 10 | 489 || pR^ 139, darabhaGgA |}-
“bahirdhA nAsti vairUpaM svacittaM dRzyate bahi: |” iti |
tatazca nIlAdicitrAkAranirbhAsatayA grAhyagrAhakAkAranirbhAsatayA naikasvabhAvA amI 
yukta: | na caikasyAnekarUpatA yuktimatI, ekAnekavirodhAt | ekasya kasyacit
svabhAvasyAsiddhAvanekarUpatA'pyayuktimatI, ekasamUharUpatvAd anekasya |
athavA tatrAlIkA evAmI rUpAdaya AkArA: pratibhAsanta ityabhyupagamyate, 
tadA vijJAnam apyalIkaM prApnoti | vijJAnasya tatsvarUpAvyatirekAt | na hi svayaM 
prakAzamAnarUpatAvyatirekeNAnyad vijJAnasya rUpamasti | svayaM ca na{4. na-bho^ na |} nirbhAsante 
rUpAdaya: | teSAM ca vijJAnasvarUpApannAnAm alIkatve sarvameva vijJAnam alIkam 
abhyupetaM syAt | tasmAd{5. tasmAd-bho^ na |} “mAyopamaM ca vijJAnam” ityuktaM bhagavatA |
tasmAd ekAnekasvabhAvazUnyatvena paramArthato’lIkA evAmI sarvabhAvA iti 
nizcitametat | ayaM cArtha ukto bhagavatA laGkAvatAre{6. dege-kA^ (sUtra-`ca’ 184) saM^-|| 10 | 709 || pR^ 154 darabhaGgA |}-
yathaiva darpaNe rUpam ekatvAnyatvavarjitam |
dRzyate na ca tatrAsti tathA bhAveSu bhAvatA || iti |
@211
ekatvAnyatvavarjitam{1. ekatvAnyatvavarjitam iti-bho^ na |} iti, ekatvAnyatvarahitam ityartha: | punazcoktam{2. dege-kA^ (sUtra-`ca’ 164) saM^-laGkAvatAra || 2 ||173 || pR^ 48, darabhaGgA |}-
buddhyA vivicyamAnAnAM svabhAvo nAvadhAryate |
ato nirabhilApyAste ni:svabhAvAzca darzitA: || iti | 
tadevaM cintAmayyA prajJayA nizcitya bhUtamarthaM tasya pratyakSIkaraNAya 
bhAvanAmayIM prajJAm utpAdayet | {3. bahu-bho^ na |}bahuzrutAdimAtrakeNa nArtha: pratyakSo bhavatIti 
niveditam AryaratnameghAdiSu | anubhavazca pratipattRNAm, na cApi sphuTatara-
jJAnAlokodayam antareNa samyagAvaraNatamo’pahIyate | bhAvanAbahulIkAra-
tazcAbhUte’pyarthe sphuTatarajJAnam utpadyate | yathA azubhAdi{4. azubhAdi-bho^ na |}pRthvIkRtsnAdi-
samApannAnAM [jJAnodbhavatve]{5. bho^ pA^-[jJAnodbhavatve] |} kimpunarbhUte | tathA ca bhAvanAyA: parisphuTajJAnaphalatvena 
sAphalyamuktam AryasamAdhirAje{6. dege-kA^ (sUtra-`da’ 13) saM^-|| 4 | 16 || pR^ 21, darabhaGgA |}-
ArocayAmi prativedayAmi vo 
yathA yathA bahu ca vitarkayennara: |
tathA tathA bhavati tannimittacitta-
stehi vitarkehi tannizritehi || iti vistara:{7. bho^ pA^-ityAdi |} |
tasmAt tattvaM sAkSAtkartukAmo{8. kAmo-bho^ na |} bhAvanAyAM pravartate |
tatra prathamataraM tAvad yoginA zamatho niSpAdanIyazcittasthirIkaraNAya |
salilavaccaJcalatvAccittasya, na zamathamAdhAramantareNa sthitirasti | na cAsamAhitena
@212
cetasA yathAbhUtaM zakyate jJAtum | uktaM hi bhagavatA{1. dege-kA (AryadharmasaGgItisUtra-`za’ 52) |}-“samAhitacitto{2. citto-bho^ na |} yathAbhUtaM 
prajAnAti” iti | zamatho lAbhAdikAmanAnirapekSasya samyakpravRttau{3. bho^ pA^-zIlasamyaksthita |} sthirasya 
du:khAdyadhivAsanazIlasyArabdhavIryasya zIghrataraM sampadyate | ata eva 
AryasaMdhinirmocanAdau dAnAdaya uttarottaratvena varNitA: |
tadevaM zIlAdizamathasamabhAreSu sthito mano’nukUladeze sarvabuddhabodhisattveSu 
praNAmAdikaM kRtvA pApadezanAM puNyAnumodanAM vidhAya sakalajagadabhyuddharaNAzayo 
mahAkaruNAm evAbhimukhIkRtya kAyam RjuM praNidhAya sukhAsanopaviSTa:
paryaGkamAbhujya samAdhimabhiniSpAdayet |
tatra prathamaM tAvad yad vastu vicArayitavyaM yAvatA prakAreNa saGkSepata: 
sakalavastusaGgraho bhavati tatra cittaM badhnIyAt | saGkSiptaM punarvastu rUpyarUpibhedena 
dvidhA bhavati | etaccAdikarmikasya vikSepadoSaparihArArthaM saMkSiptaM tAvad yuktam
Alambayitum | yadA tu jitamanaskAro bhavati tadA skandhadhAtvAdibhedena vizodhya{4. vizodhya-bho^ na |}
vistarazo’pyAlambata eva | tathA sandhinirmocanAdau yoginAm aSTAdazaprakAra-
zUnyatAlambanAdibhedena nAnA{5. nAnA-bho^ na |}prakAram Alambanam uktam |
atraiva bhagavatA sattvAnugrahAd rUpyarUpyAdibhedena saMkSepamadhyavistarai: 
vastubhedo’bhidharmAdau nirdiSTa: | tacca vastu adhyA{6. adhyA-bho^ na |}ropApavAdaparihArAya 
skandhadhAtvAdisaGgrahato gaNayet | tato nizcitya sarvavastusaGgrahaM tatraiva punazcittaM 
prabandhena prerayet | 
yadA tvantarA rAgAdinA cittaM bahirvikSipet tadAvagamya vikSepatAm 
azubhAdibhAvanayA vikSepam upazAmya punastatraivoparyupari cittaM prerayet |
@213
azubhAdibhAvanAkramastu granthavistara{1. bho^ pA^-akSarabAhulya |} bhayAnna likhita: | yadA tu cittaM{2. cittaM-bho^ na |} tatrAnabhirataM 
pazyet, tadA samAdherguNadarzanato’bhiratiM tatra bhAvayet | vikSepadoSadarzanAd aratiM 
prazamayet | atha yadA styAnamiddhAbhibhavAd AlambanagrahaNAprakaTatayAlInaM cittaM 
bhavati tadA lokasaMjJAbhAvanayA prAmodyavastubuddhAdiguNamanasikArAt [vA{3. bho^ pA^-[manasikArAt vA layaM] |}]layam 
upazAmya punastadevAlambanaM dRDhataraM gRhNIyAt |
atha yadA pUrvahasitaramitAdyanusmarato’ntarA cittam uddhataM pazyet, 
tadA’nityatAdisaMvega{4. bho^ pA^-saMvegavastu |}manasikArAd auddhatyaM prazamayet | tata: punastatraivAlambane 
cittasyAnabhisaMskAravAhitAyAM yatnaM kurvIta | atha yadA layauddhatyAbhyAM viviktatayA 
samapravRttaM svarasavAhicittaM pazyet tadAbhogazithilIkaraNAd upekSeta | yadA tu 
samapravRtte satyAbhoga: kriyate, tadA cittaM vikSipet |
yadA tu tatrAlambane’nabhisaMskAravAhi yAvadicchaM cittaM pravRttaM bhavati, tadA 
zamatho niSpanno veditavya: | etacca sarvazamathAnAM sAmAnyalakSaNam, 
cittaikAgratAmAtrasvabhAvatvAt zamathasya | AlambanaM tu tasyAniyatameva | ayaM ca 
zamathamArgo bhagavatA{5. bhagavatA-bho^ na |} Arya prajJApAramitAdau{6. bho^ pA^-AdAvapi |} nirdiSTa: | yad Aha-“tatra cittaM 
sthApayati, saMsthApayati, avasthApayati, upasthApayati, damayati, zamayati, 
vyupazamayati, ekotIkaroti, samAdadhAti” iti navapadai: |
tatra sthApayati, Alambanena badhnAti | saMsthApayati, tatraivAlambane prabandhena 
pravartayati | avasthApayati, vikSepam avagamya taM pariharati | upasthApayati, 
vikSepaM parihRtya uparyupari punastatraivAlambane sthApayati | damayati, 
ratimutpAdayati | zamayati, aratiM vyupazAmayati vikSepadoSadarzanAt | vyupazamayati, 
styAnamiddhAdIn vyutthitAn vyupazamayati | ekotIkaroti, 
@214
Alambane{1. Alambane-bho^ na |} ‘nabhisaMskAravAhitAyAM yatnaM karoti | samAdadhAti, samaprAptaM cittam 
upekSate samanvAharatItyartha: | eSa caiSAM padAnAm artha: pUrvAcAryai: maitreyeNa ca 
vyAkhyAta: | 
saMkSepeNa sarvasyaiva samAdhe: SaD doSA bhavanti | kausIdyam 
AlambanasaMpramoSa:, layauddhatyam, anAbhoga:, Abhogateti | teSAM pratipakSeNASTau 
prahANasaMskArA bhAvanIyA: | tad yathA-zraddhA, chanda:, vyAyAma:, prazrabdhi:, smRti:,
samprajanyam, cetanA, upekSA ceti | tatrAdyAzcatvAra: kausIdyasya pratipakSA: |
tathAhi-samAdherguNeSvabhisampratyayalakSaNayA zraddhayA tatra yogino'bhilASa utpadyate |
tato'bhilASAd vIryamArabheta | tadvIryabalena kAyacittakarmaNyatAm AsAdayati |
tata: prazrabdhakAyacetasa: kausIdyam vyAvartate | ata: zraddhAdaya: kausIdyaprahANAya 
bhAvanIyA: | smRtirAlambanasampramoSasya pratipakSa: | samprajanyaM layauddhatyayo: 
pratipakSa:, tena layauddhatyayo: samyagupalakSaNAt | layauddhatyAprazamanakAle 
tvanAbhogadoSa:, tatpratipakSeNa ca cetanA bhAvanIyA | layauddhatyaprazame sati yadA cittaM 
prazamavAhi tadA’’bhogadoSa:, tatpratipakSastadAnImupekSA bhAvanIyA |
ebhiraSTAbhi: prahANasaMskArai: samanvAgata: samAdhi: paramakarmaNyo bhavati |
RddhyAdIn guNAn niSpAdayati | ata evoktaM sUtre{2. uktaM sUtre………..? |}-“[aSTa]{3. bho^ pA^-[aSTa prahANa] |} prahANa [saMskAra]{4. bho^ pA^-[saMskArasamanvAgata:] |}
samanvAgata: RddhipAdaM bhAvayati” iti | eSA ca cittaikAgratA 
uttarottarakarmaNyatAsamprayogAd AlambanAdiguNavizeSayogAcca dhyAnArUpisamApatti: 
vimokSAdivyapadezaM labhate |
tathA hi yadopekSAvedanAsamprayuktA savitarkasavicArA sA bhavati, 
tadA’nAgamyA ucyate [prathamadhyAnaprayogacittatvAt]{5. bho^ pA^-[prathamadhyAnaprayogacittatvAt] |} | yadA ca kAmatRSNayA
@215
[pApadharmaizca]{1. bho^ pA^-[pApadharmaizca] |} viviktA bhavati, [vitarkavicAra]{2. bho^ pA^-[vitarkavicAra] |} prItisukhAdhyAtmasamprasAdai:{3. adhyAtmasamprasAdai:-bho^ na |}
samprayuktA bhavati, tadA prathamaM dhyAnam ucyate | ata eva prathamadhyAnaM 
vitarkamAtrarahitaM dhyAnAntaramucyate | yadA vitarkavicArarahitA prathama- 
dhyAnabhUmitRSNayA viviktA ca bhavati, prItisukhAdhyAtmasamprasAdai: samprayuktA bhavati, 
tadA dvitIyaM dhyAnamucyate | yadA tu dvitIyadhyAnabhUmitRSNayA viviktA bhavati, 
sukhopekSAsmRtisamprajanyasamprayuktA bhavati, tadA tRtIyaM dhyAnam ucyate | yadA 
tRtIyadhyAnabhUmitRSNayA viviktA bhavati, adu:khAsukhopekSAsmRtyabhisamprayuktA bhavati, 
tadA caturthaM dhyAnamucyate | evam ArUpyasamApattivimokSAbhibhvAyata-
nAdiSvAlambanAkArAdibhedena yojyam |
tadevamAlambane cittaM sthirIkRtya prajJayA vivecayet | yato 
jJAnAlokotpAdAt sammohabIjasyAtyantaprahANaM bhavati | anyathA hi tIrthikAnAmiva 
samAdhimAtreNa klezaprahANaM na syAt | yathoktaM sUtre{4. dege-kA^ (sUtra-`da’ 27) saM^-samAdhirAjasUtra-|| 9| 36|| pR^ 49 darabhaGgA |}-
kiJcApi bhAvayet samAdhimetaM 
{5. TUcIpAThe-na vApi bhAvayet sA AtmasaMjJA |}na co vibhAveyya{6. vibhAveyya-vi+bhAveyya = nAzo’bhAvo vA (TUcIpAThe-vapi bhAvayet) |} sA AtmasaMjJAm |
puna: prakupyati kilezu tasya 
yathodrakasyehaM samAdhibhAvanA || iti |
tatrAyam AryalaGkAvatAre{7. dege-kA (sUtra-`ca’ 168) saM-|| 10 | 256-8 ||, pR^ 124 darabhaGgA |} saMkSepAt prajJAbhAvanAkramo nirdiSTa:-
cittamAtraM samAruhya bAhyamarthaM na kalpayet |
tathatAlambane sthitvA cittamAtramatikramet ||
@216
cittamAtramatikramya nirAbhAsamatikramet |
nirAbhAsasthito yogI mahAyAnaM sa{1. atroddhRteSu triSu laGkAvatArazlokeSu dvitIyazlokasya caturthe caraNe `mahAyAnaM sa pazyati’ ityasya sthAne 
kAgyurasaMgrahe `mahAyAnaM na pazyati’ iti pATha:, tathA tRtIyazlokasya caturthe caraNe `nirAbhAsena pazyati’ 
ityasya sthAne `nirAbhAse na pazyati’ ityayaM pATha upalabhyate | darabhaGgAsaMskaraNe tAvat dvitIyazlokasya 
caturthacaraNe tu `mahAyAnaM sa pazyati’ ityeva vidhyAtmaka: pATha:, kintu tRtIyazlokasya caturthacaraNe 
`nirAbhAse na pazyati’ iti niSedhAtmaka: pATha: sandRzyate | nepAlapANDulipiSu kAgyurasaMgrahasadRza eva 
pATha iti samullekha: prApyate | AcAryakamalazIlena yo hi pATha: sandRbdhastasya tathaivAgre vyAkhyAnamapi 
kRtam | ubhayatra vidhyAtmaka evArtha: | AcAryajJAnavajraviracitAyAM laGkAvatArasUtra-vRttau 
kAgyura saMgrahapAThAnusAri niSedhAtmakameva vyAkhyAnam | ubhayapAThayo: sUtra-vyAkhyAdiSu yo hi mahAn bhedo 
dRzyate tasya tAvad vibhinA: pANDulipaya eva kAraNam | atra yuktAyuktatvaM tAvad vidvadbhira vadheyam |} pazyati || iti |
tatrAyamartha:-prathamaM yogI ye rUpiNo dharmA bAhyArthatayA parai: parikalpitAsteSu tAvad 
vicArayet | kimete vijJAnAd anye, Ahosvid vijJAnamevaitat tathA pratibhAsate, 
yathA svapnAvasthAyAmiti{2. bho^ pA^-svapnAvasthAyAmiti vicArayet |} | tatra vijJAnAd bahi: paramANuzo vicArayet | paramANUMzca 
bhAgaza: pratyavekSamANo yogI tAn arthAnna samanupazyati | tasyAsamanupazyata evaM 
bhavati cittamAtramevaitat sarvaM na punarbAhyo’rtho vidyate | tadevam-
“cittamAtraM samAruhya bAhyamarthaM na kalpayet |” 
rUpidharmavikalpAMstyajed ityartha: |
teSAm upalabdhilakSaNaprAptAnAM vicArayed anupalabdhe: | evaM rUpiNo 
dharmAn vibhAvyArUpiNo vibhAvayet | tatra yaccittamAtraM tadapyasati grAhye grAhako na 
yukto grAhakasya grAhyApekSatvAd | tatazcittaM grAhyagrAhakaviviktam advayameva cittamiti{3. cittamiti-bho^ na |}
vicArayed advayalakSaNe-
“tathatAlambane sthitvA cittamAtram atikramet |”
@217
grAhakamAkAramatikrameta | dvayanirAbhAsa eva{1. eva-bho^ na |} advayajJAne tiSThedityartha: |
evaM cittamAtramatikramya tadapi{2. tadapi-bho^ na |} dvayanirAbhAsaM{3. bho^ pA^-nirAbhAsaM jJAnam atikrameta |} yajjJAnaM tadatikrameta | svata: 
parato bhAvAnAM janmAnupapatte: grAhyagrAhakayozcAlIkatve tadavyatirekAt tasyApi 
satyatvamayuktamiti vicArayet | tatrApyadvayajJAne vastutvAbhinivezaM tyajet, 
advayajJAnanirAbhAsa eva jJAne tiSThedityartha: | evaM sati sarvadharmani:svabhAvatApratipattau 
sthito bhavati | tatra sthitasya paramatattvapravezAt nirvikalpasamAdhipraveza: |
tathA cAdvayajJAnanirAbhAse jJAne yadA sthito yogI tadA paramatattve{4. bho^ pA^-darzana mArge |}
sthitatvAt, mahAyAnaM sa pazyati | etadeva tad mahAyAnam ucyate yat 
paramatattvadarzanam | etadeva tat paramatattvadarzanaM yat sarvadharmAn prajJAcukSuSA 
nirUpayata: samyagjJAnAvaloke satyadarzanam |{5. bho^ pA^-kiJcid adarzanam |} tathA coktaM sUtre{6. dege-kA^ (sUtra-`ba’ brahmavizeSacintiparipRcchA pR^ 65) |}-“katamaM 
paramArthadarzanam ? sarvadharmANAm adarzanam |” iti |
atredRzamevAdarzanamabhipretam, na tu nimIlitAkSajAtyandhAnAmiva 
pratyayavaikalyAd amanasikArato vA yadadarzanam |
tato bhAvAbhinivezAdiviparyAsavAsanAyA aprahINatvAd asaMjJi-
samApattyAdivyutthitasyeva punarapi bhAvAbhinivezamUlasya rAgAdi-kleza-
gaNasyotpatteramukta eva yogI bhavet | bhAvAbhinivezamUlo rAgAdi: 
AryasatyadvayanirdezAdau{7. Adau-bho^ na |} varNita: | yatpunaruktam avikalpapravezadhAraNyAm{8. dege-kA^ (sUtra-`pa’ 2) |}-
“amanasikArato rUpAdinimittaM varjayati” iti | tatrApi prajJayA nirUpayato 
yo’nupalambha: sa tatrAmanasikAro’bhipreto na manasikArAbhAvamAtram | na
@218
hyasaMjJisamApattyAdiriva anAdikAliko rUpAdyabhinivezo manasikAraparivarjanamAtrAt 
prahIyate |
saMzayAprahANe tu na pUrvopalabadheSu ca rUpAdiSvabhinivezamanasikAraparivarjanaM 
zakyaM kartum agnyaparivarjane dAhAparivarjanavat | tathAmI rUpAdimithyAvikalpA: 
kaNTakAdivadutkIlya na hastena cetaso’paneyA: | kiM tarhi{1. kiM tarhi-bho^ na |} saMzayabIjApagamAt |
tacca saMzayabIjaM yogina: samAdhyAloke sati prajJAcakSuSA nirUpayatasteSAM rUpAdInAM 
pUrvopalabdhAnAm upalabdhilakSaNaprAptAnAm anupalambhAd, rajjau: sarpajJAnavad 
apagacchati nAnyathA | tathA{2. bho^ pA^-tadA |} saMzayabIjApagamAd rUpAdinimittamanasikAra: zakyate 
varjayituM nAnyathA | anyathA hyasati samAdhyAloke prajJAcakSuSApyanavaloke yathA 
andhakUpAvasthitapuruSasyAvacarakagataghATAdiSviva yogino rUpAdiSvastitvasaMzayo naiva 
nivarteta | tadanivRttyA cA{3. bho^ pA^-cakSuraprahINatimira |}prahINatimiradoSasyeva yo'yukto’lIka{4. alIka-bho^ na |}rUpAdyabhiniveza: 
pravarteta na kenApi nivartyeta |
tasmAt samAdhihastena mana: sandhAya sUkSmataraprajJAzastreNa tatra cetasi 
rUpAdimithyAvikalpabIjam{5. bho^ pA^-bIjaroga |} uddharet | evam satyutkhAtamUlA iva taravo 
bhUmernirmUlatayA mithyAvikalpA: punazcetasi na virohanti | ata evAvaraNaprahANAya 
zamathavipazyanAyuganaddhavAhI mArgo bhagavatA nirdiSTa:, tayornivikalpasamyagjJAne 
hetutvAt | tathA coktam{6. dege-kA^ (ratnakUTa-`cha’ kAzyapaparivarta-146) |}-
zIlaM pratiSThAya samAdhilAbhA: 
samAdhilAbhAcca hi prajJAbhAvanA |
prajJayA jJAnaM bhavati vizuddhaM 
vizuddhajJAnasya hi zIlasampat || iti |
@219
tathA hi yadA zamathenAlambane cittaM sthirIkRtaM bhavati tadA prajJayA 
vicArayata: samyagjJAnAloka utpadyate, tadAndhakAraprahANamivAloke prakAzayati 
AvaraNaM khalvapahIyate | ata evAnayozcakSurAlokayoriva samyagjJAnotpAdaM 
pratyanyo’nyAnu-guNyenAvasthitatvAnnAlokAndhakAravat parasparavirodha: | na hi 
samAdhirandhakAra-svabhAva: | kiM tarhi cittaikAgratAlakSaNa: | sa ca samAhito 
yathAbhUtaM prajAnAtIti vacanAdekAntena prajJAnukUla eva bhavati, na tu viruddhastasmAt 
syAt samAhitasya prajJayA nirUpayata: sarvadharmANAmanupalambha: | sa eva 
paramo'nupalambha: | sA ca tAdRzI yoginAmavasthAnalakSaNA gatiranAbhogA, tata: paraM 
dRSTavyasyAbhAvAt | zAnteti bhAvAbhAvAdivikalpalakSaNasya prapaJcasyopazamAt |
tathA hi yadA prajJayA nirUpayan na kiJcid bhAvasvabhAvam upalabhate yogI, 
tadA’sya naiva bhAvavikalpo bhavati | abhAvavikalpo’pi tasya nAstyeva | yadi 
bhAva: kadAcid dRSTo bhavati, evaM sati tanniSedhenAbhAvavikalpa: pravartate | yadA tu 
kAlatraye’pi bhAvo yoginA prajJAcakSuSA nirUpayatA nopalabdha:, tadA kathaM tasya 
pratiSedhenAbhAvavikalpaM kurvIta | evamanye’pi vikalpAstadA tasya na samutpadyanta 
eva bhAvAbhAvavikalpAbhyAM sarvavikalpasya vyAptatvAt | vyApakAbhAve ca 
vyApyasyAsambhavAt | ayamasau paramanirvikalpo yoga: | tatra sthitasya yogina: 
sarvavikalpAnAm astaMgamAt samyak klezAvaraNaM jJeyAvaraNaM ca prahIyate | tathA hi 
klezAvaraNasyAnutpannAniruddhabhAveSu bhAvAdiviparyAso mUlaM kAraNam 
AryasatyadvayanirdezAdau varNitaM bhagavatA |
anena ca yogAbhyAsena sarvabhAvAdivikalpAnAM prahANAt sakala{1. sakala-bho^ na |}bhAvAdi-
viparyAsasyAvidyAsvabhAvasya klezAvaraNamUlasya prahANam | tato mUlocchedAt 
klezAvaraNaM{2. bho^ pA^-klezAvaraNamUla |} samyak prahIyate | tathA coktaM satyadvayanirdeze{3. dege-kA^ (sUtra-`ma’ 253) |}-“kathaM maJjuzrI:, 
klezA vinayaM gacchanti, kathaM klezA: parijJAtA bhavanti ? maJjuzrIrAha-
paramArthato’tyantAjAtAnutpannAbhAveSu sarvadharmeSu saMvRtyAsad(abhUta)viparyAsa: |
@220
tasmAd asadviparyAsAt saGkalpavikalpa: | tasmAt saMkalpavikalpAd ayonizo 
manasikAra: | tasmAd ayonizo manasikArAd AtmasamAropa: | tasmAd 
AtmasamAropAd dRSTiparyutthAnam | tasmAd dRSTiparyutthAnAt klezA: pravartante | ya: 
puna: devaputra ! paramArthato’tyantAjAtAnutpannAbhAvAn sarvadharmAn prajAnAti, sa 
paramArthato’viparyasta: | yazca paramArthato’viparyasta: so’vikalpa: | yazcAvikalpa: 
sa yoniza: prayukta: | yazca yoniza: prayukta: tasyAtmasamAropo na bhavati |
yasyAtmasamAropo na bhavati tasya dRSTiparyutthAnaM na bhavati | yAvat paramArthato 
nirvANadRSTisarva{1. sarva-bho^ na |} dRSTiparyutthAnam api na bhavati | tasyaivam anutpAdavihAriNa: 
klezA atyantaM vinItA draSTavyA: | ayam ucyate klezavinaya: | yadA, devaputra ! 
klezAn nirAbhAsena jJAnena paramArthato’tyantazUnyAn atyantAbhAvAn 
atyantanirnimittAn{2. TUcI-pA^-atyantAnityAn |}prajAnAti, tadA devaputra ! klezA: parijJAtA bhavanti | tatra 
yathApi nAma, devaputra ! ya AzIviSasya gotraM prajAnAti | sa tasyAzIviSasya viSaM 
zamayati | evameva devaputra ! ya klezAnAM gotraM prajAnAti tasya klezA: 
prazAmyanti | devaputra Aha-kataman maJjuzrI: ! klezAnAM gotram | Aha{3. bho^ pA^-Aha-devaputra ! |} -yAvad
eSA paramArthato’tyantAjAtAnutpannAbhAveSu sarvadharmeSu kalpanA idaM klezAnAM gotram” 
iti vistara: |
bhAvAdiviparyAsena ca sakalaviparyAsasya vyAptatvAt | tatprahANe 
sakalaviparyAsaprahANAd jJeyAvaraNam apyanena samyak prahIyate, viparyAsalakSaNatvAd 
AvaraNasya | jJeyAvaraNe ca prahINe pratibandhAbhAvAd ravikiraNavad 
apagatameghAdyAvaraNe{4. bho^ pA^-megharahite nabhasi |} nabhasi sarvatrAvyAhato yogi{5. yogi-bho^ na |} pratyakSo jJAnaloka: pravartate | tathA
hi vastusvabhAvaprakAzarUpaM vijJAnam | tacca saMnihitam api vastu 
pratibandhasadbhAvAnna prakAzayati | pratibandhAbhAve tu sati, 
acintyazaktivizeSalAbhAt kimiti sakalam eva vastu yathAvanna prakAzayet | ata:
@221
saMvRtiparamArtharUpeNa sakalasya vastuno yathAvat parijJAnAt sarvajJatvam avApyate |
ato’yam evAvaraNaprahANe sarvajJatvAdhigame ca paramo mArga: |
yastu zrAvakAdInAM mArgastena{1. bho^ pA^-sarvaviparyAsa |} viparyAsAprahANAnna samyag AvaraNadvayaM 
prahIyate | tathA coktam AryalaGkAvatAre{2. dege^ kA^ (sUtra-`ca’ 80) saM^-2 pari^, pR^ 27, darabhaMgA |}-“anye tu kAraNAdhInAn sarvadharmAn 
dRSTvA’nirvANe’pi{3. dRSTvA-bho^ na (mUlasUtre-`anye punarmahAmate kAraNAdhInAn sarvadharmAn dRSTvA nirvANagatibuddhayo
bhavanti | pR^ 27) |} nirvANamitibuddhayo bhavanti | dharmanairAtmyAdarzanAd nAsti 
mahAmate, mokSa eSAm | mahAmate, zrAvakayAnikAbhisamayagotrasyAniryANe 
niryANabuddhi: | atra mahAmate, kudRSTivyAvartanArthaM yoga: karaNIya:” iti | ata eva 
cAnyena mArgeNa mokSAbhAvAd ekam eva yAnam uktaM bhagavatA |
kevalam [bAlena bAloddharaNavat]{4. bho^ pA^-[bAlena bAloddharaNavat] |} avatAraNAbhisandhinA zrAvakAdimArgo 
dezita: | tathA hi skandha{5. bho^ pA^-skandhAdidharmamAtrA |}mAtramevaitat, na tvAtmAstIti{6. bho^ pA^-nairAtmyabhAvanA |} bhAvayan zrAvaka: 
pudgalanairAtmyam avatarati, vijJaptimAtraM traidhAtukamiti bhAvayan vijJAnavAdI 
bAhyArthanairAtmyamavatarati | anena tvasyAdvayajJAnasya nairAtmyapravezAt paramatattvapraviSTo 
bhavati | na tu vijJaptimAtratApraveza eva tattvapraveza: | yathoktaM prAk | uktaM ca 
Aryalokottaraparivarte{7. dege-kA^ (avataMsaka-`ga’ 44 pari^ pR^ 178) |} “punaraparaM bho jinaputra ! cittamAtraM traidhAtukam avatarati, 
tacca cittam anantamadhyatayA’vataritam” iti | antayorutpAdabhaGgalakSaNayo: 
sthitilakSaNasya ca madhyasyAbhAvAd anantamadhyacittam | tasmAd{8. TUcI^ pA^-tasmAnna |} advayajJAnapraveza 
eva tattvapraveza: |
sA ceyaM yoginAm avasthA{9. bho^ pA^-sA avasthA |} kuto vizodhitA ? ityAha-
@222
“praNidhAnairvizodhitA” iti | mahAkaruNayA yat sarvasattvArthakaraNAya 
bodhisattvena praNihitam, tata: praNidhAnabalAd uttarottaradAnAdikuzalAbhyAsAt sA 
tathA vizuddhA jAtA, yena sarvadharmani:svabhAvatAjJAne’pi sakalasattvApekSA na vyAvartate 
yAvat saMsAra eva ananuliptA: saMsAradoSairavatiSThanta iti | kathaM punaranAbhogA 
zAntetyatra kAraNamAha-
jJAnaM nirAtmakaM zreSThaM nirAbhAsena pazyati | iti |
yasmAd yad advayalakSaNaM jJAnam advayavAdinAM{1. bho^ pA^-abhyantarajJeyavAdinAM |} zreSThaM paramArthenAbhimataM tadapi 
nirAtmakaM ni:svabhAvam advayanirAbhAsena jJAnena pazyati yogI | ato’parasya 
draSTavyasyAbhAvAd anAbhogA, sarvavikalpAbhAvAt{2. bho^ pA^-sarvavibhinnavikalpAbhAvAt |} zAnteti |
atredAnIM ko’sau yogI vidyate, ya: pazyatIti cet ? na paramArthata: kazcid
AtmAdi: svatantro’sti yogI (vA) nApi kazcit pazyati | kintu saMvRtyA yathA 
rUpAdiviSayAkArajJAnotpAdamAtreNa vijJAnameva loke tathA tathA vyavahriyate devadatto 
yajJadattaM jJAnena pazyatIti na tu kazcid AtmAdirasti | tathA’trApi 
jJAnamevAdvayajJAnanirAbhAsam{3. bho^ pA^-nirAbhAsaM jJAnaM |}utpadyamAnaM tathA vyapadizyate nirAbhAsena jJAnena 
pazyatIti | na hi sarvadharmANAM paramArthato ni:svabhAvatve’pi saMvRtyA yogijJAnam 
anyad vA pRthagjJAnaM neSTam | tathA coktam Aryasatyadvayanirdeze{4. dege^ kA^ (sUtra-`ma’ 25) |}
“paramArthato’tyantAbhAvazca saMvRtyA ca mArgaM bhAvayati” iti |
anyathA zrAvakapratyekabuddhabodhisattva [buddha]{5. bho^ pA^-[bodhisattva buddha] |} pRthagjanAdivyAvasthA kathaM 
bhavet, kintu yasya saMvRtyA’pi kAraNaM nAsti sa saMvRtyA’pi notpadyate | yathA 
zazaviSANAdi | yasya tu [kAraNaM]{6. bho^ pA^-[tu kAraNaM] |} vidyate sa paramArthato’lIko’pi samutpadyata
@223
eva | yathA-mAyApratibimba [pratidhvani]{1. bho^ pA^-[pratibimba pratidhvani] |} Adi | na ca mAyAde: saMvRtyA 
pratItyasamutpAde paramArthato vastutvaprasaGga:, tasya vicArAkSamatvAt | ata: sarvameva 
mAyopamaM jagat | tatra yathA klezakarmamAyAvazAt sattvAnAM janmamAyA pravarteta, 
tathA yoginAmapi puNyajJAnasambhAramAyAvazAd yogijJAnamAyA pravartata eva | tathA 
coktam AryaprajJApAramitAyAm-{2. dege-kA^……. ? |} “{3. bho^ pA^-subhUte, sarvadharmA nirmitA: kazcit |}kazcit zrAvakanirmita:, kazcit 
pratyekabuddhanirmita: kazcid bodhisattvAnirmita:, kazcit tathAgatanirmita:, kazcit 
klezanirmita: kazcit karmanirmita: | anena subhUte, paryAyeNa sarvadharmA
nirmitotpannA:” iti |
ayaM tu vizeSo yoginAM pRthagjanebhya:, te hi mAyAkAravat tAM mAyAM
yathAvat parijJAnAt satyato nAbhinivizante, ten ate yogina ucyante | ye tAM 
bAlapRthagjanavat{4. bho^ pA^-bAladarzakavata |} kautUhalaM satyatvenAbhiniviSTAste viparItAbhinivezAd bAlA 
ucyante iti sarvamaviruddham | tathA coktam AryadharmasaGgItau-{5. dege-kA^(sUtra-`za’ 43) |}-
mAyAkAro yathA kazcinnirmitaM-mokSamudyata: |
na cAsya nirmite saGgo jJAtapUrvo yato’sya sa: ||
tribhavaM nirmitaprakhyaM jJAtvA sambodhipAraga: |
saMnahyate jagaddhetorjJAtapUrvaM jagat tathA || iti |
evamanena krameNa tattvaM bhAvayet |
tatra ca layauddhatyAdIn vyutthitAn pUrvavat prazamayet | yadA tu 
sarvadharmani:svabhAvatAlambane ca layauddhatyAdirahitam anabhisaMskAreNa pravRttaM jJAnaM 
bhavati, tadA zamathavipazyanAyuganaddhavAhI mArgo niSpanno bhavati | tathA yAvat 
zaknoti tAvad adhimuktibalena adhimukticaryAbhUmau sthito bhAvayet |
@224
tato yathecchaM paryaGkamAbhujya vyutthAya punarevaM cintayet | yadi nAmAmI 
dharmA: paramArthata eva ni:svabhAvA apyete saMvRtyA sthitA eva | tathA coktam 
Aryaratnameghe{1. dege-kA^ (sUtra-`va’ 25) |}-“kathaM bodhisattvo nairAtmyakuzalo bhavati ? iha kulaputra, 
bodhisattva: samyakprajJayA rUpaM pratyavekSate, vedanAM saMjJAM saMskArAn vijJAnaM pratyavekSate |
sa rUpaM pratyavekSamANo rUpasyotpAdaM nopalabhate, nirodhaM nopalabhate, samudayaM 
nopalabhate | evaM vedanAyA: saMjJAyA: saMskArANAM vijJAnasyotpAdaM nopalabhate, nirodhaM
nopalabhate, samudayaM nopalabhate{2. `nirodhaM nopalabhate samudayaM nopalabhate’-bho^ na |} | ayamapi paramArthato’nutpAdavihAriNyA prajJayA na 
punarvyAvahArikeNa svabhAvena” iti vistara: | ete ca bAlabuddhaya evaM ni:svabhAveSu 
bhAveSu{3. bhAveSu-bho^ na |} viparItAbhinivezAt saMsAre paribhramanto vividhAni du:khAni pratyanubhavanti |
mahAkaruNAm eva{4. eva-bho^ na |} AmukhIkRtya evamanuvicintayet-tathA’haM kariSyAmi yathA 
sarvajJatvaM prApya etebhyo dharmatAmavabodhayeyamiti |
tata: sarvabuddhabodhisattvebhya: pUjAstotropahAraM kRtvA AryabhadracaryA-
praNidhAnamabhinirharet | tata: zUnyatAkaruNAgarbha eva sakaladAnAdipuNya-
jJAnasambhAropArjane pravartate | tathA coktam AryadharmasaMgItau{5. dege-kA^ (sUtra-`za’ 52) |}-“yathAbhUtadarzino 
bodhisattvasya sattveSu mahAkaruNA pravartate | evaM cAsya bhavati-idaM mayA samAdhimukhaM 
sarvadharmayathAbhUtadarzanaM ca sarvasattvAnAM niSpAdayitavyam | sa tayA mahAkaruNayA 
saMcodyamAno’dhizIlam adhicittam adhiprajJaM ca zikSAtrayaM{6. zikSAtrayaM-bho^ na |} paripUryAnuttaraM 
samyaksambodhim abhisambudhyate” iti |
ayameva prajJopAyayuganaddhavAhI bodhisattvAnAM mArgo yat paramArthadarzane’pi
saMvRtiM nocchedayanti | saMvRtiM cAnucchedayanto mahAkaruNApUrvaGgamA aviparyastA eva
@225
sattvArthakriyAsu pravartante{1. TUcI pAThe-“tatra yadi nAmalottara prajJA.........ityata:……….mArgo’nugantavya:” 
paryantamatraiva paThitam |} | uktam Aryaratnameghe{2. dege-kA^ (sUtra-`vA’ 27) |}-“kathaM bodhisattvo 
mahAyAnakuzalo bhavati ? iha bodhisattva: sarvAsu zikSAsu zikSate, zikSAmArgaM ca 
nopalabhate | yacca zikSate tadapi nopalabhate | yazca zikSyate tamapi nopalabhate | na 
ca taddhetukaM tannidAnaM tatpratyayam ucchedadRSTau patati” iti | AryadharmasaMgItau{3. dege-kA^ (sUtra-`za’ 74) |}
coktam-“{4. bho^ pA^-bhagavan ! katamA |}katamA bodhisattvAnAM pratipatti: ? yat kiJcid bodhisattvAnAM kAyakarma, 
yat kiJcid vAkkarma, yat kiJcin mana:karma, tat sarvasattvApekSakaM pravartate, 
mahAkaruNApUrvaGgamatvAt | mahAkaruNAdhipatyaM sarvasattvAhiMtasukhAdhyAzayasamutthitam” 
iti | ayamevaM hitAzayasaMjJIbhavati | sA mayA pratipatti: pratipattavyA sarvasattvAnAM 
hitAvahA sukhAvahA | tasya skandheSu mAyAvat pratyavekSaNA pratipattirna ca 
skandhaparityAgaM spRhayatIti | dhAtuSvAzIviSavat pratyavekSaNA pratipattirna ca 
dhAtuparityAgaM spRhayatIti | AyataneSu zUnyagrAmavat pratyavekSaNA pratipattirna 
cAyatanaparityAgaM spRhayatIti | rUpasya phenapiNDavat pratyavekSaNA pratipattirna ca 
tathAgatarUpakAyaviThapanAM jahAti | vedanAyA budbudvat pratyavekSaNA pratipattirna ca 
tathAgatadhyAnasamAdhisamApattisukhaniSpAdanaprayogaM nArabhate | saMjJAyAM marIcivat 
pratyavekSaNA pratipattirna ca tathAgatajJAnaniSpAdasya{5. TUcI^ pA^-saMjJAyAm apratipatti: |} apratipatti: | saMskArANAM 
kadalIvat pratyavekSaNA pratipattirna ca buddhadharmasaMskArANAm apratipatti: | vijJAnasya 
mAyAvat pratyavekSaNA pratipattirna ca jJAnapUrvaGgamakAyavAGmanaskarmaniSpAdanA-
pratipatti:” iti vistara: | evam aparyanteSu sUtrAnteSu prajJopAyarUpA 
pratipattiranugantavyA |
tatra{6. tatra yadi nAma lokottara……………..ityata:……….mArgo’nugantavya: ityantaM 
TUcIpAThe kiJcitpUrvameva paThitam (dra^-pR^-194, Ti^-4) |} yadi nAma lokottaraprajJAvasthAyAm upAyasevanA na sambhavati, 
upAyasevanAkAle tu bodhisattvasya mAyAkAravad aviparyastatvAt lokottarajJAnAt
@226
prayogapRSThabhAvinI yathAvad vastuparamArthatattvAbhinivezinI{1. bho^ pA^-tattvAvabodhaka |} prajJA sambhavatyeveti, 
bhavatyeva prajJopAyayuganaddhavAhI mArga: | AryAkSayamatinirdeze ca dhyAnAkSayatayA 
prajJopAyayuganaddhavAhI mArgo’nugantavya: | evamanena krameNa bodhisattvasya prajJAm 
upAyaM ca satataM satkRtya dIrghakAlAbhyAsena bhAvayato dvAdazAvasthAvizeSA bhavanti |
tA evAvasthA uttarottaraguNapratiSThArthena bhUmayo vyavasthApyante | adhimukticaryA-
bhUmeryAvad buddhabhUmiriti |
tatra yAvat pudgaladharmanairAtmyatattvaM na sAkSAtkaroti, kevalaM 
dRDhatarAdhimukti: | mArAdibhirapyabhedyo yadAdhimuktibalena{2. bho^ pA^-baleneva bhAvayati |}tattvaM bhAvayati, tadA 
dRDhAdhimuktito'dhimukticaryAbhUmirvyavasthApyate | asyAmapi{3. bho^ pA^-asyAM bhUmau |} bhUmau vartamAno 
bodhisattva: pRthagjano’pi sarvabAlavipattisamatikrAnto’saMkhyeyasamAdhidhAraNI-
vimokSAbhijJAdiguNAnvita Aryaratnameghe paThyate |
asyA eva ca mRdumadhyAdhimAtrAdhimAtrAtarAvasthAcatuSTayena catvAri 
nirvedhabhAgIyAni vyavasthApyante | tathA hi yadA [bAhyArthaM vibhAvayatA]{4. TUcI^ pA^-sarvadharmanairAtmyaM bhAvayatA |} ISatspaSTo 
jJAnAloko bhavati tadA USmagatanAmakaM nirvedhabhAgIyaM bhavati | sa cAtra mahAyAna 
AlokalabdhasamAdhirucyate | yadA tu sa eva jJAnaloko madhyamaspaSTo bhavati, tadA 
mUrdhanAmakanirvedhabhAgIyaM bhavati, vRddhAlokazca samAdhirucyate | yadA tu spaSTataro 
bAhyArthAnAbhAsajJAnAloko jAyate, tadA vijJaptimAtrAvasthAnAt kSAntinAmakaM 
nirvedhabhAgIyaM bhavati | ekadezapraviSTazca samAdhirucyate, grAhyAkArAnupalambhapravezAt |
yadA tu grAhyagrAhakAkAra {5. bho^ pA^-grahaNAkAra |}rahitam advayaM jJAnaM{6. bho^ pA^-jJAnamapi |} vibhAvayet tadA’gradharmAkhyaM 
nirvedhabhAgIyaM bhavati | Anantaryazca sa samAdhirucyate, tadanantarameva tattvapravezAt |
atra tAvad adhimukticaryAbhUmi |
@227
itarAstu bhUmaya: saMkSepata ekAdazAGgaparipUritA vyavasthApyante | tatra prathamA 
bhUmi: prathamaM pudgaladharmanairAtmyatattvAdhigamAGgaparipUritA vyavasthApyate | tathA hi 
yadA’gradharmAnantaraM prathamataraM lokottaraM sarvaMprapaJcarahitaM sarvadharmani:svabhAvatA-
sAkSAtkAri sphuTataraM jJAnam utpadyate, tadA bodhisattva: samyaktvanyAmAva{1. TUcIpAThe-nyAmAva |} krAntito 
darzanamArgotpAdAt prathamAM bhUmiM praviSTo bhavati | ata evAsyAM bhUmau 
prathamato’nadhigatatattvAdhigamAd bodhisattva: pramudito{2. bho^ pA^-pramuditA bhUmirbhavati |} bhavati | tata eSA bhUmi: 
pramuditetyucyate | atra ca dvAdazottaraM darzanaheyaM klezazataM prahIyate |
zeSAstu bhUmayo bhAvanAmArgasvabhAvA: | tAsu bhAvanAheyAstraidhAtukA: SoDaza
klezA: prahIyante | asyAM ca bhUmau bodhisattvasya dharmadhAtusamudAgamatAprabodhAt svArtha
iva parArthe pravartanAd dAnapAramitA’tiriktarA bhavati | sa ca bodhisattva: 
samadhigatatattvo’pi{3. bho^ pA^-adhigatatattvo’pi |} vA yAvanna zaknoti sUkSmApattiskhaliteSu samprajanyavihArI 
bhavituM tAvat prathamA bhUmi: | yadA tu zaknoti, tadAsyAGgasya paripUrito dvitIyA
bhUmirvyavasthApyate | ata evAsyAM bhUmau sUkSmApattiskhalitAsamudAcArAt 
zIlapAramitA’tiriktatarA bhavati | sarvadauzzIlyamalApagamAd iyaM 
bhUmirvimaletyucyate |
sa sUkSmApattiskhaliteSu samprajanyavihArI bhavati | yAvanna zaknoti 
sakalalaukikaM samAdhiM samApattuM yathAzrutaM cArtham AdhartuM tAvad dvitIyaiva bhUmi: |
yadA zaknoti, tadA tasyAGgasya paripUritastRtIyA bhUmirvyavasthApyate | asyAM ca bhUmau 
bodhisattvasya zrutadhAraNyA sarvalaukikasamAdhyabhinirhArArthaM sarvadu:khasahanAt, 
kSAntipAramitA’tiriktatarA bhavati | teSAM samAdhInAM lAbhAd iyaM bhUmirapramANaM 
lokottaraM jJAnAvabhAsaM karotIti prabhAkarItyucyate |
@228
sa pratilabdhalaukikasakalasamAdhirapi yAvanna zaknoti yathApratilabdhai-
rbodhipakSairdharmairbahulaM vihartuM sarvasamApattInAM{1. bho^ pA^-dharmasamApatti |} ca cittam upekSituM tAvat tRtIyA bhUmi: |
yadA tu zaknoti tadA tasyAGgasya paripUritazcaturthI bhUmirvyavasthApyate | asyAM bhUmau 
bodhisattvasyAbhIkSNaM kAya{2. kAya-bho^ na |} vAGmanojalpasamatikramaNAya bodhipakSairdharmairviharaNAt, 
vIryapAramitA’tiriktatarA bhavati | iyaM ca sakalaklezendhanadAhasamarthasya 
bodhipakSadharmArciSa udgatatvAd arciSmatItyucyate |
so’bhIkSNaM bodhipakSadharmavihArI bhavati | yAvanna zaknoti satyAni bhAvayan 
saMsArAnabhimukhaM nirvANAbhimukhaM ca ceto vyAvartayitum upAyasaMgRhItAn bodhipakSAn 
dharmAn{3. dharmAn-bho^ na |} bhAvayitum, tAvaccaturthI bhUmi: | yadA tu zaknoti tadA’syAGgasya paripUrita: 
paJcamI bhUmirvyavasthApyate | ata evAsyAm iyam upAyasaMgRhItA bodhipakSabhAvanA 
[paripUritena]{4. bho^ pA^-[paripUritena]|} suSThu du:khena jIyate abhyasyatA iti sudurjayetyucyate |
asyAM cArya{5. Arya-bho^ na |} satyAkArabhAvanAbahulIkArAd dhyAnapAramitA atiriktatarA 
bhavati | upAyasaMgRhItabodhipakSabahulavihArI ca bhavati | yAvad na zaknoti 
saMsArapravRttipratyavekSaNAnnirvitsahayA cittasantatyA’nimittavihAraM samApattuM tAvat 
paJcamI bhUmi: | yadA zaknoti tadA’syAGgasya paripUrita: SaSThI bhUmirvyavasthApyate |
asyAM ca bodhisattvasya pratItyasamutpAdabhAvanAvihArAt prajJApAramitA’tiriktatarA 
bhavati | ata eva prajJApAramitAyA atiriktataratvAt sarvabuddhadharmeSu abhimukho{6. abhimukho-bho^ na |}'syAM 
bhUmau vartata iti kRtvA abhimukhItyucyate |
so’nimittavihAralAbhI bhavati | yAvanna zaknoti nizchidram animittavihAraM 
samApattum, tAvat SaSThI bhUmi: | yadA zaknoti tadA’syAGgasya paripUrita: saptamI 
bhUmirvyavasthApyate | asyAmapi bhUmau bodhisattva: sarvanimittaM nirnimittena pratividhyati 
@229
nimittakRtavyavahAraM ca na virodhayati | ato’syAm upAyapAramitA’tiriktatarA 
bhavati | iyaM ca bhUmiranAbhogamArgopazleSAt suSThu dUraGgamAd dUraGgamA |
sa nizchidrAnimittavihArI bhavati | yAvanna zaknotyanAbhogavAhinam 
animittavihAraM samApattuM tAvat saptamI bhUmi: | yadA zaknoti tadA’syAGgasya 
paripUrito’STamI bhUmirvyavasthApyate | asyAM ca bhUmau anAbhogena kuzalapakSayogAt 
praNidhAnapAramitA’tiriktatarA bhavati | animittAbhogAprakampyatvAd iyam 
acaletyucyate |
so’nAbhogAnimittavihArI ca bhavati | yAvanna zaknoti 
paryAyaniruktyAdiprabhedai: sarvAkArasarva{1. sarva-bho^ na |}dharmadezanAyAM vazIbhavituM tAvad aSTamI bhUmi: |
yadA zaknoti tadA’syAGgasya paripUrito navamI bhUmirvyavasthApyate | asyAM ca bhUmau 
bodhisattvasya pratisaMvid-vizeSalAbhAt prajJAbalavizeSayogAd balapAramitA-
‘tiriktatarA bhavati | sarvAkAradharmadezanAkauzalato’navadyamativizeSalAbhAt sAdhumatI 
bhUmirucyate |
asyAM ca pratisaMviccatuSTayalAbhI bhavati | yAvanna zaknoti, buddhakSetra-
parSannirmANAdi darzayituM paripUrNadharmasambhogaM sattvaparipAkaM ca kartum, tAvad navamI 
bhUmi: | yadA tu zaknoti tadA’syAGgasya paripUrito dazamI bhUmirvyavasthApyate |
asyAM ca nirmANAdinA sattvaparipAcanAya jJAnavizeSayogAd bodhisattvasya 
jJAnapAramitA’tiriktatarA bhavati | iyaM ca dharmadezanAmeghai: ananteSu lokadhAtuSu
dharmapravarSaNAd dharmameghetyucyate | aparairapi skandhaparizuddhyAdivyavasthApanai: bhUmInAM 
vyavasthApanamasti, granthavistarabhayAn{2. bho^ pA^-akSarabAhulya |} na likhitam |
sa pratilabdha-nirmANAdivazito’pi yAvan na zaknoti sarvasmin jJeye 
sarvAkAram asaktam apratihataM jJAnam utpAdayituM tAvad dazamI bhUmi: | yadA 
zaknoti tadA’syAGgasya paripUrito buddhabhUmirvyavasthApyate | etacca
@230
bhUmivyavasthApanam AryasaMdhinirmocane nirdiSTam | asyAzca buddhabhUme: 
sarvAkArasakalasaMpatprakarSaparyantagamanAnnAparam utkRSTaM sthAnAntaramasti [tasmAt
tata: paraM nAsti bhUmivyavasthA]{1. bho^ pA^-[tasmAt tata: paraM nAsti bhUmivyavasthA iti] |} iti |
asyAzca buddhabhUmerguNapakSaprabhedo buddhairapi na zakyate sarvAkAraM vaktum |
tasyA aprameyatvAt, kathaM puna: asmatsadRzai: | yathoktam AryagaNDavyUhe{2. dege-kA^ (avataMsaka-`ga’ 299) saM^- ||1 |57 || pR^ 21, darabhaGgA |}-
guNaikadeza-paryantaM nAdhigacchet svayaMbhuva: |
nirIkSyamANo{3. TUcI pAThe-nirIkSyamANo’pi |} buddho’pi buddhadharmA hyacintiyA: || iti |
etAvattu saMkSepeNa vaktuM zakyate [{4. `svaparArthasampatti………….ityata:…….zrIdevarAjavacanena’ aMza: saMskRte’nupalabdha: |}svaparArthasampattiprakarSaparyantagata:, 
azeSadoSApagamaniSThAM prApya bhagavAn buddho dharmakAye sthitvA 
sambhoganirmANakAyAbhyAm anAbhogarUpeNa azeSajagadarthaM kurvan yAvat saMsAraM
viharati | 
tasmAt prekSAvadbhi: sarvaguNAkAreSu bhagavatsu zraddhA utpAdanIyA, 
tadguNaparisAdhanArthaM sarvaprakAreNa prayatitavyam | trikAyAdivibhAgastu 
granthavistarabhayAnna likhyate |
nayasyAnusAreNa sUtrasya cAtha 
saduktyA’sya mArgasya jinaputrakANAm |
mayAnalpapuNyaM yadAptaM ca tena 
parAmetu buddhiM jaganmandamAzu ||
bhUpatizrIdevarAjavacanena] kamalazIlena bhAvanAkramasya ayaM saMkSepa: kRta: |
bhAvanAkrama: prathama: samApta: |
@231
bhAvanAkramo dvitIya: 
namo maJjuzriye kumArabhUtAya 
mahAyAnasUtranaye’nupravizyamAnAnAM bhAvanAkrama: saMkSepata: kathyate | iha
zIghrataraM sarvajJatAmadhigantukAmena prekSAvatA tatprApakahetupratyayeSvabhiyoga: karaNIya: |
evaM sarvajJateyaM hetumantareNa naiva bhAvinI, sarvasyApi sarvadA sarvajJatva-
prasaGgAt | nirapekSatve kutrApi pratighAto na syAt, na ca sarve’pi sarvajJA bhavanti |
kiM tarhi ? kutracit kadAcit keSucidutpatte: sarvaM hi vastu hetusApekSameva | 
sarvajJatA’pi kutracit kadAcit keSucideva sambhAvyate | nAsti sA sarvasmin kAle 
sarvasmin deze sarveSu ceti niyatameva hetupratyayasApekSA | hetupratyayeSvapi abhrAntA 
avikalA eva sevanIyA: | bhrAntahetunA’nuSThAne sati sudIrghakAlenApi 
nAbhISTaphalaprApti:, yathA-zraGgAt payodoha iti | samagrahetusevanamantareNApi na 
phalotpAda:, bIjAdiSvekatamasyApya-bhAve’GkurAdiphalAbhAvAt | tasmAt tatphalaM 
prAptukAmenAbhrAntA: samagrAzca hetu-pratyayA: sevanIyA: | 
ke tAvad hetu-pratyayA: phalabhUtAyA: sarvajJatAyA it iced ? ucyate, 
mAdRzo jAtyandhakalpo yadyapi tAn darzayituM na samarthastathApi bhagavataivAbhisambuddhya 
yathA vineyajanebhya uktaM tathaiva mayA bhagavadvacanama(nusRtya)bhidhIyate |
bhagavAMstAnavocat{1. dege-kA^ (tantra `tha’ vairocanAbhisaMbodhi-153) |}-“guhyAdhipate{2. dra^-pra^ bhA^ kra^ |}, tat sarvajJajJAnaM karuNAmUlaM bodhicittahetukam 
upAyaparyavasAnam” iti | tasmAt sarvajJatAmadhigantukAmaireteSu triSu karuNA-
bodhicittopAyeSu zikSitavyam |
karuNayA preryamANA bodhisattvA: sarvasattvAnabhyuddhartumavazyaM pratijJAM 
kariSyanti | ata: svAtmadRSTimapAkRtya sudIrghakAlAvicchinnAtiduSkara-
sAdhyapuNyajJAnasambhAreSu AdareNa pravartayitavyam | tatra pravRttA: paripUrNa-
@232
puNyajJAnasambhAramavazyaM sAdhayiSyanti | sambhArapariniSpattau karatalagateva sarvajJatA 
bhaviSyati | ata: karuNAmUlakatvAt sarvajJatAyA sA tAvat prathamatarameva bhAvanIyA |
yathoktaM AryadharmasaGgItisUtre{1. dege-kA^ (sUtra `za’ 84) |}-“na{2. dra^-zikSAsamuccaya:, pR^ 151 darabhaGgA |} bhagavan, bodhisattvena atibahuSu dharmeSu 
zikSitavyam | eko dharmo bhagavan, bodhisattvena svArAdhita: supratividdha: 
karttavya: | tasya sarvabuddhadharmA: karatalagatA bhavanti | katama ekadharma: ? yaduta
mahAkaruNA” iti |
mahAkaruNAparigRhItatvAd bhagavanto buddhA adhigatAzeSasvArthasampattayo’pi 
sattvadhAtuparyavasAnaparyantaM tiSThanti | na zrAvaka ivopazAnte nirvANanagare pravizanti |
sattvAn vyavalokya tacchAntaM nirvANanagaraM prajvaladayogRhavad dUrata eva parityajanti, 
ato bhagavatAm apratiSThitanirvANahetustAvat sA mahAkaruNaiva |
atra sa karuNAbhAvanAkrama: prathamapravezAdArabhya abhidhAtavya: | samprati
upekSAbhAvanayA sarvasattveSu anunaya-pratidyau nirasya samacittatA prathamaM 
niSpAdayitavyA |
sarve sattvA: sukhameva kAmayante, na tu du:kham | anAdimati ca saMsAre na 
kazcit sattvo yo na me zatazo bandhurabhUditi paricintayatasteSu ko vizeSa: syAt, 
yata: kasmizcidanunaya: kasmiMzcicca pratigha: syAt, tasmAt sarveSu sattveSu mayA 
cittasamataiva kAryA | evaMvidhena manasikAreNa madhyasthapakSAdArabhya mitre zatrau cApi 
cittasamatAmeva bhAvayet | sarvasattveSu cittasamatAM sAdhayitvA tato maitrIM bhAvayet |
maitrIjalena cittasantatimabhiSicya nilInasuvarNabhUmivat kRtvA upte
karuNAbIje’nAyAsena tadatyantaM suvipulaM bhaviSyati | atazcittasantatiM maitryA 
adhivAsya tata: karuNAM bhAvayet |
sA ca karuNA sarvadu:khitasattvadu:khApanayanecchAkArA’sti | traidhAtukA: 
sarvasattvA: trividhadu:khatayA yathAyogam atyantadu:khitAstadarthaM sarveSu sattveSu sA 
@233
bhAvanIyA | {1. dra^-pra^ bhA^ kra^ |}tathA ca ye tAvannArakAste vividhacirantanadIrgha-
kAlikadAhAdidu:kheSu nimagnA eva bhagavatA varNitA: | tathA pretA api prAyo 
du:sahatIvrakSuttRTdu:khAgnyabhisaMzoSitamUrtayo bahudu:khamanubhavantIti varNitA: |
tiryaJco’pi parasparabhakSaNakrodha-vadha-hiMsAdibhiranekavidhaM du:khamanubhavanto 
dRzyanta eva | manuSyA api kAmaparyeSaNAkArpaNyAd anyo’nyadrohopaghAtakRtaM 
priyaviprayogApriyasaMyogarUpaM dAridryAdijanitaM cAprameyaM du:khamanubhavanto dRzyante |
ye rAgAdinAnAsaMklezaparyavanaddhacittA:, ye ca vividhakudRSTigahananimagnAste 
sarve’pi du:khahetu-(parigRhIta) tvAt prapAtasthA iva atidu:KhitA eva | {2. dra^-pra^ bhA^ kra^ |}devA
api sarve vipariNAmadu:khadu:khitA eva | devA api ye kAmAvacarAste’pi 
nityacyavanapatanAdibhayazokopahatA: kathaM sukhitA nAma | saMskAradu:khaM tAvat 
karmaklezalakSaNahetuparatantrasvabhAvaM pratikSaNabhaGgurasvabhAvalakSaNaM ceti sarvajagad-
vyAptam | {3. dra^-pra^ bhA^ kra^ |}tasmAt sakalameva jagad du:khAgnijvAlAnta:praviSTamavetya yathA du:khaM 
mama apriyaM tathA anyeSAmapi tAdRzam iti cintayatA aho bata, du:khitA mamaite 
priyasattvA: kathaM taddu:khamuktA: syuriti svadu:khavat tannivAraNecchAkArayA karuNayA 
samAdhyavasthAyAM sarvacaryAsu vApi sarvadA sarvasattveSu bhAvanIyA | prathamaM tAvad
mitrapakSeSu pUrvoktavividhadu:khAnubhaveSvanupazyatA bhAvanIyA |
tata: sattvasamatayA vizeSamapazyatA `sarvasattvA me bandhubhUtA eva iti 
vicintayatA madhyamapakSeSu bhAvanIyA | {4. dra^-pra^ bhA^ kra^ |}yadA tatra mitrapakSavat sA karuNA 
samapravRttA bhavati, tadA dazasu dikSu sarvasattveSu bhAvayet | yadA du:khitapriyazizo: 
mAtRvat svayamAtmanA atipriyasya du:khata {5. dra^-pra^ bhA^ kra^ |}uddharaNecchAkArA svarasavAhI
sarvasattveSu samapravRttA kRpA bhavati tadA sA niSpannA bhavati mahAkaruNAvyapadezaM
ca labhate |
@234
prathamaM tAvad mitrapakSe maitrIbhAvanA sukhasaMyogecchAkArA bhavati | (tadanu)
karmaza: madhyasthapakSe zatrupakSe cApi bhAvanIyA | tathA cAbhyastA sA karuNA karmaza: 
sakalasattvAbhyuddharaNecchAkArA svarasenaiva pravartate |
ata: mUlakaruNAM bhAvayitvA bodhicittaM bhAvayet | tad bodhicittaM 
dvividham-sAMvRtaM pAramArthikaM ca | tatra saMvRtaM tAvat karuNayA sakalasattvAbhyuddharaNaM 
pratijJAya `buddho bhaveyaM jagato hitAya’ iti anuttarasamyaksambodhiprArthanAkAra: 
prathamazcittotpAda: | tadapi zIlaparivartopadiSTavidhinA bodhisattvasaMvara-
sthitebhyo’parebhyastajjJebhyastaccitamutpAdayet |
tathA saMvRtabodhicittamutpAdya paramArthabodhicittotpAdanArthaM prayatitavyam |
tacca paramArthabodhicittaM lokottaraM sarvaprapaJcavigataM sphuTataraM paramArthagocaraM vimalam 
acalaM nirvAtapradIpadhArAvanniSprakampam | satkRtya nirantaraM dIrghakAlaM yAvad
zAmathavipazyanAbhAvanAyogena tatsiddhirbhaviSyati | Aryasandhinirmocane{1. dege-kA^ (sUtra `ca’ 34) |} yathA-
“maitreya, zrAvakANAM bodhisattvAnAM tathAgatAnAM vA sarve’pi ye’pi laukikalokottarA: 
kuzalA dharmA: (te) zamathavipazyanAphalA veditavyA iti” |
sarvasamAdhisaMgRhItatvAdetayorubhayo: sarvayogibhi: sarvadA zamathavipazyane avazyaM 
sevanIye | tatraiva cAryasandhinirmocane bhagavatA’bhihitam, tadyathA{2. dege-kA^ (sUtra `ca’ 34) |}-“mayA 
zrAvakANAM bodhisattvAnAM tathAgatAnAM ye vividhasamAdhayo darzitA:, te sarve 
zamathavipazyanAsaMgRhItA veditavyA:” iti |
zamathabhAvanAmAtreNaiva tAvanna yoginAm AvaraNaprahANam, abhibhavamAtrameva 
tAvat klezAnAM syAt | prajJAlokAbhAve anuzayaprahANAsambhavAd nAnuzayavighAta: 
syAt | tasmAttatraiva Aryasandhinirmocane{3. dege-kA^ (sUtra `ca’ 43) |} tAvaduktam-“dhyAnena klezAnAmabhibhava:, 
prajJayA anuzayapratighAta iti” | AryasamAdhirAjasUtre’pi:{4. dege-kA^ (sUtra `da’ 27) saM^ 9 pari^ pR^ 49 darabhaMgA |}
@235
kiM cApi bhAveyya samAdhiloke 
na co vibhAveyya sa AtmasaMjJAm |
puna: prakupyanti kilezu tasya 
yathodrekasyeha samAdhibhAvanA ||
nairAtmyadharmAn yadi pratyavekSate 
tAn pratyavekSya yadi bhAvayet |
sa hetu nirvANaphalasya prAptaye 
yo anyaheturna sa bhoti zAntaye ||
iti uktam | bodhisattvapiTake’pi{1. dege-kA^ (sUtra- ?) |}-“ye bodhisattvapiTakasyaitad dharmaparyAyaM na 
zRNvanti, AryavinayadharmaM ca na zRNvanti, (te) samAdhimAtreNa santuSTilAbhe sati 
ahaM kAravazAd AbhimAnikA: patitA: jAtijarArogamaraNazokapari-
devadu:khadaurmanasyakalahebhyo’parimuktA: SaDgatisaMsArAccAparimuktA: du:khaskandhebhyo-
‘pi aparimuktA eva | tAn sandhAya tathAgatenaivamuktam-parasmAd anuzrotArastu 
jarAmaraNaparimuktA bhaviSyantIti” |
tasmAt sarvAvaraNAni prahAya suvizuddhajJAnotpattikAmena zamathe sthitvA prajJA
bhAvanIyA | AryaratnakUTe’pi{2. dege-kA^ (ratnakUTa `cha’ 146) |} tathaiva bhASitam, yathA-
{3. dra^-pra^ bhA^ kra^ |}zIlaM pratiSThAya samAdhilAbha: 
samAdhilAbhAcca hi prajJAbhAvanA |
prajJayA jJAnaM bhavati vizuddhaM 
vizuddhajJAnasya hi zIlasampat || iti ||
@236
AryamahAyAnaprasAdaprabhAvanasUtre’pi{1. dege-kA^ (sUtra 'pa' 29) |} coktam-“kulaputra, prajJAyA
asannidhAne bodhisattvAnAM mahAyAnazraddhA mahAyAne kathamapyutpasyata ityahaM na 
vakSyAmi | kulaputra, anena paryAyeNApi yathA bodhisattvAnAM yA kAcid 
mahAyAnazraddhA mahAyAne utpatsyate sA sarvA avikSiptacittena dharmArthacintanAt 
samutpadyamAnA veditavyA |
zamathamantarA vipazyanAmAtreNa yoginazcittaM viSayeSu vikSipyate 
vAyyantarvartipradIpavat sthiraM na bhavati | atazca na jJAnAloka: parisphuTo bhavati |
tasmAdubhayaM samaM sevitavyam | ata: AryamahAparinirvANasUtre’pyuktam{2. dege-kA^ (sUtra- ?) |}-
"zrAvakaistAvat tathAgatagotraM na gocarIkriyate, samAdherbhUyastvAt prajJAyAzca 
alpatvAt | bodhisattvai: asphuTatayA gocarIkriyate prajJAtirekAt samAdhezcAlpa-
tvAt | tathAgatastu sarvaM vyavalokayati zamathavipazyanAtulyayuktatvAd” iti |
zamathabalena vAtairakSobhyapradIpavad cittaM vikalpapavanairna prakampate | vipazyanayA 
tAvat sakalakudRSTimalaprahANAd anyairabhedyo bhavati | yathA candrapradIpasUtre{3. dege-kA^ (sUtra 'da’ 20) saM^-samAdhirAjasUtra 7 pari^ pR^ 36 darabhaMgA |}-
“akampiya: zamathabalena bhoti zailopamo bhoti vipazyanAya” |
ityuktam | ata ubhAbhyAM yoga: karaNIya iti sthitam |
tatrAdau tAvad yogAvacareNa tena zIghraM sukhaM ca zamathavipazyanAsiddheya 
zamathavipazyanAsambhAra: sevanIya: | tatra zamathasambhAra: katama: ? anukUladezavAsa: 
alpecchatA santuSTi: kRtyabAhulyaparihAra: zIlavizuddhi: abhilASAdi-
vikalpaparityAgazca |
tatra paJcaguNayukto hi deza: anukUlo jJAtavya: | akRcchreNa
vastrabhojanAdiprAptayA sulabdha:, durjanAmitrAdInAm anavasthAnAt susthAnam, 
@237
upasargarahitasthAnatvAt subhUmi:, zIlena samadRSTyA ca yuktAnAM mitrANAM sadbhAvAt 
sanmitra:, divA bahujanairanAkIrNatvAd rAtrau cAlpazabdatvAt suyukta: |
alpecchatA katamA ? praNIte bahule vA cIvarAdau anadhyavasAnam |
santuSTi: katamA ? avaramAtracIvarAdilAbhena ya: sadA santoSa: |
kRtyabAhulyaparihAra: katama: ? krayavikrayAdikutsitakarmaparihAra:, gRhastha-
pravrajitayo: parasparamatyAlApasya prazaMsAyAzca parihAra:, oSadhinirmANanakSatra-
gaNanAdiparihArazca |
zIlavizuddhi: katamA ? saMvaradvaye’pi prakRtisAvadyaprajJaptisAvadya-
viSayakazikSApadAnAmaviyoga:, pramAdena bhaGge’pi tvaritameva pazcAttApena 
anudharmAcaraNam, zrAvakasaMvare pArAjike yanniSpratikAratvAbhidhAnaM tasmin satyapi 
pazcAttApa:, anAgate cAkaraNamanasikAra: (karaNIya:) iti | yena cittena tat karma 
kRtam, taccittasya ni:svabhAvatAyA: pratyavekSaNena sarvadharmani:svabhAvatAyAzca bhAvanayA
tacchIlavizuddhireva vaktavyA | etat (sarvaM) AryAjAtazatrukaukRtyavinodanasUtrAd{1. dege-kA^ (sUtra 'cha’ 211-268) |}
avagantavyam | tasmAd akaukRtyena bhAvanAyAm abhiyoga: karaNIya: |
kAmabhogeSvapi iha (janmani) janmAntare ca bhAvino vividha doSAn 
manasikRtya teSu vikalpa: pariharttavya: | etAvatA sAMsArikA bhAvA: priyo’priyo 
vApi etatsarvaM vinAzadharmi asthiraM ca | nizcayena eteSAM sarveSAM mamApi ca 
avazyambhAvini viyoge bhAvyamAne kathameteSu mama adhyavasAnAdiryujyata iti 
bhAvanayA sarve vikalpA: pariharttavyA: |
vipazyanAsambhAra: katama: ? satpuruSAzraya:, bahuzrutaparyeSaNA 
yonizomanasikArazca | tatra kIdRza: satpuruSa AzrayaNIya iti cet ? yo bahuzruta: 
prasannavAk, kAruNika: saMvegasahazca | tatra bahuzrutaparyeSTi: katamA ? yat sAdaraM 
bhagavato dvAdazAGgapravacanasya neyanItArthayozca adhikaM zravaNam | ittham
@238
Aryasandhinirmocane{1. dege-kA^ (sUtra 'ca’ 35) |}- “yatheccham AryAkhyAnAzravaNaM hi vipazyanAvighna:”- 
ityuktam | tatraiva ca{2. dege-kA^ (sUtra 'ca' 34)|} “vipazyanA zravaNamananAbhyAmupajAyamAnaparizuddha-
dRSTerhetorutpadyate”-ityapyuktam | AryanArAyaNaparipRcchAyAm{3. dege-kA^ (sUtra 'na’ 92) idaM sUtraM 'AryasarvapuNyasamuccayasamAdhisUtra’ to’bhinnam |} api-{4 zikSAsamuccaya: pari^ 10, pR^ 105 |}”zrutavata: 
prajJAgamo bhavati | prajJAvata: klezA: prazAmyanti”-ityuktam |
yonizomanasikAra: katama: ? yazca neyanItArthasUtrAdiSu aviparItanizcaya: |
tAdRze nirvizaGke bodhisattva bhAvanAyAm aikAntiko nizcaya: samupajAyate | anyathA 
saMzayena dolAyamAne yAne sthita: san zRGgATakamadhyagatapuruSa iva kutrApi 
ekakoTikanizcayavAn na bhaviSyati |
yoginA sarvadA matsyamAMsAdikaM parihRtya apratikUlaM bhojanaM niyatamAtrayA
bhoktavyam | itthaM saJcitasakalazamathavipazyanAsambhAreNa tena bodhisattvena bhAvanAyAM 
praveza: karaNIya: |
{5 dra^-tR^ bhA^ kra^ |}tatra prathamaM tAvad yogI bhAvanAkAle sarvamitikaraNIyaM parisamApya 
kRtamUtrapurISa: kaNTakasvarAdirahite mano’nukUle pradeze sthitvA mayA sarvasattvA
bodhimaNDe niSpAdayitavyA iti vinizcayan sakalajagadabhyuddharaNAzayo 
mahAkaruNAm AmukhIkRtya dazadigavasthitAn sarvabuddhabodhisattvAn paJcAGgena 
praNipatyAgrato buddhabodhisattvAn paTAdau sthApayitvA anyatra vA yathAvat tebhyazca 
yathAruci pUjAstavanaM kRtvA svapApaM pradezya sakalasya jagata: puNyamanumodya 
mRdutarasukhAsane vairocanabhaTTArakabaddhaparyaGkeNa ardhaparyaGkena vA niSpAdya 
nAtyunmIlite nAtinimIlite nAsikAgravinyaste cakSuSI kRtvA nAtinamraM 
nAtistabdhaM RjukAyaM praNidhAyAntarmukhAvarjita-smRtirupavizet | tata: skandhau 
samau sthApayet | ziro nonnataM nAvanatam ekapArzve nizcalaM sthApayitavyam | kiM 
tarhi, nAbhipraguNA nAsikA sthApayitavyA | dantoSThaM mRdu sthApanIyam | jihvA 
@239
copari dantamUle sthApanIyA | AzvAsa-prazvAsAstu na sazabdA nApi sthUlA 
nApi tvaritA: karaNIyA: | kintvasaMlakSyamANA mandaM mandamanAbhogena yathA 
pravizeyurnirgaccheyurvA tathA karaNIyam |
tatra prathamaM tAvad zamatho niSpAdayitavya: | bAhyaviSayeSu cittavikSepaM 
prazAmya AbhyantarAlambane satatam anAyAsaM pravRttya prItaprazrabdhasvarasa-
vAhicittAvasthAnameva zamatha ityucyate | tasmin zamathAzrayaNasamaye yastattvavicAra:, 
sA vipazyanA | yathA Aryaratnameghe{1. dege-kA^ (sUtra 'va’ 92)|}-“zamathazcittaikAgratA, vipazyanA 
bhUtapratyavekSA” {2. dra^-tR^ bhA^ kra^ |}ityuktam |
Aryasandhinirmocane’pi{3. dege-kA^ (sUtra 'ca’ 26)|}-“bhagavan, kathaM zamathaparigaveSaNA
vipazyanAkauzalaM ceti ? ucyate-maitreya, dharmopacAro mayA vyavasthApita:, 
tadayathA-sUtra-geya-vyAkaraNa-gAthodAna-nidAna-avadAna-itivRttaka-jAtaka-
vaipulya-adbhutadharma-upadezavargA: bodhisattvebhya AkhyAtA: tAn bodhisattva: saMzrutya
sandhArya svAdhyAyamabhyasya manasA suparIkSya dRSTyA supratividhya ekAkI viviktastha: 
anta:pratisaMlIna: yathAsucintitAn tAneva dharmAn manasikRtya yena cittena 
manasikAra:, tadeva cittam antarAbhimukhaM kRtvA satataM cintanena manasikaroti |
tathA pravizya tatra bahulasthite tasmin yA hi kAyaprazrabdhi: cittaprazrabdhizca saiva 
zamatha iti | etadarthaM bodhisattva: zamathaM parigaveSayati, tena ca 
kAyaprazrabdhizcittaprazrabdhizca prApyete | te (kAya-cittaprazrabdhI) adhigamya tatraiva 
sthita: san cittavikSepaM prahAya (tata:) yathA cintitAn dharmAn anta:samAdhigocarAn 
pratibimbanibhAn pratyavekSate adhimokSaM ca karoti | tathAvidhAnAM samAdhigocarANAM
pratibimbanibhAnAM tajjJeyArthavivecanA, pravivecanA, parikalpanA, paryavekSaNA, kSAnti:, 
chanda:, pravibhAga: darzanam adhigamazceti, eSaiva vipazyanetyucyate | etatprakArakaM 
bodhisattvAnAM vipazyanAkauzalam” iti |
@240
tatra zamathAbhinirharikAmo (yogI) prathamaM tAvat sarvaM tathatAparAyaNaM 
tathatAprAgbhAraM tathatAprayaNam iti sUtrageyAdisakalapravacanaM saMgRhya tatra cittam 
upasthApayet | etAvatA kiyadAkAreNa tatra saMgRhItasarvadharme skandhAdau cittam 
upasthApayet | evameva yathAdRSTa-yathAzrutatathAgatavigrahe cittaM sthApayitavyam |
AryasamAdhirAje{1. dege-kA^ (sUtra 'da’ 13) saM^ samAdhirAjasUtra-pR^ 21, darabhaMgA |}- yathA-
suvarNavarNena samucchrayeNa 
samantaprAsAdiku lokanAtha: |
yasyAtra Alambani cittu vartate 
samAhita: socyati bodhisattva: ||
ityuktam |
tathA yadiSTamAlambanaM tatra cittaM sthApayitvA tatraiva uparyupari cittaM satataM
sthApayet | upasthApya tatra cittam 'evaM nvidam’ iti parIkSate | kim AlambanaM 
samyag gRhyate, (kiM) vA (tatraiva) lIyate athavA bAhyaviSayavyAsaktyA vikSipyate’
iti (sarvadA muhurmuhu:) parIkSitavyam | {2. dra^-pra^ bhA^ kra^ |}tatra yadi styAnamiddhAbhibhUtatvena cittaM 
lInaM layAbhizaGkA vA dRzyate (tadA) tatkAlaM {3. dra^-pra^ bhA^ kra^ |}pramodyavastuni tathAgatavigrahAdau vA 
AlokasaMjJAyAM vA manasikAra: karttavya: | tadanu layam upazAmya yathA 
tasminnevAlambane atisphuTam AlambanacittaM dRzyeta tathA karaNIyam |
{4. dra^-tR^ bhA^ kra^ |}yadA tu jAtyandhavad andhakArapraviSTapuruSavad vA vinimIlitAkSavad 
vA cittam Alambanam atisphuTataraM na pazyati tadA lInaM veditavyam | yadA 
bAhyarUpAdau tadguNakalpanayA paridhAvanena anyamanasikAreNa pUrvAnubhUtaviSaya- 
kAmanayA cittauddhatyam auddhatyazaGkA vA dRzyeta tadA sarvasaMskAreSu 
anityadu:khAdimana:saMvegasthAnIyeSu vastuSu manasikAra: karaNIya: | tadanu vikSepam 
@241
upazAmya smRti-samprajanyarajjunA manonAgaM tasmin Alambanastambha eva 
badhnIyAt | {1. dra^-pra^ bhA^ kra^ |}yadA layauddhatye na bhavata: tadAlambane ca cittaprazamavAhitAM pazyet 
tadA AbhogazithilIkaraNAd upekSayA tatra yAvadicchaM tiSThet | itthaM 
bhAvitazamathasya tasya kAyikI caitasI ca prazrabdhirbhaviSyati | Alambane ca cittaM 
yathecchaM svavaze bhaviSyati | tadA zamatho niSpanna iti veditavya: |
zamathaM niSpAdya tata: vipazyanAM bhAvayet | evaM ca cintanIyam-bhagavata: 
sarvaM vacanajAtaM subhASitam, sAkSAt paramparayA vA tattvAbhivyaJjakaM tattvaparAyaNaM 
caiva | AlokodayAt tamonirAsavat tattvajJAnena sarvadRSTijAlavigamo bhaviSyati | na 
zamathamAtreNa jJAnavizuddhi:, AvaraNAndhakAranirasanaM ca bhaviSyati | prajJayA tattvasya 
samyagbhAvane sati jJAnavizuddhirbhaviSyati, prajJayaiva ca tattvamavagamyate, prajJayaiva tAvad
AvaraNAni samyak prahIyante | tasmAnmayA zamathe sthitvA prajJayA tattvaM 
paryeSitavyam | naiva zamathamAtreNa santoSa: karaNIyam iti vicAraNIyam |
kIdRzaM tattattvamiti cet ? yat paramArthata: sarvavastupudgaladharmAtmazUnyatA, 
tat prajJApAramitayA adhigamyate, nAnyathA | yathoktam Aryasandhinirmocane{2. dege-kA^ (sUtra 'ca’ 47) |}-
“bhagavan kayA pAramitayA bodhisattva: dharmANAM ni:svabhAvatAM gRhNAti ?
avalokitezvara, prajJApAramitayA gRhNAti” iti | tasmAt zamathe sthito bhUtvA prajJAM 
bhAvayet |
tatraivaM yogI nirUpayate-na pudgala: skandhadhAtvAyatanavyatirikta
upalabhyate | na cApi pudgala: skandhAdisvabhAva: | (yata:) skandhAdayastAvad anityA 
nAnAsvabhAvAzca {3. dra^-tR^ bhA^ kra^ |}pudgalasya ca nityaikarUpeNa parairupakalpitatvAt | nApi 
tattvAnyatvAbhyAm anabhilApyapudgalasya vastutvaM yuktam | vastusata: 
prakArAntarAbhAvAt | tasmAd tadyathA bhrama evAyaM lokasya yadutAhaM mameti 
vicArayitavyam |
@242
dharmanairAtmyamapi evaM bhAvanIyam | dharma iti saMkSepeNa paJca skandhA:, dvAdaza
AyatanAni, aSTAdaza dhAtavazca | tatra ye skandhAyatanadhAtuSu rUpiNaste na 
paramArthata: cittAkAravyatiriktA:, tAn paramANuzo vibhajya paramANUnAmapi 
aMzasvabhAvatAM pratyavekSya nitarAM tatsvabhAvo nAvadhAryate | {1. dra^-tR^ bhA^ kra^ |}tasmAd 
anAdikAlikavitatharUpAdyabhinivezavazAt svapnopalabhyamAnarUpAdipratibhAsa-
vad bAlAnAM cittameva bahi: vicchinnamiva rUpAdipratibhAsaM khyAti | rUpAdistu 
tatra na paramArthata: cittAkAravyatirikta iti vibhAvayet | tasmAt cittamAtramidaM 
traidhAtukamiti cintayet | {2. dra^-tR^ bhA^ kra^ |}sa evaM cittameva sakaladharmaprajJaptikaM nizcitya tatra 
pratyavekSya ca sarvadharmANAM svabhAva: pratyavekSito bhavatIti cittasvabhAvamapi 
pratyevakSate | sa evaM vicArayati | 
cittamapi paramArthato na satyaM yujyate | yadA hi 
alIkasvabhAvarUpAdyAkAropagraheNa cittameva citrAkAraM pratibhAsate, tadA 
satyatvaM kutra bhavet | yathA rUpAdi alIkaM tathA cittamapi tadavyatiriktatvAd 
alIkameva | {3. dra^-tR^ bhA^ kra^ |}yathA citrAkAratayA rUpAdayo naikAnekasvabhAvA:, tathA cittamapi 
tadavyatirekeNa naikAnekasvabhAvam | tasmAd cittaM mAyopamAdisvabhAvameva |
yathA cittaM tathA sarve’pi dharmA mAyAdisvabhAvasaMnibhA eveti cintayet |
tenaivaM prajJayA cittasvabhAve pratyavekSamANe cittaM paramArthata: abhyantare’pi nopalabhyate, 
bahirapi nopalabhyate, nobhayamantareNApi nopalabhyate, atItamapi cittaM nopalabhyate, 
anAgatamapi nopalabhyate, pratyutpannamapi nopalabhyate | nApi cittamutpadyamAnaM 
kutazcidapyAgacchati, nApi nirudhyamAnaM kvacidapi saMnilayaM gacchati | cittaM tAvad 
agrAhyam anirdezyam arUpaM ca | yaddhi anirdezyam agrAhyam arUpaM ca, tasya
kIdRzastAvat svabhAva: ? tathA AryaratnakUTe{4. dege-kA^ (ratnakUTa 'cha’ 139) |} yathoktam- “cittaM hi kAzyapa, 
parigaveSyamANaM na labhyate, yanna labhyate tannopalabhyate, yacca nopalabhyate tannAtItaM
@243
nAnAgataM na pratyutpannam” iti vistara: | evaM hi parIkSyamANe tasya cittasya nAdiM 
samanupazyati, nAntaM samanupazyati, na madhyaM samanupazyati |
yathA cittam anta-madhyarahitaM tathA sarvadharmA api anta-madhyarahitA 
evAvagantavyA: | tenetthaM cittam anta-madhyarahitaM parijJAya na ko’pi cittasvabhAva: 
upalabhyate | yenApi cittaM parIkSyate tadapi zUnyaM pratividhyate | tasmin 
pratividhyamAne cittAkAratayA viThapitasvabhAvo’pi rUpAdisvabhAvo na samanudRzyate |
evaM prajJayA sarvadharmasvabhAvasya asamanudarzanAt sa rUpaM nityamanityaM vA, zUnyamazUnyaM 
vA, sAsravamanAsravaM vA, utpannamanutpannaM vA, sad-asad veti na vikalpayati |
yathA rUpaM na vikalpayati tathA vedanA-saMjJA-saMskAra-vijJAnAnyapi na vikalpa-
yati | asiddhe dharmiNi tadvizeSaNAnAmapyasiddhatvAt kathaM tatra vikalpayediti |
tadevaM prajJayA parIkSyamANe yadA yogI kamapi vastusvabhAvaM paramArthata: nAvadhArayati 
tadA nirvikalpe samAdhau pratipanno bhavati, sarvadharmani:svabhAvatAM cAvagacchati |
yastAvat prajJayA vastusvabhAvaM pratyavekSya (api taM) na bhAvayati, kevalam 
amanasikArabhAvanAm eva karoti, tasya na nivartante kadAcidapi vikalpA:, na ca
bhaviSyati ni:svabhAvatAvabodha:, prajJA’’lokAbhAvAt | ityevaM samyakpratyavekSaNa- 
janita: yathAvadaviparItajJAnAgni: araNimanthanodbhUtAgnivat (samasta) kalpanApAdapAn 
dhakSyatIti-bhagavatoktam |
yathoktam AryaratnameghasUtre’pi{1. dege-kA^ (sUtra 'vA’ 92) |}- “sa evam apakSAlakuzala:
sarvaprapaJcavigamAya zUnyatAbhAvanAyAM yogamApadyate | sa zUnyatAbhAvanAbahulo yeSu 
yeSu sthAneSu cittaM prasarati, cittam abhiramate, tAni tAni sthAnAni svabhAvata: 
parigaveSamANa: zUnyaM pratividhyati | yadapi cittaM tadapi parIkSyamANaM zUnyaM 
pratividhyati | yenApi cittena parIkSate, tadapi svabhAvata: parigaveSyamANaM zUnyaM 
pratividhyati | sa evam upaparIkSamANo nirnimittAyAM yogamApadyate”{2. dra^-tR^ bhA^ kra^ |} iti |
anena tAvat paryavekSaNapUrvaGgama: nirnimittatApravezo darzita: | prajJayA vastusvabhAvam 
@244
avicArya amanasikAramAtreNa avikalpatApraveza: asambhavIti atisphuTaM 
nirdizyate | ityevaM sa prajJayA rUpAdivastusvabhAvaM yathAyathaM samyak parIkSya dhyAyati, 
na tu rUpAdau sthitvA | nehaparalokayormadhye sthitvA dhyAyati, teSAM rUpAdInAm 
anupalabhyamAnatvAt, ata eva tad 'apratiSThitadhyAnam’ ityucyate |
prajJayA sakalavastusvabhAvatAM nirUpya yasmAd anupalambhaM dhyAyati, tasmAt 
prajJottaradhyAyI ityucyate | yathA ca AryagaganagaJja-AryaratnacUDAdiSu nirdiSTam |
{1. dra^-tR^ bhA^ kra^ |}sa evaM pudgaladharmanairAtmyamayaM tattvamavatIrNa:, aparasya parIkSaNIyasya 
darzanIyasya cAbhAvAd vitarkavicArAbhyAmuparatena anabhilApyaikarasena manasA 
svarasavAhinA anabhisaMskAratastattvameva sphuTataraM bhAvayan tiSThet | tatra ca 
sthitazcittasantAnaM na vikSipet | yadAntararAgAdinA cittaM bahirdhA vikSipet tadA 
vikSepaM viditvA zIghram azubhabhAvanAdinA vikSepam upazamayya zIghraM tathatAyAM 
punazcittam uparyupari prerayet | yadA tu tatrAnabhirataM cittaM pazyet tadA 
samAdherguNadarzanAt abhirati tatra bhAvayet | vikSepe ca doSadarzanAd aratiM 
prazamayet | atha styAnamiddhAbhibhavAd yadA asphuTapracAratayA lInaM cittaM
pazyet, | layAbhizaGkitaM vA tadA pUrvavat pramodyavastu manasikRtya layam 
upazamayet | punastadeva tattvAlambanam atidRDhataraM gRhNIyAt | yadi tadA 
pUrvahasitaramitAnyanusmRtya cittam antarA samuddhataM pazyet auddhatyAbhizaGkitaM vA 
tadA pUrvavat anityAdisaMvegavastumanasikArAd vikSepaM zamayet | tata: 
punastadaiva tattve cittAnabhisaMskAravAhitAyAM ca yatnaM kurvIta |
atha yadA layauddhatyAbhyAM viviktatayA samapravRttaM svarasavAhi 
(sphuTataraM) tatraiva tattve cittam utpadyate tadAbhogazithilIkaraNAd
upekSaNIyam | yadi samapravRtte cite Abhoga: kriyate tadA cittaM vikSipyate |
lIne’pi cite sati yadi Abhogo na kriyate tadA atilInatvAd 
vipazyanArahitaM cittaM andhapuruSavat bhaviSyati | tasmAt cite lIne sati AbhogaM 
@245
kurvIta, samapravRtte ca AbhogaM naiva kurvIta | {1. dra^-tR^ bhA^ kra^ |}yadA ca vipazyanAM bhAvayet 
prajJAtiriktatarA bhavet, tadA zamathasyAlpatvAt pravAtasthita pradIpavat 
pracalatvAccittasya na sphuTataraM tattvadarzanaM bhavet | atastadA zamatho 
bhAvayitavya: | zamathasyAdhikye’pi prajJA bhAvayitavyA |
yadA ubhayaM samapravRttaM tadA anabhisaMskAreNaiva tAvat sthAtavyaM yAvat 
kAya-cittapIDA na bhavet | satyAM tu kAyAdipIDAyAM tadantarA sakalameva 
lokaM mAyAmarIci-svapna-jalacandropamapratibhAsa iva vyavalokya itthaM 
cintayet-'amI sattvA evaM-vidharmagAmbhIryAnavabodhanena saMsAre saMkliSTA: |
tato’haM tathA kariSyAmi yathA te tAM tAM dharmatAm avabodhayeyu:’ iti cintayan 
mahAkaruNAM bodhicittAbhimukhIM kurvIta | tato vizramya punarapi tathaiva 
sarvadharmanirAbhAsaM samAdhimavataret | cittAtikhede sati tathaiva vizramet | ayaM 
tu zamathavipazyanAyuganaddhavAhI mArga: savikalpanirvikalpapratibimbamAlambate |
{2. dra^-tR^ bhA^ kra^ |}evaM yogI anena krameNa ekaghaTikAm ardhapraharam ekapraharaM vA 
yAvadicchet tAvatkAlaparyantaM tattvaM bhAvayan tiSThet | idaM tAvad 
arthapravicayadhyAnaM AryalaGkAvatAre nirdiSTam | tata: samAdhervyutthAya yathecchaM 
paryaGkamabhittvaivaM anuvicintayet-'amI sarve dharmA: paramArthata: ni:svabhAvA: 
santo'pi saMvRtyA vyavasthitA eva | tathA’sati karmaphalasambandhAdaya: kathaM 
vyavasthApyeran |
bhagavatA coktam{3. dege-kA^ (sUtra 'ca’ 174) saM^-laGkAvatArasUtra || 10, 429 ||, pR^ 135 darabhaGgA |}-
bhAvA vidyanti saMvRtyA paramArthe na bhAvakA: | iti |
amI bAlamataya: sattvA ni:svabhAveSu bhAveSu bhAvAdiM samAropya
viparyastabuddhayo bhavanti, cirakAlaM saMsAracakraM paribhramanti | tato’haM kariSyAmi 
@246
yad anuttarapuNyajJAnasambhAraM paripUrya tata: sarvajJapadaM prApya tebhya: dharmatAm 
avabodhayeyam iti vicintayet | {1. dra^-tR^ bhA^ kra^ |}atha zanai: paryaGkaM bhitvA dazadigvyavasthitAn 
sarvabuddhabodhisattvAn praNipatya tebhyazca pUjAstotropahAraM kRtvA 
AryabhadracaryAdimahApraNidhAnaM praNidadhIta | tata: zUnyatAkaruNAgarbhasakala-
dAnAdipuNyajJAnasambhAropArjane’bhiyoga: karaNIya: |
tathA ca sati taddhyAnaM sarvAkAravaropetazUnyatAm abhinirharati | yathoktam
AryaratnacUDasUtre{2. dege-kA^ (ratnakUTa 'cha’ 220) |}-sa maitrIsaMnAhasaMnaddho mahAkaruNAdhiSThAnapratiSThita: 
sarvAkAravaropetaM zUnyatAkArAbhinirhRtaM dhyAnamAtiSThate | tatra katamA
sarvAkAravaropetA zUnyatA ? yA na dAnavikalA zIlavikalA kSAntivikalA 
vIryavikalA dhyAnavikalA prajJAvikalopAyavikaletyAdivistara: |
bodhisattvastAvat sarvasattvaparipAkaM kuryAt, kSetra-kAya-bahuparivArasampattyu-
pAyadAnAdikuzalaM cAvazyam Aseveta |
tathA cAsati yA hi buddhAnAM kSetrAdisampattiruktA sA kasya phalaM syAt ?
tasmAt sarvAkAravaropetasya tasya sarvajJatAjJAnasya dAnAdyupAyai: paripUritatvAdeva 
bhagavatA 'tat sarvajJajJAnaM upAyaparyavasAnam’ ityuktam | ata: bodhisattvena dAnAdyupAyA
api sevitavyA:, na kevalA zUnyatA | AryasarvadharmavaipulyasaMgrahasUtre’pyevam{3. dege-kA^ (sUtra 'ja’ 183) idaM sUtraM 'Arya-sarvadharmavaidalyasaMgrahasUtra’ to’bhinnam |}
abhihitam-{4. dra^-tR^ bhA^ kra^ |}”yo’yaM maitreya, SaTpAramitAsamudAgamo bodhisattvAnAM sambodhAya taM 
te mohapuruSA evaM vakSyanti-prajJApAramitAyAmeva bodhisattvena zikSitavyam, kiM 
zeSAbhi: pAramitAbhiriti | te’nyA: pAramitA dUSayitavyA masyante | tat kiM 
manyase ajita, duSprajJa: sa kAzirAjo’bhUd yena kapotArthena zyenAya svamAMsAni 
dattAni ? maitreya Aha-no hIdaM bhagavan | bhagavAn Aha-yAni mayA maitreya, 
bodhisattvacaryAM caratA SaTpAramitApratisaMyuktAni kuzalamUlAnyupacitAni, 
apakRtaM nu tai: kuzalamUlai: ? maitreya Aha-no hIdaM bhagavan | bhagavAn Aha-
@247
tvaM tAvad ajita, SaSTikalpAn dAnapAramitAyAM samudAgata: SaSTikalpAn 
zIlapAramitAyAM SaSTikalpAn kSAntipAramitAyAM SaSTikalpAn vIryapAramitAyAM 
SaSTikalpAn dhyAnapAramitAyAM SaSTikalpAn prajJApAramitAyAM samudAgata: | tatte 
mohapuruSA evaM vakSyanti ekanayenaiva bodhiryaduta zUnyatAnayeneti | te 
caryA’parizuddhA bhavantItyAdi” |
upAyarahita: san bodhisattva: kevalayA prajJayA naiva buddhakAryANi kartuM 
samartho bhavati, zrAvakavat | upAyasahAyazca samartho bhavati | yathoktam 
AryaratnakUTe{1. dege-kA^ (ratnakUTa 'cha’ 129) |}-{2. dra^-tR^ bhA^ kra^ |}”tadyathA kAzyapa, amAtyasaMgRhItA rAjAna: sarvakAryANi 
kurvanti, evameva upAyakauzalyasaMgRhItA bodhisattvasya prajJA sarvabuddhakAryANi 
karoti” iti | anyA tAvad bodhisattvAnAM mArgadRSTi:, anyaiva khalu 
tairthikAnAM zrAvakANAM ca mArgadRSTi: | ityevam AtmAdiviparyAsaviparyastatvAt 
tairthikAnAM mArgadRSTe:, (teSAM) mArga: sarveNa sarvaM prajJArahita eva | ata eva na te 
mokSamadhigacchanti |
upAyavikalastAvad zrAvakANAM mArga:, mahAkaruNAvirahitatvAt, ataste 
(zrAvakA:) ekAntatayA nirvANapravaNA bhaviSyanti | bodhisattvamArgastu 
prajJopAyasamanvito mata:, ataste apratiSThitanirvANaparAyaNA bhaviSyanti |
bodhisattvamArga: khalu prajJopAyayukto manyate, ata: te apratiSThitanirvANaM prApnuvanti |
prajJAbalena naiva (teSAM) saMsAre pAta:, upAyabalena ca naiva nirvANapatanamiti |
ata evAryagayAzIrSe{3. dege-kA^ (sUtra 'ca’ 288) |}-“dvAvimau bodhisattvAnAM saMkSiptau mArgau | katamau 
dvau ? yaduta prajJA upAyazca”{4. dra^-tR^ bhA^ kra^ |} ityAkhyAtam | AryazrIparamAdye’pyuktam{5. dege-kA^ (sUtra- ?) |}-
“prajJApAramitA tAvanmAtA, upAyakauzalyaM tu pitA” | AryavimalakIrti-
@248
nirdezasUtre’pi{1. dege-kA^ (sUtra 'ma’ 209) |}-“bodhisattvAnAM kiM bandhanam ? kazca mokSa: ? upAyarahito
bhavagatiparigraho bodhisattvAnAM bandhanam | upAyena bhavagatigamanaM (bodhisattvAnAM)
mokSa: | prajJArahito bhavagatiparigraho bodhisattvAnAM bandhanam | prajJayA 
bhavagatigamanaM tu mokSa: | upAyena parigRhItA prajJA bandhanam | upAyena 
parigRhItA prajJA mokSa: | prajJayA aparigRhIta upAyo bandhanam, prajJAparigRhIta
upAyo mokSa:” iti vistareNa varNitam |
prajJAmAtraniSevaNA tAvad bodhisattvAnAM zrAvakeSTanirvANapatitatvAd bandhanamiva 
bhaviSyati | na hi apratiSThitanirvANena (teSAM) mokSo bhaviSyati | tasmAd 
upAyarahitA ca prajJA bodhisattvAnAM bandhanamityucyate | ata: yathA vAyupIDita: agniM 
sevate, tathaiva bodhisattvena viparyAsavAyumAtraprahANAya upAyasahitayA prajJayA zUnyatA 
sevanIyA, na tu zrAvakavat sAkSAtkarttavyA | yathA AryadazadharmakasUtre{2. dege-kA^ (ratnakUTa 'khA’ 173) |} coktam-
“kulaputra, tadayathA kazcinmanuSya: agniparicaryAM karoti, sa tamagniM satkaroti, guruM 
karoti, tathApi sa evaM cintayati yadahaM agniM satkaromi, guruM karomi, 
bahulIkaromi, tathApi 'mayA ayaM (agni:) dvAbhyAM pANibhyAM parigRhItavya:’ ityevaM
naiva cintayati | tat kimarthamiti cet ? tatsannidhAnena mayi kAyikaM du:khaM
caitasikaM daurmanasyaM ca sambhAvyata iti cintanAd” iti | tathaiva nirvANAzayo’pi 
bodhisattvo naiva nirvANasAkSAtkAraM karoti | tatkasya heto: ? tadAzrayeNAhaM 
bodhiparAGmukho bhaviSyAmIti vicintya” iti |
upAya mAtraniSevaNenApi kevalena bodhisattva: pRthagjanabhUmim 
anatikramamANa: atyantaM baddha eva bhaviSyati | tasmAt prajJAsahita upAya: 
sevanIya: | yathA mantraparigRhItamiva viSam, bodhisattvAnAM klezagaNo’pi prajJA-
parigrahabalena bhAvanayA amRtAyate, tadA abhyudayaphalasvabhAvAnAM dAnAdInAM tu kathaiva 
kA | AryaratnakUTasUtre{3. dege-kA^ (ratnakUTa 'cha’ 130) |} coktam-{4. dra^-'kAzyapaparivarte bhoTaprakAze-pR^ 183 tame|} "tadyathApi kAzyapa, mantrauSadhiparigRhItaM
@249
viSaM na vinipAtayati, evameva prajJAparigRhIta: bodhisattvasya klezagaNo’pi na 
zaknoti vinipAtayitum” iti |
ato yena upAyabalabhAvinA kAraNena bodhisattva: saMsAraM na parityajati, 
tenaiva kAraNena (sa:) nirvANe’pi na patati | yata: (sa) prajJAbalena sarvANyAlambanAni 
prajahAti, ata: saMsAre naiva patati | tata eva ca apratiSThitanirvANAkhyaM 
buddhatvamavApnoti | yathoktam AryagaganagaJje’pi{1. dege-kA^ (sUtra 'pa’ 253) |}-“tena prajJAjJAnena sarvAn klezAn 
parivarjayati upAyajJAnena ca sarvasattvAnna parityajAti” | Arya-
sandhinirmocane’pyuktam{2. dege-kA^ (sUtra 'ca’ 19) |}-“ekAntasattvArthavimukhasya ekAntasaMskArAbhi-
saMskAravimukhasya ca nAnuttarA samyaksaMbodhiruktA mayA”{3. dra^-tR^ bhA^ kra^ |} iti | tasmAd 
buddhatvamavAptukAmena prajJopAyau ubhau sevanIyau |
tatra lokottaraprajJAyA bhAvanAvasthAyAm atirekasamAhitAvasthAyAM vA 
(yadyapi) dAnAdyupAyasevanaM na sambhavati, tathApi tatra prAyogika-
tatpRSThalabdhAtmikayo: yA’pi prajJA bhavati, tasyAmavasthAyAm upAyasevanaM bhavatyeva |
tasmAt yuganaddhau prajJopAyau pravartete | punaraparam, ayameva hi bodhisattvAnAM prajJopAya
yuganaddhavAhI mArga: | sarvasattvAvalokanaparayA mahAkaruNayA parigRhItvAd 
lokottaramArgaM parisevante, upAyAtmake ca vyutthAnakAle’pi mAyAkAra iva
aviparItameva dAnAdikaM sevante | yathoktam AryAkSayamatinirdeze’pi{4. dege-kA^ (sUtra 'ma’ 112) |}-“tatra ko 
hi bodhisattvAnAm upAya: ? kazca prajJAbhinirhAra iti ? yena (a ?)
samAhitAvasthAyAM sattvAvalokanAvasthAyAM ca mahAkaruNAlambane cittamupatiSThati, sa 
evopAya: | yayA zAnta (samApatti:) prazAntasamApatti: sA tatprajJA” | iti vistara: |
mAradamanaparicchede’pyuktam{5. dege-kA^ (sUtra- ?) |}-“punaraparam, bodhisattvAnAM sAmutkarSikastAvat 
prayoga: prajJAjJAnena abhiyogaM na karoti, upAyajJAnena ca sarvakuzaladharmasaMgrahe’pi 
@250
yogaM karoti | prajJAjJAnena nairAtmya-ni:sattva-nirjIva-niSpoSa-ni:pudgaleSvapi 
yogaM karoti, upAyajJAnena ca sarvasattvaparipAcane’pi ya: prayogaM karoti” iti 
vistara: | AryadharmasaMgItisUtre’pyuktam{1. dege-kA^ (sUtra 'za’ 43) |}-
{2. dra^-pra% tR^ bhA^ kra^ |}mAyAkAro yathA kazcinnirmitaM mokSamudyata: |
na cAsya nirmite saGgo jJAtapUrvo yato’sya sa: ||
tribhavaM nirmitaprakhyaM jJAtvA sambodhipAraga: |
saMnahyate jagaddhetorjJAtapUrvaM jagat tathA ||iti||
bodhisattvA: prajJopAyanayenaiva sAdhyamabhilakSayanti, (ata:) teSAM prayoga: 
saMsArastho’pi bhavati, tadAzayazca nirvANastho’pi bhavatItyuktam |
tAdRzyAM zUnyatAmahAkaruNAgarbhasamyaksaMbuddhatAyAM pariNataM dAnAdyupAyaM 
bhAvayitvA paramArthabodhicittamutpAdayituM pUrvavad nityaM kAle kAle
zamathavipazyanAprayoga: yathAzakti bhAvanIya: | AryagocaraparizuddhisUtre{3. atra sUtrasya zabda na udRdhRtA |}
sarvAsvasthAsu sattvArthakAriNAM bodhisattvAnAm anuzaMsA yathA nirdiSTA tathaiva
samupasthitayA smRtyA sarvadA upAyakauzalaM bhAvanIyam |
tathAvidhakaruNopAyabodhicittAnAM bhAvaka: sa iha janmani avazyaM viziSTo
bhavati | tata: svapne sadA buddha-bodhisattvAnAM darzanaM bhaviSyati, anyAnyapi susvapnAni 
dRzyamAnAni bhaviSyanti | devA api anumodya rakSiSyanti | pratikSaNaM vipulAnAM 
puNyajJAnasambhArANAM saJcayo’pi bhaviSyati | klezAvaraNAni dauSThulyAni ca kSayaM 
yAsyanti | sukha-saumanasyAni sarvadA adhikatarANi bhaviSyanti | bahujanapriyo
bhaviSyati | na zarIraM rogagrastaM bhaviSyati | paramA ca cittakarmaNyatA prAptA
bhaviSyati | tato’bhijJAdiviziSTaguNAvApti: |
@251
atha Rddhibalena anantalokadhAtUn gatvA bhagavato buddhAn pUjayati |
dharmo’pi tebhya: zrUyate | cyutikAle’pi avazyameva buddhabodhisattvAnAM darzanaM 
bhaviSyati | jAtyantare’pi buddhabodhisattvai: avirahite viziSTakSetre viziSTagRhe ca 
janirbhaviSyati | tatazca anAyAsena puNya(sambhAra:) jJAnasambhArazca paripUrayiSyete |
mahAbhogo bahuparivArazca bhaviSyati | tIkSNayA prajJayA bahujanaparipAkamapi 
kariSyati | sarvajAtiSu jAtismaro bhaviSyati | etAdRzI aparimitA anuzaMsA
sUtrAntaragatA’pi avagantavyA |
tasyaivaM karuNAm upAyaM bodhicittaM ca satataM satkRtya dIrghakAlam 
abhyasyata: krameNa cittasantatiparipAkAd ativizuddhakSaNotpAdAt 
araNimanthanodbhUtAgnivat bhUtArthabhAvanAprakarSaparyanta-gamane sakalakalpanAjAlarahitaM 
sphuTataraM niSprapaJcadharmadhAtvadhigamaM vimalaM nizcalanirvAtadIpavat nizcalaM pramANabhUtaM 
lokottarajJAnaM sarvadharmanairAtmyasvabhAvatattvasAkSAtkAri darzanamArgasaMgRhItaM paramArtha-
bodhicittaM svarUpata utpadyate | tadutpAdAd vastuparyantAlambane pravartate | tathAgatakule 
utpadyate, anavadyatAyAM bodhisattva: pravartate, laukikya: sarvagatayo nivartante, 
bodhisattvadharmatAyAM dharma------- ca sthito bhavati | bodhisattvAnAM prathamA
bhUmiravApyata ityanuzaMsA vistareNa dazabhUmyAdibhya: avagantavyA | idaM tathatAlambakaM 
dhyAnaM AryalaGkAvatAre nirdiSTam, idaM tAvad (dhyAnaM) bodhisattvAnAM niSprapaJcatAyAM 
nirvikalpatAyAM ca pravartate |
adhimuktibhUmau tAvad adhimuktivazAt pravRttirvyavasthApyate, na tu
abhisaMskAreNa | tajjJAnaprAdurbhAve tu sAkSAt praveza: | evaM prathamAyAM bhUmau pravizya
tadanantaraM bhAvanAmArge lokottareNa (jJAnena) tatpRSThalabdhajJAnena ca dvAbhyAM 
prajJopAyabhAvanAyAM krameNa bhAvanAheyAnAM saJcitAvaraNAnAM sUkSmataratamAni vyavadAyante, 
ata: uttarottaraviziSTaguNAnAm adhigamAya adho’dhobhUmInAM parizodhanAt 
tathAgatasya paryantajJAne adhiSThito bhUtvA sarvajJatAsAgaram avatIrya 
kAryaniSpattyAlambanamapi adhigamyate | anenaivaM krameNa AryalaGkAvatAre’pi
@252
cittasantAnasya parizuddhi: pratipAditA | Aryasandhinirmocane’pi{1. dege-kA^ (sUtra 'ca’ 36) |} uktaM yathA-
“krameNa uttarottarabhUmiSu cittaM svarNamiva vyavadAya anuttarasamyaksambodhiM yAvad 
abhisambudhyati” iti |
sarvajJatAsAgarapravRttau satyAM cintAmaNivat sakalasattvopajIviguNa-
skandhayukta: pUrvapraNidhAnaphalasatkRta: mahAkaruNAsvabhAva: anAbhoganAnopAyasamanvita: 
aparimitanirmANaira-zeSajagatsarvArthaM kRtavAn | azeSaguNasampattiprakarSaparyantagata:, 
savAsanAni sakaladoSamalAni nirAkRtya sattvadhAtvantaM yAvat viharaNazIla: ityevaM 
(vijJAya) prekSAvAn sakalaguNAkare bhagavati buddhe zraddhAmutpAdya Atmani 
tadguNapariniSpAdanArthaM sarvathA prayatnaM kuryAt | ata eva bhagavatA{2. dege-kA^ (tantra 'tha’ vairocanAbhisambodhi-153) |} evamuktam-{3. dra^ pra^ bhA^ kra^ |}
“tadetat sarvajJajJAnaM karuNAmUlaM bodhicittahetukram upAyaparyavasAnam” iti |
{4. dra^-tR^ bhA^ kra^ |}dUrIkRterSyAdimalA hi santo 
guNairatRptA: salilairivAbdhi: |
vivecya gRhNanti subhASitAni 
haMsA: payo yatpayasi prahRSTA: ||
pakSapAtAkulaM tasmAd dUrIkRtaM mano buddhai: |
sarvameva grahItavyaM bAlAdapi subhASitam ||
prakAzya yat prApi mayA zubham asamapaddhatim |
puNyamastu janastena prApto madhyamapaddhatim ||
|| AcAryakamalazIlena madhye nibaddha: bhAvanAkrama: samApta: ||
bhAratIyopAdhyAyena prajJAvarmaNA mahAlokacakSuSA vandyajJAnasenena cAnUdya sunirNIta: 
bhAvanAkramo dvitIya: samApta:
@253
bhAvanAkramastRtIya: 
namo maJjuzriye kumArabhUtAya 
mahAyAnasUtrAntanayapravRttAnAM saMkSepato bhAvanAkrama: kathyate | tatra yadyapi 
bodhisattvAnAmaparimito’pramANAdibhedena{1. Adibhedena-bho^ na |} bhagavatA samAdhirupadiSTa:, tathApi 
zamathavipazyanAbhyAM sarve samAdhayo vyAptA iti | sa eva zamathavipazyanAyuganaddhavAhI 
mArgastAvat kathyate | uktaM ca bhagavatA{2. dege-kA^ (saMdhinirmocanasUtra-'ca’ 3) |} :
nimittabandhanAj janturatho dauSThulyabandhanAt |
vipazyanAM bhAvayitvA zamathaM ca vimucyate || iti ||
tasmAt sakalAvaraNa-prahANArthinA zamathavipazyane sevanIye{3. bho^ pA^-bhAvayet |} | zamathabalena 
svA{4. sva^ bho^ na |}lambane cittam aprakampyaM bhavati nivAtasthitapradIpavat | vipazyanayA yathAvad 
dharmatattvAvagamAt samyagjJAnA{5. bho^ pA^-prajJA |} loka: samutpadyate, tata: sakalam AvaraNaM prahIyate, 
andhakAravad AlokodayAt |
ata eva bhagavatA catvAryAlambanavastUni yoginAM nirdiSTAni | nirvikalpa-
pratibimbakam, savikalpapratibimbakam, vastuparyantatA, kAryapariniSpattizca | tatra 
zamathena yat sarvadharmapratibimbakam buddhAdirUpaM cAdhimucyAlambyate tena 
nirvikalpapratibimbakam ucyate | tatra bhUtArthanirUpaNAvikalpAbhAvAn 
nirvikalpakam ucyate | yathAzrutodgRhItAnAJca dharmANAM pratibimbakam 
adhimucyAlambyata iti kRtvA pratibimbakam ucyate | tad eva pratibimbakaM yadA 
vipazyanayA vicArayati yogI tattvAdhigamArthaM tadA savikalpapratibimbakam ucyate, 
@254
tattvanirUpaNavikalpasya{1. TUcI-pA^-avikalpAya |} vipazyanAlakSaNasya tatra sadbhAvAt | tasyaiva ca 
pratibimbasya svabhAvaM nirUpayan yogI daparNAntargatasvamukhapratibimbapratyavekSaNena yathA 
svamukhagatavairUpyANA nizcayaM karoti, tathA sarvadharmANAM yathAvat svAbhAvam 
avagacchati | yadA-vastu paryantatalakSaNAM tathatAM pratividhyati, tadA 
vastuparyantatAvagamAt prathamAyAM bhUmau vastuparyantatAlambanam ucyate | tato 
bhAvanAmArgeNa pariziSTAsu bhUmiSvoSadhi-rasAyanopayogAd iva krameNa 
vizuddhataratamakSaNodayAd AzrayaparAvRttau satyAm, AvaraNa-prahANalakSaNa-
kAryaparisamAptiryadA bhavati tadA buddhabhUmau tad eva jJAnaM kAryapariniSpattyAlambanam 
ucyate |
tad evam anena kiM darzitaM bhavati ? zamathavipazyanAbhyAM samasta{2. samasta-bho^ na |}-
vastuparyantatAdhigamo bhavati | tena cAvaraNaprahANalakSaNA kAryapariniSpattiravApyate |
tad eva ca buddhatvam | ato buddhatvAdhigamArthinA zamathavipazyane sevanIye | yastu te 
na sevate tasya naiva vastuparyantatAdhigamo nApi kAryapariniSpattiriti | tatra 
zamathazcitaikAgratA, vipazyanA bhUtapratyavekSeti saMkSepAd AryaratnameghAdau bhagavatA 
zamathavipazyanayorlakSaNam uktam | tatra yoginAzIlavizuddhyAdau zamatha-
vipazyanAsaMbhAre sthitena sarva{3. sarva-bho^ na |}sattveSu mahAkaruNAm utpAdya, samutpAdita-bodhicittena 
zrutacintAbhAvanAyAM prayoktavyam |
tatra prathamaM tAvad yogI bhAvanA-kAle{4. TUcI-pA^-balena |} sarvam iti karaNIyaM parisamApya 
kRtamUtrapurISa: zabdakaNTakAdirahite mano’nukUle pradeze sthitvA{5. sthitvA-bho^ na |} mayA sarvasattvA
bodhimaNDe niSpAdayitavyA iti vinizcayan, sakalajagadabhyuddharaNAzayo mahAkaruNAm 
AmukhIkRtya, dazadigavasthitAn sarvabuddhabodhisattvAn paJcAGgena praNipatyAgrato 
buddhabodhisattvAn pIThAdau sthApayitvA anyatra vA yathAvat tebhyazca yathAruci 
@255
pUjAstavanaM kRtvA svapApaM pratidezya, sakalasya jagata: puNyam anumodya, 
mRdutarasukhAsane vairocanabhaTTArakabaddhaparyaGkeNa ardhaparyaGkeNa vA niSadya nAtyunmIlite 
nAtinimIlite nAsikAgravinyaste cakSuSI kRtvA, nAtinamraM nAtistabdham RjukAyaM 
praNi-dhAyAntarmukhAvarjitasmRtirupavizet | tata: skandhau samau sthApayet | ziro 
nonnataM nAvanatam ekasyAM dizi nizcalaM sthApayitavyam | kiM tarhi{1. kiM tarhi-bho^ na |} nAbhipraguNA 
nAsikA sthApayitavyA | dantoSThaM mRdu sthApanIyam | jihvA copari dantamUle 
sthApanIyA | AzvAsaprazvAsAstu na sazabdA nApi sthUlA nApi tvaritA: karaNIyA: |
kiM tvasaMlakSyamANA mandaM mandamanAbhogena yathA pravizeyurnirgaccheyurvA tathA 
karaNIyam |
tatra prathamaM tAvad yogI yathAdRSTazrute tathAgatavigrahe cittaM sthApayitvA 
zamathaM niSpAdayet | taJca tathAgatavigraham uttaptakanakAvadAtaM lakSaNAnuvyaJjanAlaMkRtaM 
parSanmaNDalamadhyagataM nAnAvidhairupAyai: sattvArtha kurvantaM prAbandhikena manasikAreNa 
tadguNAbhilASaM samupAdAya layauddhatyAdIn{2. AdIn-bho^ na |} vyupazamayya tAvad dhyAyed yAvat 
sphuTataraM puro’vasthitamiva taM pazyet | tata: tasya tathAgatavigrahapratibimba-
kasyAgatigatiM nirUpayato vipazyanAM bhAvayati{3. TUcI-pA^-bhavet |} | tatazcaivaMvidhaM vicintayet | yathedaM 
tathAgatavigrahapratibimbakaM na kutazcid AgataM nApi kvacid gamiSyati tiSThadapi 
svabhAvazUnyam AtmAtmIyarahitaM tathaiva sarvadharmA: svabhAvazUnyA AgatigatirahitA: 
pratibimbopamA:, bhAvAdirUparahitA iti vicAryoparatavicAreNa nirjalpaikarase manasA 
tattvaM bhAvayan yAvadicchaM tiSThet | ayaM ca samAdhi: pratyutpanna-
buddhasaMmukhAvasthitasamAdhau nirdiSTa: | asya cAnuzaMsA{4. bho^ pA^-samAdheranuzaMsA |} vistaratastatraiva sUtre 
bodhayitavyA |
etAvatA prakAreNa sarvadharmasaMgraho bhavati, tatra cittam upanibadhya
layauddhatyAdiprazamena zamathaM niSpAdayet | rUpyarUpibhedena ca saMkSepAt sarva-
@256
dharmasaMgraha: | tatra rUpaskandhasaMgRhItA rUpiNa: | vedanAdiskandhasvabhAvA arUpiNa: |
tatra bAlA bhAvAdigrahAbhinivezAd viparyastadhiya: saMsAre paribhramanti | teSAM 
viparyAsApanayanAya, teSu ca mahAkaruNAm AmukhIkRtya, niSpannazamatho yogI 
tattvAdhigamAya tato vipazyanAM bhAvayet | bhUtapratyavekSaNA ca vipazyanocyate | bhUtaM 
puna: pudgaladharmanairAtmyam |
tatra pudgalanairAtmyamaM yA skandhAnAmAtmAtmIyarahitatA | dharmanairAtmyaM yA 
teSAmeva mAyopamatA | tatraivaM yogI nirUpayet | na tAvad rUpAdivyatirikta: 
pudgalo’sti, tasyA{1. TUcI-pA^-tasya pratibhAsanAt |}pratibhAsanAt, rUpAdiSvevAhamiti pratyayotpattizca | na cApi 
rUpAdiskandhasvabhAva: pudgala: | teSAM rUpAdInAmanityAnekasvabhAvatvAt | pudgalasya 
ca nityaikarUpeNa parairupakalpitatvAt | nApi tattvAnyatvAbhyAm anabhilApya-
pudgalasya vastutvaM yuktam | vastusata: prakArAntarAbhAvAt | tasmAd{2. bho^ pA^-tasmAt tadyathA |}alIkavibhrama 
evAyaM lokasya yadutAhaM mameti nizcayaM pratipannasya | tato rUpiNo’pi dharmAn 
dharmanairAtmyAdhigamAya vicArayet-kim ete cittavyatirekeNa paramArthasanta: sthitA: 
Ahosviccittameva rUpAdinirbhAsaM svapnAvasthAyAM pratibhAsavat pratibhAsata{3. pratibhAsata-bho^ na |} iti | sa 
tAn paramANuzo nirUpayan, paramANUMzca bhAgaza: pratyavekSamANo nopalabhate | tathA 
cAnupalabhamAnasteSu astinAstitvavikalpAn nivartayati |
cittamAtraJca traidhAtukam avatarati nAnyathA | atha coktaM laGkAvatAre{4. dege-kA^ (sUtra 'ca’ 175) saM^ || 10 | 439 || pR^ 136, darabhaMgA |}-
aNuzo vibhajati dravyaM na caiva rUpaM vikalpayet |
cittamAtravyavasthAnaM kudRSTyA na prasIdati || iti |
tasyaivaM bhavati cittamevAnAdikAlikavitatharUpAdyabhinivezAt svapnopalabhyamAna-
rUpAdi-pratibhAsavad bAlAnAM bahi: vicchinnamiva rUpAdipratibhAsaM khyAti |
tasmAccittamAtrameva traidhAtukam | sa evaM cittameva sakaladharmaprajJaptiM nizcitya
@257
tatpratyavekSaNena ca sarvadharmANAM svabhAva: pratyavekSito bhavatIti cittasvabhAvamapi 
pratyavekSate | sa evaM vicArayati, cittamapi paramArthato mAyAvad anutpannam | yadA 
hi alIkasvabhAvarUpAdyAkAropagraheNa cittameva citrAkAraM pratibhAsate, tadA’syApi 
rUpAdivat tadavyatirekAt satyatvaM{1. bho^ pA^-sukhameva |} kutra bhavet ? yathA citrakAratayA rUpAdayo 
naikAnekasvabhAvAstathA cittamapi tadavyatirekeNa naikAnekasvabhAvam | nApi
cittamutpAdyamAnaM kutazcid Agacchati | nApi nirudhyamAnaM kvacid gacchati | nApi 
svaparobhayata: paramArthenAsyotpAdo yukta:, tasmAn mAyopamameva cittam | yathA 
cittamevaM sarvadharmA mAyAvat paramArthato’nutpannA: |
yenApi cittena pratyavekSate yogI tasyApi svabhAvaM parIkSamANo nopalabhate |
tad evaM yatra yatrAlambane yoginazcittaM prasaret tasya tasya svabhAvaM parIkSamANo [tat
svabhAvamapi nopalabhate]{2. bho^ pA^-[tat svabhAvamapi nopalabhate] |}'sau yadA nopalabhate tadA sarvameva vastu vicArya 
kadalIskandhavad asAramavagamya, tatazcittaM vivartayati | tato bhAvAdivikalpoparatau 
sarvaprapaJcavigatam AnimittaM yogaM pratilabhate | tathA coktam Aryaratnameghe{3. dege-kA^ (sUtra-'vA’ 92) |}- “sa 
evam apakSAlakuzala: sarvaprapaJcavigamAya zUnyatAbhAvanAyAM yogamApadyate | sa 
zUnyatAbhAvanAbahulo yeSu yeSu sthAneSu cittaM prasarati cittamabhiramate tAni tAni 
sthAnAni svabhAvata: parigaveSamANa: zUnyaM pratividhyati [yat cittaM tadapi 
parIkSyamANaM zUnyaM pratividhyati]{4. bho^ pA^-[yat cittaM tadapi parIkSamANa: zUnyaM pratividhyati] |} yenApi cittena parIkSate tad api svabhAvata: 
parigaveSyamANaM zUnyaM pratividhyati | sa evam upaparIkSamANo nirnimittatAyAM 
yogamApadyate |” tad eva anenaivaM darzitaM bhavati | yastu nopaparIkSate tasya nAsti 
nirnimittatAyAM praveza iti |
sa evaM dharmANAM svabhAvamupaparIkSamANo yadA nopalabhate, tadAstIti na 
vikalpayati nAstIti na vikalpayati | yo’sau nAstIti kalpyate tasya buddhau 
sarvadaivApratibhAsa: | yadi hi bhAva: kadAcid dRSTo bhavet, tadA tasya pratiSedhAn 
@258
nAstIti kalpayet | yadA kAlatraye’pi yoginA prajJayA nirUpayatA bhAvo 
nopalabdha:, tadA kasya pratiSedhAn nAstIti kalpayet | evamanye vikalpAstasya 
tadAnIM na santi eva, bhAvAbhAvavikalpAbhyAM sarvasya vikalpasyavyAptatvAt | evaM 
vyApakAbhAvAd vyApyasyApyabhAva: | evaM sati niSprapaJcanirvikalpatAyAmavatIrNo 
bhavati, rUpAdiSu cAnizrito bhavati | prajJayA ca nirUpayata: 
sakalavastusvabhAvAnupalambhAt prajJottaradhyAyI bhavati | sa evaM pudgaladharmanairAtmyamayaM 
tattvamavatIrNa:, aparasya{1. bho^ pA^-draSTavyaparIkSaNIyasya |}parIkSaNIyasya cAbhAvAd, uparatavicAreNa 
nirvikalpaikarasena{2. bho^ pA^-anabhilApaikarasena |} manasA svarasavAhinA, anabhisaMskArata: tad eva tattvaM sphuTataram 
avadhArayan yogI tiSThet | tatra ca sthitazcittabandhaM na vikSipet |
yadAntarA cittam bahirdhA vikSiptaM pazyet tadA tatsvabhAvapratyavekSaNena vikSepaM 
prazamayya, punastatraiva cittamuparyupari prerayet | yadA tu tatrAnabhirataM cittaM pazyet, 
tadA samAdherguNadarzanAd abhiratiM tatra bhAvayet | vikSepe ca doSadarzanAd aratiM 
prazamayet | atha styAnamiddhAbhibhavAd yadA{3. bho^ pA^-aspaSTapracAratayA |} (manda) pracAratayA lInaM cittaM pazyet, 
layAbhizaGkitaM vA tadA pramodyavastu buddharUpAdikamAlokasaMjJAM vA manasikRtya 
layamupazamayet, tatastad eva tattvaM dRDhataraM gRhNIyAt | yadA tu jAtyandhavad 
andhakArapraviSTapuruSavad vinimIlitAkSavat sphuTataraM tattvaM nAvadhArayed yogI, tadA
tasya cittaM{4. cittaM-bho^ na |} lInaM veditavyaM vipazyanArahitaM ca | atha yathA pUrvAnubhUtaviSayaspRhayA 
cittamantarA samuddhataM pazyed auddhatyAbhizaGkitaM vA, tadAnityatAdisaMvega-
vastumanasikArAd auddhatyaM zamayet | tata: puna: tatraiva tattve 
cittAnabhisaMskAravAhitAyAM yatnaM kurvIta | yadA ca vikSiptapuruSavad vAnaravad 
vA'navasthitavRtti cittaM bhavet, tad auddhatyaM boddhavyaM zamatharahitaM ca | atha yadA 
layauddhatyAbhyAM viviktatayA samapravRtaM svarasavAhi sphuTataraM tatraiva{5. tatraiva-bho^ na |} tattve cittam
@259
utpadyate tadAbhogazithilIkaraNAd upekSaNIyam | tadA ca zamathavipazyanA-
yuganaddhavAhI mArgo niSpanno veditavya: |
yadA ca vipazyanAM bhAvayati tadA prajJAtiriktatarA bhavati, tadA 
zamathasyAlpatvAt pravAtasthitapradIpavat pracalatvAccittasya na sphuTataraM tattvadarzanaM 
bhavet | atastadA zamatho bhAvayitavya: | zamathasyApyAdhikye middhAvaSTabdhapuruSasyeva 
sphuTataraM tattvadarzanaM na syAt | tasmAt tadA prajJA{1. bho^ pA^-puna: prajJA |} bhAvayitavyA | yadA samapravRtte dve 
api bhavato yuganaddhavAhibalIvardadvayavat tadAnabhisaMskAreNaiva tAvat sthAtavyaM yAvat 
kAyacittapIDA na bhavet |
saMkSepata: sarvasyaiva samAdhe: SaD doSA bhavanti | kausIdyam, 
AlambanasaMpramoSa: laya: auddhatyam, anAbhoga:, Abhogazceti | eSAM pratipakSeNASTau 
prahANasaMskArA bhAvanIyA: | zraddhA{2. bho^ pA^-tadyathA zraddhA |}, chanda:, vyAyAma:, prasrabdhi:, smRti:, saMprajanyam, 
cetanA, upekSA ceti | tatrAdyAzcatvAra: kausIdyapratipakSA: | tathAhi-samAdhi-
guNeSvabhisaMpratyayalakSaNayA zraddhayA yogino’bhilASa: samutpadyate | tato’bhilASavAn 
vIryamArabhate | tato vIryArambhaNAt kAyacittayo: karmaNyatAM bhAvayati | tata: 
prasrabdhakAyacetasa: kausIdyaM vyAvartate | tata: [zraddhAdaya: kausIdyaprahANAya bhavanti]{3. TUcI-pA^-zraddhAdaya: prabhavantIti |}
tadarthaM te bhAvanIyA: | smRtirAlambana-saMpramoSasya pratipakSa: | saMprajanyaM 
layauddhatyayo: pratipakSa | tayostena samavekSya parivarjanAt | layauddhatyAprazamanakAle{4. TUcI-pA^-prazamanakAle |}
tu anAbhogadoSa: tatastatpratipakSeNa cetanA bhAvanIyA | layauddhatyaprazame sati, yadA 
prazamavAhi cittaM bhavet, tadAbhogadoSa: | tasya pratipakSastadAnIm upekSA bhAvanIyA |
yadi samapravRtte cite Abhoga: kriyate, tadA cittaM vikSipyate | lIne’pi cite sati 
yadyAbhogo na kriyate, tadA vipazyanArahitatvAd andhapuruSavaccittaM lInaM syAt |
tasmAd lInacittaM nigRhNIyAd, uddhataM prazamayet, puna:{5. puna:-bho^ na |} samaprAptam upekSeta |
@260
tato yAvadicchaM yogI tAvad anabhisaMskAreNaiva tattvaM bhAvayaMstiSThet |
satyAM tu kAyA{1. bho^ pA^-kAyacittapIDA |} dipIDAyAM puna: punarantarA sakalameva lokaM vyavalokya 
mAyAjala{2. bho^ pA^-mAyAsvapne |}candropamapratibhAsaM [vat]{3. bho^ pA^-[pratibhAsaMvat] |} avataret | tathA coktam 
avikalpapraveze{4. doge-kA^-(sUtra-'pa’ 3) | tu^-avikalpapravezAyAM dhAraNyAm-jJeyanirviziSTena 
jJAnenAkAzasamatalAn sarvadharmAn pazyati, tatpRSThalabdhena mAyAmarIcisvapnapratibhAsapratizrutkA-
pratibimbodakacandranirmitasamAn sarvadharmAn pazyatIti | (dra^-muktAvalau hevajrapaJjikAyAm prathamakalpe 
aSTame paTale kArikAsaMkhyA-50 |}-lokottareNa jJAnenAkAzasamatalAn sarvadharmAnpazyati |
pRSThalabdhena punarmAyAmarIcisvapno{5. svapna-bho^ na | sUtra-pratibhAsa |} dakacandropamAn pazyatIti | tad evaM mAyopamaM 
jagad avagamya, sattveSu mahAkaruNAm AmukhIkRtyaivam anuvicintayet | evaMvidhaM 
dharmagAmbhIryam anavagacchanto’mI bAlabuddhaya AdizAnteSveva dharmeSu bhAvAdi-
samAropaviparyastA vividhakarmaklezAn upacinvanti | tata: saMsAre paribhramanti, 
tastathA’haM kariSyAmi yathaitAn evaMvidhaM dharmAgAmbhIryam avabodhayeyam iti, tato 
vizramya punarapi tathaiva sarvadharmanirAbhAsaM samAdhimavataret | cittakhede sati, tathaiva 
vizramya punaravataret | evam anena krameNa ghaTikAm [ardhapraharam]{6. bho^ pA^-[ardhapraharam] |} ekapraharam vA 
yAvantaM kAlaM zaknoti tAvantaM kAlaM tiSThet |
tata icchayA samAdhe: utthAtuM paryaGkam abhittvaivam anuvicintayet | yadi 
nAmAmI dharmA: sarva eva paramArthato’nutpannAstathApi mAyAvat pratiniyata-
vividhahetupratyayasAmagrIvazena vicitrA evAvicAraramaNIyA: pravartante, tena 
nocchedadRSTiprasaGga: nApyapavAdAntasya{7. bho^ pA^-samAropAnta |} yatazca prajJayA vicAryamANA nopalabhyante, tena na 
zAzvatadRSTi{8. dRSTi-bho^ na |} prasaGgo nApi samAropAntasya | tatra ye prajJAcakSurvikalatayA 
viparyastamataya AtmAbhiniviSTA vividhAni karmANi kurvanti te saMsAre paribhramanti |
@261
ye punarekAntena saMsAravimukhA mahAkAruNyavikalatayA ca na [sattvArtha]{1. bho^ pA-[sattvArtha] |}
dAnAdipAramitA: paripUrayanti AtmAnaM damayanti{2. bho^ pA^-dayamayantyeva |} te sattvA upAyavikalatayA 
zrAvakapratyekabuddhabodhau patanti |
ye tu asvabhAvaM jagad avagamya{3. bho^ pA-avagamyApi |} mahAkAruNyabalena sakala-
jagadabhyuddharaNakRtanizcayA mAyAkAravad aviparyastadhiyo vipulapuNya-jJAnasaMbhAraM 
samupArjayanti te tathAgataM padaM prApyAsaMsAramazeSasya jagata: sarvAkAraM hitasukhAni 
saMpAdayanta: tiSThanti | te ca jJAna [sambhAra]{4. bho^ pA-[jJAnasambhAra] |} balena [samasta]{5. bho^ pA-[samastakleza] |} klezaprahANAnna
saMsAre patanti sarvasattvApekSayA ca samupArjita-vipulAprameyapuNyasambhAravazena na 
nirvANe patanti, sarvasattvopajIvyAzca bhavanti | tasmAn mayA{6. mayA-bho^ na |} sakala-
sattvahitasukhAdhAnArthinA’pratiSThita-nirvANam adhigantukAmena vipulapuNyajJAna-
sambhAropArjana’bhiyoga: [sadA]{7. bho^ pA^-[sadA karaNIya:] |} karaNIya: | tathA coktam AryatathAgataguhyasUtre{8. dege-kA^…. ? |}-
“jJAnasambhAra: sarvaklezaprahANAya saMvartate | puNyasambhAra: sarvasattvopajIvitAyai 
saMvartate | tasmAt tarhi bhagavan bodhisattvena mahAsattvena puNyasambhAre jJAnasambhAre ca 
sarvadA{9. sarvadA-bho^ na |}’bhiyoga: karaNIya:” iti | AryatathAgatotpattisambhavasUtre{10. dege-kA^ (avataMsaka-'ga’ 80) |} coktam-“sa: 
khalu punareSa tathAgatAnAM saMbhavo naikena kAraNena bhavati | tat kasya heto ?
samudAgataistAvad bho jinaputrAprameyazatasahasradazakAraNaistathAgatA: samudAgacchanti |
katamairdazabhiryadutAprameyapuNya-jJAnasambhArAtRptisamudAgamakAraNeneti” vistara: |
@262
AryavimalakIrti-nirdeze coktam{1. dege-kA^ (sUtra-'ma’ 183) |}-“{2. bho^ pA^-he mitrANi zatapuNya…|}zatapuNyanirjAtA: sarvakuzaladharmanirjAtA 
apramANakuzala-mUlakarmanirjAtA: kAyAstathAgatasyeti” vistara: |
tad evaM kRtvA zanai: paryaGkaM bhittvA dazadigvyavasthitAn sarvabuddhabodhisattvAn 
praNipatya tebhyazca pUjAstotropahAraM kRtvAryabhadracaryAdi {3. bho^ pA^-mahApraNidhAnaM |}praNidhAnaM praNidadhIta | tata: 
zUnyatAkaruNAgarbhAnuttarasaMbodhi-pariNAmitasakala{4. sakala-bho^ na |}dAnAdipuNyasambhAropArjanAbhi-
yukto bhavet |
yastu manyate, cittavikalpasamutthApitazubhAzubhakarmavazena sattvA: 
svargAdikarma{5. karma-bho^ na |}phalamanubhavanta: saMsAre saMsaranti | ye punarna kiJciccintayanti nApi 
kiJcit karma{6. karma-bho^ na |}kurvanti te parimucyante saMsArAt | tasmAnna kiJccintayitavyam |
nApi dAnAdikuzalacaryA kartavyA | kevalaM mUrkhajanamadhikRtya dAnAdikuzalacaryA 
nirdiSTeti | tena sakalamahAyAnaM pratikSiptaM bhavet | mahAyAnamUlatvAcca sarvayAnAnAM 
tatpratikSepeNa sarvam eva yAnaM pratikSiptaM syAt | tathA hi 'na
kiJciccintayitavyamiti’ bruvatA bhUta pratyavekSAlakSaNA prajJA pratikSiptA bhavet |
bhUtapratyavekSA-mUlatvAt samyag-jJAnasya tatpratikSepA{7. bho^ pA^-tatpratikSepAt mUlacchedatvAt |}llokottarApi prajJA{8. bho^ pA^-prajJApi |}
pratikSiptA bhavet | {9. tatpratikSepAt…….bhaveta-bho^ na |}tatpratikSepAt sarvAkArajJatA pratikSiptA bhavet | nApi{10. nApi-bho^ na |}
dAnAdicaryA kartavyeti vadatA copAyo dAnAdi: sphuTatarameva pratikSipta: |
@263
etAvad eva ca saMkSiptaM mahAyAnaM yaduta prajJopAyazca | yathoktam 
AryagayAzIrSe{1. dege-kA^ (sUtra-'ca’ 288) |}-“dvAvimau bodhisattvAnAM saMkSiptau mArgau | katamau dvau ? yaduta prajJA
copAyazca |” AryatathAgataguhyasUtre{2. dege-kA^…? |} coktam-“imau ca prajJopAyau bodhisattvAnAM 
sarvapAramitAsaMgrahAya saMvartete” iti | tatazca mahAyAnaM pratikSipatA mahat karmAvaraNaM 
kRtaM syAt | tasmAd [mahAyAnaM pratikSipata:, alpazrutasya, AtmadRSTiM parAmRzata:,]{3. bho^ pA^-[mahAyAnaM...parAmRzata:] |}
asyAnupAsitavidvajjanasyAnavadhArita-tathAgata-pravacananIte: svayaM vinaSTasya parAn 
api nAzayato yuktyAgamadUSitatvAt, viSasaMsRSTavacanaM saviSabhojanamiva AtmakAmena 
dhImatA dUrata eva parihartavyam |
tathA hyanena bhUtapratyavekSAM pratikSipatA dharmapravicayAkhyaM pradhAnaM eva bodhyaGgaM{4. bho^ pA^-samyagbodyaGgaM |}
pratikSiptaM syAt | vinA ca bhUtapratyavekSayA yogina: katham{5. bho^ pA^-kena upAyena |} anAdi-
kAlAbhyastarUpAdibhAvAbhinivezasya cittaM nirvikalpatAM pravizet{6. bho^ pA^-vyavasthApyate |} ? sarva-
dharmeSvasmRtyAmanasikAreNa pravizatIti cet, tad ayuktam | na hi vinA
bhUtapratyavekSayAnubhUyamAneSvipi sarvadharmeSvasmRtiramanasikAro vA zakyate kartum | yadi 
ca nAmAmI dharmA mayA na smartavyA nApi manasikartavyA ityevaM 
bhAvayannasmRtimanasikArau teSu bhAvayet tadA sutarAm eva tena smRtA manasikRtAzca 
syu: | atha smRtimanasikArAbhAvamAtram asmRtyamanasikArAvabhipretau, tadA
tayorabhAva: kena prakAreNa bhavatIti etad eva vicAryate | na cAbhAva: kAraNaM yuktam, 
yena tato [nirnimittAmanasikArAt]{7. bho^ pA^-[nirnimittAmanasikArarAt] |} nirvikalpatA bhavet | [tanmAtra-
to’vikalpatAyAM]{8. bho^ pA^- [tanmAtrato’vikalpatAyAM] |}saMmUrcchitasyApi smRtimanasikArAbhAvAn nirvikalpatA-
@264
pravezaprasaMga: | na ca bhUtapratyavekSAM vinA’nya upAyo'sti yena prakAreNA-
smRtyamanasikArau kuryAt |
satyapi cAsmRtyamanasikArasambhave, vinA bhUtapratyavekSayA ni:svabhAvatA 
dharmANAM katham avagatA{1. bho^ pA^-kathaM pravizet ?} bhavet ? na hi svabhAvata eva dharmA: zUnyA: sthitA ityevaM 
vinA tatpratyavekSayA tacchUnyatAprativedho bhavet | nApi vinA zUnyatAprativedhena 
AvaraNaprahANaM saMbhavati sarvatra sarveSAM muktiprasaGgAt |
kiM ca tasya yogino yadi sarvadharmeSu muSitasmRtitayA mUDhatayA vA 
smRtimanasikArau na pravartete, tadA’tyantamUDha: katham asau yogI bhavet | vinA ca
bhUtapratyavekSayA tatrAsmRtim amanasikAraM cAbhyasyatA moha evAbhyasto bhavet | tata
eva samyagjJAnAloko dUrIkRta syAt | athAsau na muSitasmRtirnApi mUDha:, tadA kathaM 
tatrAsmaraNam amanasikAraM kartuM zaknuyAd vinA bhUtapratyavekSayA | na hi smaranneva na 
smarati, pazyan eva na pazyatIti yuktam abhidhAtum | asmRtya-
manasikArAbhyAsAcca kathaM pUrvanivAsAnusmRtyAdi-buddhadharmodayo{2. bho^ pA^-buddhadharmAdi |} bhavet, virodhAt |
na hyuSNaviruddhaM zItam AsevamAnasya uSNasparzasaMvedanaM bhavet |
kiM ca samAdhisamApannasya yogino yadi manovijJAnam asti, tadA’vazyaM 
tena kiMcid Alambayitavyam | na hi pRthagjanAnAM sahasA nirAlambanaM jJAnaM bhavet |
atha nAsti, tadA kathaM ni:svabhAvatA dharmANAmavagatA bhavet ? kena ca pratipakSeNa
klezAvaraNaM{3. AvaraNaM-bho^ na |} prahIyate ? na ca caturthadhyAnAlAbhina: pRthagjanasya cittanirodha: 
saMbhavati | tasmAt saddharme yAvasmRtyamanasikArau paThitau tau bhUtapratyavekSApUrvakau 
draSTavyau | ato bhUtapratyavekSayA’smRtiramanasikArazca zakyate kartum, nAnyathA | tathA 
hi yadA nirUpayan samyakprajJayA yogI kAlatraye paramArthata: samutpannaM na kaMcid dharmaM
pazyati, tadA tatra kathaM smRtimanasikArau kuryAt | yo hi kAlatraye’pyasattvAn 
nAnubhUta: paramArthata: sa kathaM smaryeta, manasi vA kriyeta | tato’sau sarvaprapaJcopazamaM 
@265
nirvikalpaM jJAnaM praviSTo bhavet | tatpravezAcca zUnyatAM pratividhyati tatprativedhAcca 
prahINasakalakudRSTijAlo bhavati |
upAyayukta: prajJAsevanata: samyak saMvRtiparamArthasatyakuzalo bhavati |
ato’nAvaraNajJAnalAbhAt sarvAn eva buddhadharmAn adhigacchati | tasmAnna vinA 
bhUtapratyavekSayA samyagjJAnodayo nApi klezAvaraNaprahANam | tathA coktam 
maJjuzrIvikurvItasUtre{1. dege-kA^ (sUtra-'kha’ 231) |}-“kathaM dArike bodhisattvo vijitasaMgrAmo bhavati ? Aha, 
yo maJjuzrI: vicAya{2. bho^ pA^-maJjuzrI:, vicAya sarvadharma…. |} vicAya sarvadharmAn nopalabhate” iti | tasmAd 
visphAritajJAnacakSu: prajJAzastreNa klezArIn nirjitya, nirbhayo viharan yogI, na tu 
kAtarapuruSa iva vinimIlitAkSa: | AryasamAdhirAje’pyuktam{3. dege-kA^ (sUtra-'da’ 27) saM^-9 pari^ pR^ 49, darabhaGgA |}-
nairAtmyadharmAn yadi pratyavekSate 
tAn pratyavekSya yadi bhAvayet |
sa hetu nirvANaphalasya prAptaye 
yo’nyaheturna sa bhoti zAntaye || iti ||
sUtrasamuccaye coktam{4. dege-tena^ (madhyamaka-ki' 164) |}-“AtmanA vipazyanAyogam anuyukto viharati parAMzca 
vipazyanAyAM nAbhiyojayatIti mArakarmeti |” vipazyanA ca bhUtapratyavekSAsvabhAvA
Aryaratnamegha-sandhinirmocanAdau | Aryaratnameghe ca{5. dege-kA^ sUtra….? |}-“vipazyanAM nirUpayato 
ni:svabhAvatAprativedhAd animittapraveza ukta: |” AryalaGkAvatAre{6. dege-kA^ (sUtra-'ca’ 101) saM^-2 pari^ pR^ 41 darabhaGgA |} coktam-
“yasmAd, mahAmate, buddhyA vicAryamANAnAM svasAmAnyalakSaNaM bhAvAnAM{7. bhAvanAM-bho^ na |} nAvadhAryate |
tenocyante ni:svabhAvA: sarvadharmA: “iti | tatra tatra sUtre yA bhagavatA nAnAprakArA
pratyavekSA nirdiSTA sA virudhyate, yadi bhUtapratyavekSA na kartavyA | tasmAd evaM yuktaM
@266
vaktuM vayam alpaprajJA alpavIryAzca na zaknumo bAhuzrutyaM paryeSitumiti | na hi 
tatpratikSepo yukto bhagavatA bahudhA bAhuzrutyasya varNitatvAt |
tat punarbrahma(vizeSacinti)paripRcchAyAm uktam{1. dege-kA^ (sUtra-'ba’ 32) |}-“ye tvacintyeSu 
dharmeSu [cintana]{2. bho^ pA^- [dharmeSu cintana] |} viprayuktA: teSAm ayoniza iti | tatrApi ye 
paramArthato’nutpannAnAM dharmANAM utpAdaM parikalpyAnityadu:khAdirUpeNa 
zrAvakAdivaccintAM prakurvanti, teSAM samAropApavAdAntena cintAM pravartayatAm 
ayoniza: tad bhavatIti tatpratiSedhAya yad uktaM na bhUtapratyavekSAyA: sa pratiSedha: 
tasyA: sarvasUtreSvanujJAnAt | tathA ca tatraiva brahmaparipRcchAyAm{3. dege-kA^ (sUtra 'ba’ 67) |} uktaM-“cittazUro{4. cittazUro-bho^ na |} 
bodhisattva{5. bho^ pA^-bodhisattvAn |} Aha-yazcittena sarvadharmAzcintayati tatra cAkSato’nupahata: sa tenocyate 
bodhisattva:” iti | tatraivoktam{6. dege kA^ sUtra….. ? |}-"kathaM vIryavanto bhavanti, yadA sarvajJatAcittaM 
vicIyamAnA nopalabhanta” iti | puna: tatraivoktam{7. dege-kA^ (sUtra-'ba’ 42) |}-“matimantazca te bhaviSyanti 
yonizo dharmANAM pratyavekSaNatayeti” | puna: tatraivoktam{8. dege-kA^ sUtra-….? |}-“pravicinvanti te dharmAn 
yathA mAyAmarIciketi” |
tad evaM yatra yatrAcintyAdiprapaJca:{9. bho^ pA^-zabda: zrUyate |} zrUyate, tatra tatra zrutacintAmAtreNaiva 
tattvAdhigamaM ye manyante, teSAm abhimAnapratiSedhena pratyAtmavedanIyatvaM dharmANAM 
pratipAdayate | ayonizazca cittapratiSedha: kriyata iti boddhavyam, na bhUtapratyavekSAyA: 
pratiSedha: | anyathA bahutaraM yuktyAgamaviruddhaM syAt | yathoktaM prAk | kiJca yad 
eva zrutacintAmayyA prajJayA viditaM tad eva bhAvanAmayyA prajJayA bhAvanIyaM nAnyat |
saMdiSTa-dhAvanabhUmyazvadhAvanavat | tasmAt bhUtapratyavekSA kartavyA | yadi nAmAsau
@267
vikalpasvabhAvA tathApi yonizo manasikArasvabhAvatvAt, tato bhUta{1. bhUta-bho^ na |} nirvikalpa-
jJAnodaya iti kRtvA tajjJAnArthinA sA sevanIyA | nirvikalpe ca bhUtajJAnAgnau samutpanne 
sati, kASThadvayanigharSasaMjAtavahninA tatkASThAdvayadAhavat sApi pazcAt tenaiva{2. bho^ pA^-tAbhyAM dahyate |} dahyata 
evetyuktam AryaratnakUTe |
yaccApyucyate-na kiMcit kuzalAdikarma kartavyam iti | tatraivaivaM vadatA 
karmakSayAn muktirityAjIvaka{3. bho^ pA^-ajIvakatairthika |} vAdAbhyupagamo bhavet | na hi bhagavatpravacane 
karmakSayAn muktiriSyate | kiM tarhi, klezakSayAt | anAdikAlopacitasya hi 
karmaNo na zakyate kSaya: kartuM tasyAnantatvAt | apAyAdiSu ca tatphalaM 
bhuJjAnasyAparasyApi karmaNa: prasUte:, klezeSu cAvikaleSu tatkaraNatayA sthiteSu 
karmaNo niroddhum azakyatvAt | pradIpAnirodhe tatprabhAyAM anirodhavat | na cApi 
tasya vipazyanApavAdina: klezakSaya: saMbhavatItyuktaM prAk | atha klezakSayArthaM 
vipazyanA sevanIyeti manyate, tadA klezakSayAd eva mukti: sidhyatIti karmakSaye tarhi 
vyartha: zrama:{4. bho^ pA^-vyartha: zabda: |} | akuzalakarma na kartavyam iti yuktametat, kuzalaM tu kimiti 
pratiSidhyate | saMsArAvAhakatvAt pratiSidhyata iti cet, tad ayuktam | yad eva 
{5. TUcI-pA^-bAhyAtma |}AtmAdiviparyAsasamutthApitaM {6. TUcI-pA^-akuzalaM |}kuzalaM{7. bho^ pA^-kuzalakarma |} tad eva saMsArAvAhakaM bhavati | na tu 
bodhisattvAnAM karma mahAkaruNAsamutthApitam anuttarasaMbodhipariNAmitamapi | tathA 
AryadazabhUmake{8. dege-kA^ (avataMsaka-'kha’ 189) |} eta eva dazakuzalakarmapathA: pariNAmanAdiparizuddhi{9. TUcI-pA^-parikarma |}vizeSeNa
zrAvakapratyekabuddhabodhisattvabuddhatvavAhakA bhavantIti nirdiSTam | AryaratnakUTe{10. dege-kA^ (ratnakUTa-'cha’ 129) |} ca,
@268
sarvamahAnadInAM mahAsamudre praviSTAnAM paya:skandhavad bodhisattvAnAM nAnAmukhopacitaM 
kuzalamUlaM{1. mUlaM-bho^ na |} sarvajJatApariNAmitaM{2. sarvajJatApariNAmitaM-bho^ na |} sarvajJataikarasaM bhavatIti varNitam |
yA ca buddhabodhisattvAnAM rUpakAyakSetraparizuddhi: prabhAparivAra-
mahAbhogatAdisaMpatti: dAnAdipuNyasambhAraphalasattvena tatra tatra sUtre varNitA bhagavatA 
sApi virudhyate | kuzalacaryApratiSedhe ca prAtimokSasaMvarAdirapi pratikSipta: syAt |
tato vyarthameva tasya ziromu{3. TUcI-pA^-zirastuNDita |}NDitakASAyadhAraNAdi prasajyeta | kuzala-
karmAbhisaMskAravaimukhye ca sati saMsAravaimukhyaM sattvArthakriyAvaimukhyaM ca sevitaM bhavet |
tato bodhi: tasya dUre bhavet | [uktaM hyAryasaMdhinirmocane{4. dege-kA^ (sUtra 'ca’ 19) |}-“ekAntasattvArthavimukhasya 
ekAntasaMskArA{5. TUcI-pA^ saMsAra |}-bhisaMskAravimukhasya nAnuttarA samyaksaMbodhiruktA mayeti |”]
AryopAliparipRcchAdau{6. dege-kA^… ? Adi-bho^ na |}ca-“saMsAre vaimukhyaM bodhisattvAnAM paradau: zIlyamiti 
varNitam | saMsAraparigraha: tu paramaM zIlam |” uktam AryavimalakIrtinirdeze{7. dege-kA^(sUtra 'ma’- 201) |} ca-
“upAyAd bhavati saMsAragamanaM bodhisattvAnAM mokSa: | upAyarahitA ca prajJA bandha:,  
prajJArahitazcopAyo bandha: | prajJAsahita upAyo mokSa:, upAyasahitA prajJA mokSa:" 
iti varNitam | AryagaganagaJje{8. dege-kA^ (sUtra 'pa’ 277) |} uktam-“saMsAraparikhedo bodhisattvAnAM mArakarma
iti |” sUtrasamuccaye{9. dege-tena^ (madhyamaka-'ki’ 164) |} ca –“asaMskRtaM ca pratyavekSate saMskRtaizca kuzalai: parikhidyata 
iti mArakarma iti | bodhimArgaM prajAnAti pAramitAmArgaM ca na paryeSata iti 
mArakarmeti |” yat puna: tatraivoktam{10. dege-tena^ (madhyamaka-'ki’ 163) |}-“dAnacittAbhinivezAd yAvat 
prajJAcittAbhinivezo mArakarmeti tatra na dAnAdInAM sevApratiSedha: kiM 
tvahaMkAramamakAracittAbhiniviSTasya grAhya-grAhakacittAbhiniviSTasya caupAlambhikasya
@269
yo viparItAbhinivezo dAnAdau tasya pratiSedha: | viparItAbhinivezasamutthApitA hi 
dAnAdayo’parizuddhA bhavantIti kRtvA mArakarmetyuktam | anyathA dhyAnam api na 
sevanIyaM syAt | tathA ca kathaM mukti: bhavet ?
ata evaupalambhikasya sattva{1. sattva-bho^ na |}nAnAtvasaMjJayA yad{2. bho^ pA^-dAnaM dadAti |} dAnAdi tad aparizuddham 
iti pratipAdanAya AryagaganagaJje’pi{3. dege-kA^ (sUtra-'pa’ 277) |}-“sattvanAnAtva [viparItakarma]{4. bho^ pA^-[viparItakarma] |} saMjJino
dAnAdi mArakarmetyuktam” | yaccApi [tri]{5. TUcI-pA^-puNyaskandha |} skandhapariNAmanAyAm{6. dege-kA^ (sUtra-'ya’ 72) |} uktam-“sarvam 
eva dAna-zIla-kSAnti-vIrya-dhyAna-prajJAsamatAm ajAnatopalambhayati, tena 
paryeSTidAnena parAmRSTazIlena zIlaM rakSitam | AtmaparasaMjJinA kSAntirbhAvitetyAdi tat 
pratidezayAmIti |” tatrApyaupalambhikasya nAnAtvasaMjJino viparItAbhi-
nivezasamutthApitA dAnAdayo’pi avizuddhA bhavantIti etAvanmAtraM pratipAditam | na 
tu sarvathA dAnAdInAM sevanapratiSedha:{7. TUcI-pA^-apratiSedha: |} | anyathA sarvasyaiva dAnAderavizeSeNa pratidezanA 
kRtA syAt{8. TUcI-pA^-nAnupalambhAdipatita |}, nopalambhaviparyAsapatitasyaiva | yaccApi brahmaparipRcchAyAm{9. dege-kA^ (sUtra-'ba’ 58) |}
uktam-“yAvatI caryA sarvA parikalpyA | niSparikalpyA ca bodhirityAdi |” 
tatrApyutpAdAdivikalpacaryAyA: prakRtatvAt tasyA: parikalpatvamuktam | animitta-
vihAre cAnabhisaMskAravAhina: sthitasya bodhisattvasya vyAkaraNaM bhavati, 
nAnyasyetyetAvanmAtraM pratipAditam | sarveSAM ca dAnAdInAM paramArthato’nutpannatvaM ca 
paridIpitam, na tu caryA na kartavyetyabhihitam |
anyathA hi dIpaGkarAvadAne ye buddhA bhagavatA paryupAsitA yeSAM tu kalpamapi 
bhagavatA bhASamANena na zakyaM nAmaparikIrtanaM kathaM teSAM bhagavatA bodhisattvAvasthAyAM 
@270
caryApratiSedho na kRta: | dIpaGkareNApi tadAnIM bhagavatazcaryApratiSedho na kRta eva | kiM 
tu yadA zAntAnimittavihAre’STamyAM bhUmau sthito’sau dRSTastadAsau vyAkRto bhagavatA, 
tatra tasya caryA apratiSiddhA | sA cAnimittavihAraparamatA bodhisattvAnAm aSTamyAM 
bhUmau dazabhUmikairbuddhai: pratiSiddhA 'mA bhUd etad eva teSAM parinirvANam’ iti kRtvA 
yadi tu sarvathA caryA na kartavyA bhavet pUrvoktaM sarvaM virudhyeta |
yacca tatraiva brahmaparipRcchAyAm{1. dege-kA^ (sUtra-'ba’ 89) |} uktam-“dAnaM ca dadAti taccAvipA-
kAbhikAGkSI, zIlaM ca rakSati taccAsamAropita:” ityAdi | caturbhi: brahma ! dharmai: 
samanvAgatA bodhisattvA avaivarttikA bhavanti buddhadharmeSu | katamaizcaturbhi: ? 
aparimitasaMsAraparigraheNa aparimitabuddhopasthAnapUjayetyAdi sarvaM virudhyeta |
nApi mRdvindriyeNaiva caryA kartavyA na tu tIkSNendriyeNeti yuktaM vaktum | yata: prathamAM 
bhUmimupAdAya yAvaddazamIbhUmipratiSThitAnAM bodhisattvAnAM dAnAdicaryA utpadyate, na ca 
pariziSTAsu na samudAcaratIti vacanAt | nahi bhUmipraviSTA api mRdvindriyA yuktA: | 
AryopAliparipRcchAyAm{2. dege-kA^……? |}-“anutpattikadharmakSAntipratiSThitenaiva tyAgamahA-
tyAgAtityAgA: kartavyA:” iti varNitam | sUtrasamuccaye{3. dege-tena^ (madhyamaka-ki….?) |} ca-“SaTpAramitAdi-
pratipattimAn bodhisattvastathAgatarddhigatika:” iti varNitam | na ca 
tathAgatarddhigateranyA zIghratarA gatirasti | nApi SaTpAramitAdazabhUmivyatirekeNAnyo 
bodhisattvAnAM mArgo’sti ya: zIghrataravAhI syAt | karmeNaiva ca cittasaMtate: 
kanakazuddhivat zuddhirbhavatIti sUtre varNitam [AryalaGkAvatAradazabhUmikAdau 
coktaM]{4. bho^ pA^-[AryalaGkAvatAra-dazabhUmikAdau coktaM] |}-tathatAyAM yadA sthito bodhisattvo bhavati, tadA prathamAyAM bhUmau praviSTo 
bhavati | tata: krameNaiva pUrvabhUmI: parizodhya tathAgatabhUmiM pravizatIti | ato nAsti 
bhUmipAramitA-vyatirekeNa [yugapat]{5. bho^ pA^-[yugapat] |} buddhatvapurapraveze anyanmukhaM nApi bhagavatA 
kvacit sUtrAdau dezitam |
@271
dhyAna eva SaTpAramitAntargamAt tatsevanAd eva sarvapAramitA: sevitA 
bhavantyato na dAnAdaya: [anyapAramitA:]{1. [anya-pAramitA] |} pRthak sevitavyA iti cet ? tad 
ayuktam | evaM hi buddhe gomayamaNDale’pi SaTpAramitAntargamAn maNDalakam eva 
kartavyaM syAnna dhyAnAdaya: | zrAvakasyApi nirodhasamAdhisamApannasya nimittAd{2. TUcI-pA^-animittAd |} eva 
asamudAcArAt tadA SaTpAramitAparipUriprasaGga: | tatazca na zrAvakebhyo bodhisattvAnAM 
bheda: pratipAdito bhavet | sarvAvasthAyAm eva tu bodhisattvena SaTpAramitA: 
paripUrayitavyA iti saMdarzanArthe ekaikapAramitAntarbhAva: sarvapAramitAnAM bhagavatA 
sandarzita: | na punarekaiva pAramitA sevanIyeti | tathA coktaM sarvadharmavaipulye{3. dege-kA^ (sUtra 'ja’ 183) idaM sUtraM 'Arya-sarvadharmavaidalyasaMgrahasUtra, to’bhinnam |}-
“yo’pyayaM maitreya ! SaTpAramitAsamudAgamo bodhisattvAnAM saMbodhAya taM te mohapuruSA 
evaM vakSyanti, prajJApAramitAyAm eva bodhisattvena zikSitavyam, kiM zeSAbhi: 
pAramitAbhiriti | te’nyA: pAramitA dUSayitavyA maMsyante | tat kiM manyase, 
ajita ! duSprajJa: sa kAzirAjo’bhUt, yena kapotArthena zyenAya svamAMsAni 
dattAni ? maitreya Aha-no hIdaM bhagavan | bhagavAn Aha-yAni mayA maitreya !
bodhisattvacaryAM caratA SaTpAramitApratisaMyuktAni kuzalamUlAnyupacitAni | apakRtaM 
nu tai: kuzalamUlai: ? maitreya Aha, no hIdaM bhagavan | bhagavAn Aha-tvaM tAvad 
ajita ! SaSTikalpAn dAnapAramitAyAM samudAgata: | evaM yAvat SaSTikalpAn 
prajJApAramitAyAM samudAgata: | tat te mohapuruSA evaM vakSyanti | ekanayenaiva 
bodhiryaduta zUnyatAnayeneti te caryAparizuddhA bhavanti” ityAdi | kevalaM zUnyatAm eva 
sevamAnA: zrAvakavannirvANe patanti | ata: upAyasahitA prajJA sevanIyA |
ata evAcAryanAgArjunapAdai: sUtrasamuccaye{4. dege-tena^ (madhyamaka-ki^ 207) |}’bhihitam-“na copAya-
kauzalarahitena bodhisattvena gambhIradharmatAyAmabhiyoktavyam” iti | atra Arya-
vimalakIrtinirdezAdijJApakastairupanyasta:, na cAcAryanAgArjunapAdIyaM vacanam |
yuktyAgamopetaM tyaktvA{5. tyaktvA-bho^ na |} bhagavadvacanaM ca parityajya anyasya mUrkhajanasya vacanaM 
@272
prekSAvatA grahItum ayuktam{1. TUcI-pA^-yuktam |} | AryaratnakUTe{2. bho^ pA^-AryaratnacUDe (dege-kA^ ratnakUTa-'cha’…..?) |} ca-“sakaladAnAdikuzalopetatayA 
sarvAkAravaropetazUnyatA sevanIyetyuktaM na tu kevalA |” AryaratnakUTe{3. dege-kA^ (ratnakUTa-'cha’ 129) |} coktam-
tadyathA, kAzyapa, amAtyasaMgRhItA rAjAna: sarvakAryANi kurvanti evam eva 
upAyakauzalyasaMgRhItA bodhisattvasya prajJA sarvabuddhakAryANi karoti |
ata eva kevalAM zUnyatAM sevamAnasya mA bhUnnirvANapraveza iti bhagavatA 
AryatathAgataguhyasUtre{4. dege-kA^ …….?} cokta: | “naikAntanirAlambanaM cittamAtrasevanaM kartavyam api tu
upAyakauzalyam api sevanIyam iti pradarzanArtham uktam-tadyathApi nAma, 
kulaputra ! agnirupAdAnAj jvalati | anupAdAna: zAmyati | evam 
evArambaNatazcittaM jvalati, anArambaNaM {5. bho^ pA^-cittaM zAmyati |}zAmyati | tatropAyakuzalo bodhisattva: 
prajJApAramitA-parizuddhArambaNopazamam api jAnAti | kuzalamUlArambaNaM ca na 
zAmyati | klezArambaNaM ca notthApayati{6. bho^ pA^ notpadyate |} | pAramitArambaNaM cotthApayati |
zUnyatArambaNaM ca pratyavekSate sarvasattva-mahAkaruNArambaNaM ca prekSate iti hi 
kulaputra ! upAyakuzala: prajJApAramitAparizuddho bodhisattvo’nArambaNe{7. bho^ pA^ alambane |} vazitAM 
pratilabhate” iti vistaram uktvA punazca vadatyevaM hi-“nAsti tat kiMcid 
ArambaNaM bodhisattvasya yat sarvajJajJAnAbhinirhArAya na saMtiSThate | yasya 
bodhisattvasya sarvArambaNAni bodhipariNAmitAni, ayaM bodhisattva upAyakuzala: 
sarvadharmAn bodhyanugatAn pazyati | tadyathApi nAma kulaputra, nAsti tat 
trisAhasramahAsAhasre lokadhAtau yat sattvAnAm{8. TUcI-pA^-yat na sattvAnAm |} upabhogAya na syAt | evam eva, 
kulaputra nAsti tat kiMcid ArambaNaM yad upAyakuzalo bodhisattvo bodhAya 
copakArIbhUtaM na pazyati” iti vistara: | evam anantasUtrAnteSu bodhisattvAnAM
@273
prajJopAyapratipattirnirdiSTA | tatra yadi nAma svayaM na zakyate dAnAdipuNyasaMbhAravIryam 
ArabdhuM tathApi anyeSAm evam upadezo dAtuM na yuktazceti svaparadroha: kRta: 
syAt |
tad evaM yuktyAgamAbhyAM pratipAditaM yathA bodhisattvenAvazyaM bhUtapratyavekSA 
kartavyA sakaladAnAdipuNyasambhArazcopArjayitavya: | tat prekSAvatAlpa-
zrutAnAm AbhimAnikAnAM vacanaM viSam ivAvadhUyAryanAgArjunAdividvajjana-
vacanAmRtAnugatena sakalasattveSu mahAkaruNAm upajanayya mAyAkAravad 
aviparyastenAnuttarasaMbodhipariNAmitasakaladAnAdikuzalacaryAyAm azeSajagaduddharaNe 
cAbhiyuktena bhavitavyam | yathoktam AryadharmasaMgItau{1. de^ kA^ (sU^ 'za’ 43) |}-
mAyAkAro yathA kazcin nirmitaM moktumudyata: |
na cAsya nirmite saGgo jJAtapUrvo yato’sya sa: ||
tribhavaM nirmitaprakhyaM jJAtvA saMbodhipAraga: |
sannahyanti jagaddheto: jJAtapUrve jage tathA || iti ||
tasyaivaM prajJAm upAyaM ca satataM satkRtyAbhyasyata: krameNa [cittaM]{2. bho^ pA^-[krameNa cittaM] |}
saMtatiparipAkAd uttarottaravizuddhataratamakSaNodayAd bhUtArthabhAvanAprakarSaparyantagamena 
sakalakalpanAjAlarahitaM sphuTataraM dharmadhAtvadhigamaM vimalaM nizcalanivAta-
dIpavallokottarajJAnam utpadyate | tadA ca vastuparyantatAlambanaM pratilabdhaM bhavati |
darzanamArga ca praviSTo bhavati | prathamA ca bhUmi: prAptA bhavati | tatastaduttarA bhUmI: 
parizodhayan krameNa kanakavad azeSAvaraNApagame sati asaktam apratihataM jJAnaM 
pratilabhya buddhabhUmim azeSaguNAdhArAM prApto bhavati | kAryapariniSpattiM cAlambanaM 
pratilabhate | tasmAd buddhatvAdhigamArthinA madhyamapaddhatau tAvad abhiyoga: karaNIya
iti |
@274
prakAzya yat prApi mayA zubham {1. bho^ pA^ -madhyamakapada |}asamapaddhitam{2. atra 'asamapaddhatim’ ityapi pATho bhavitumarhati |} |
puNyamastu janastena prApto madhyamapaddhitam{3. atra 'madhyamapaddhatim’ ityapi pATho bhavitumarhati |} ||
dUrIkRterSyAdimalA hi santo guNairatRptA: salilairivAbdhi: |
vivecya gRhNanti subhASitAni haMsA: payo yatpayasi prahRSTA: |
pakSapAtAkulaM tasmAd dUrIkRtaM mano budhai: |
sarvameva grahItayaM bAlAdapi subhASitam ||
AcAryakamalazIlena ante nibaddho bhAvanAkrama: samApta: |
tRtIya: bhAvanAkrama: samApta: |
ye dharmA hetuprabhavA hetuM teSAM tathAgato hyavadat |
teSAM ca yo nirodha evaMvAdI mahAzramaNa: ||
bhavatu sarvamaGgalam 

