@021
MAHA#KARMAVIBHAN*GA
OM NAMO BHAGAVATE MAN~JUS*RIYE KUMA#RABHU#TA#YA
zaGkhakSIrendukundasphaTikahimadalakSaumazubhrAbhragauraiz
caJcatspaSTATTahAsair gaganatalagataiz chattrapaGkty [Atapatrai:]
stavyair bhUr bhAti yasya tridazanaragarutsiddhagandharvajuSTai:
prahvAs taM sarva eva praNamata satatam buddham Adityabandhum.
divyaiz candanacUrNamizranikarair mandAnilodbhAsitair
vINAveNumRdaGgadundubhiravair gandharvagItisvarai:
yo jAta: kSitipAlaka: pracalayan kRtsnaM trilokAlayaM
sarvajJAya niruddhasarvagataye buddhAya tasmai nama:.
bhagavatA sUtram bhASitam.
Evam mayA zrutam ekasmin samaye bhagavAn zrAvastyAM viha-
rati sma. jetavane anAthapiNDadasyArAme. atha bhagavAn pUrvAhNe
nivAsya pAtracIvaram AdAya zrAvastyAm piNDAya prAvikSat. sAvadAnaM
zrAvastyAm piNDopacaraNam. yena zukasya mANavasya Taudeyapu-
@022
trasya nivezanaM tenopasaMkrAnta:. tena khalu puna: samayena
zukasya mANavasya Taudeyaputrasya nivezane zaGkhakuJjaro goNi-
kAstRte paryaGke niSaNNa:. azmantakopadhAnAyAM kAMsyapAtryAM
zAlimAMsodanam bhuGkte. bhagavAn adrAkSIt zaGkhakuJjaraM
goNikAstRte paryaGke niSaNNam azmantakopAdhAnAyAM kAMsyapA-
tryAm paribhuJjAnam. adrAkSIt zaGkhakuJjaro bhagavantaM dvAra-
mUle gatvA ca punar bukkati. atha bhagavAn zaGkhakuJjaram etad
avocat. etad api te zaGkha [cittaM] na damayati yad asi bhokArAd
bukkAram Agata:. evam ukte zaGkhakuJjaro ’tizayitaroSaz caNDIbhUto
’nAttamanA goNikAstRtAt paryaGkAd avatIryAdhastAt paryaGkasya dA-
rusyandanikAyAM niSaNNa:. tena khalu puna: samayena zuko mANavas
@023
Taudeyaputro bahir gato ’bhUt kenacid eva karaNIyena. athAgacchac
chuko mANavas Taudeyaputra:. adrAkSIt zuko mANavas Taudeya-
@024
putraz zaGkhakuJjaram adhastAd dArusyandanikAyAm prapatitam.
dRSTvA-janam Amantrayate. kena vo yuSmAkaM zaNkhakuJjara:
@025
kiMcid ukta:. Ko ’smAkaM madhye madIyaputraM zaGkhakuJjaraM
kiMcid vakSyati. api tv Agato ’bhUt zramaNo Gautama: dvAramUle
@026
’vasthitaM tam ittham bukkati. tam enaM zramaNo gautama evam
Aha. etad api te zaGkha na damayati yad asi bhokArAd bukkAram
Agata:. evam ukte zaGkhakuJjaro ’tizayitakupitaz caNDIbhUto ’nAtta-
manA goNikAstRtAt paryaGkAd avatIryAdhastAt paryaGkasya dAru-
syandanikAyAM niSaNNa:. atha zuka: (kro)dhAbhiSakta: kupitas
caNDIbhUto ’nAttamanA goNikAn niSkramya yena jetavanam anAtha-
piNDadasyArAmas tenopasaMkrAnta: tena khalu puna: samayena
bhagavAn anekazatAyAm bhikSuparSadi purastAn niSaNNo dharmaM
dezayati. adrAkSId bhagavAn zukam mANavakaM taudeyaputraM
dUrAd evAgacchantam. dRSTvA ca punar bhikSUn Amantrayate sma.
pazyata yUyam bhikSava: zukam mANavaM Taudeyaputram ita
evAgacchantam. evam bhadanta. sacec chuko mANavas taudeyaputro
’smin samaye kAlaM kuryAt. yathA bhallo nikSipta: evaM kAyasya
bhedAt param maraNAd apAyadurgativinipAte ’vicau narakeSUpapa-
dyeta. tathA hy anena mamAntike cittam pradUSitam cittapradUSanAd
dhetor evam iha [ke] satvA: kAyasya bhedAt param maraNAd apAya-
durgatyavIcau narakeSUpapadyante. athAnyatamo bhikSus tasyAM
velAyAM gAthAm bhASate sma.
praduSTacittaM dRSTvaiva ekatyam iha pudgalam
etam arthaM vyAkArSIc chAstA bhikSugaNAntike.
idAnIm batAvikSepaM kAlaM kurvIta mANava:
narakeSUpapadyeta cittaM hy etena dUSitam.
yathA hy ucitaM nikSiptam evam eva tathAgate
cittapradUSaNAd dheto: satvA gacchanti durgatim.
adhikSepya mANavas taudeyaputro yena bhagavAn tenopasaMkrAn-
@027
ta: upasaMkramya bhagavatA sArdhaM sukhasambhAvanAyAM saM-
rajanIyAM vividhAM kathAM vyatisAryaikAnte niSaNNa: zuko mANavas
taudeyaputro Bhagavantam idam evAvocat. Agato bhagavAn gautamo
’smAkaM nivezanam. Agamane bhagavatA gautamena zaGkhakuJjara:
kiMcid ukta:. ihAham mANava pUrvAhNe nivAsya pAtracIvaram AdAya
zrAvastyAm piNDAya prAvikSat. sAvadAnaM zrAvastyAm piNDopaca-
raNam. yena bhavato ’tra nivezanaM tenopasaMkrAnta:. upasaM-
kramya dvAramUle ’vasthita:. tena khalu puna: samayena zaGkha-
kuJjaro goNikAstRtamaJcake ’dhirUDho ’zmantakopadhAnAyAM
kAMsyapAtryAM zAlimAMsodanam paribhuNkte. adrAkSIt zaGkha-
kuJjaro mAM dvAramUle ’vasthitaM dRSTvA ca punar bukkati. tam
enam evaM vadA[mi. etad api te] zaGkha na damayati yad asi
bhokArAd bukkAram Agata: evam ukte zaGkhakuJjaro ’bhiSakta:
kupitaz caNDIbhUto ’nAttamanA goNikAstRtAt paryaGkAd avatIryAdhastAt
paryaGkasya dArusyandanikAyAM niSaNNa:. kim punar bhagavAn Gau-
tama: zaGkhakuJjarasyAsmAkam pUrvasyAM jAtaM jAnIte. alam mANava
tiSTha mA etam artham pariprAkSIt. mA te bhaviSyati AghAtaz
cAkSAntiz ca cetaso daurmanasyam. dvir api trir api zuko mANavas
taudeyaputro bhagavantam etad avocat. kim punar bhagavAn gau-
tamo ’smAkaM zaGkhakuJjaram pUrvikAyAM jAtaM saMjAnIte. alam
mANava tiSTha mA mAm etam artham pariprAkSIt. mA ihaiva ca te
bhaviSyaty AghAtaz cAkSAntiz ca cetaso daurmanasyam. anAtha tvam
mANava yAvad dvir api trir apy etam arthaM nA...mANava zRNu
sAdhu ca suSThu ca manasi kuru. bhASiSye. yas te mANava pitA tau-
deya: sa eSa kAyasya bhedAd dhInAyAM zvayonAv upapanna:. tad bho
gautama evam bhaviSyati. asmAkam pitA ya iSTayajJA AhitAgnir ucchri-
tayUpa: sannIyate kAyasya bhedAt zubhre brahmaloke upapanno
bhaviSyaty. anenaiva te mANava mAnAbhimAnena pitA taudeyo mahA-
dAnapati: zvayonAv upapanna:. pitur mANava yadi me bhASitaM na
@028
zraddadhAsi tena hi tvam mANava yena te nivezanaM tenopasaMkrama.
upasaMkramya zaGkhakuJjaram evaM vada. saced bhavAJ chaGkha-
kuJjaro ’smAkam pUrvikAyAM jAta: pitAbhUt taudeyo ’ dhiroha goNi-
kAstRtam paryaNkam. adhirokSyati. adhirUDhaM caivaM vada. saced
bhavAJ chaGkhakuJjaro ’smAkam pUrvikAyAM jAta: pitAbhUt tau-
deya: paribhuJjIta bhavAn. azmantakopadhAnAyAM kAMsyapAtryAM
zAlimAMsodanam paribhokSyate. bhuktavantam enaM vada. saced
bhavAJ chaGkhakuJjaro `smAkam pUrvikAyAM jAta: pitAbhUt tau- 
deya: yat te `smAkam maraNasamaye mama santaM svApateyaM nopa- 
darzitaM tad upadarzaya. upadarzayiSyati.
atha zuko mANavas taudeyaputro bhagavatA bhASitam udgRhya
paryavApya yena svakaM nivezanaM tenopasaMkrAnta:. upasaMkramya
zaGkhakuJjaram etad avocat. saced bhavAJ chaNkhakuJjaro ’smAkam
pUrvikAyAM jAta: pitAbhUt taudeya: adhiroha. goNikAstRta paryaGke
dhirUDhaM cainam evam Aha. saced bhavAJ chaNkhakuJjaro ’smAkam
pUrvikAyAM jAta: pitAbhUt taudeya: paribhuJjIta bhavAn azmantako-
padhAnAyAM kAMsyapAtryAM zAlimAMsodanam. paribhuktavAn. bhu-
ktavantaM cainam evam Aha. saced bhavAJ chaGkhakuJjaro ’smAkam
pUrvikAyAM jAta: pitAbhUt taudeya: yat te ’smAkam maraNasamaye
mama santaM svApateyaM nopadarzitaM tad upadarzaya. atha zaGkha-
kuJjaro goNikAstRtaparyaNkAd avatIrya yenAnyatamapurANavAsagRhaM
tenopasaMkrAnta: upasaMkramya catura: paryaNkapAdukAn pAda-
nakharikAbhir avalikhitamadhyaM ca mukhatuNDakenopajighrati.
yata: sa zuko mANavas taudeyaputra: kRtAkRtasya hiraNyasuvarNasya
caturo lohasaMghATAn adhigatavAn madhyAc ca sauvarNakamaNDalum.
atha zuko mANavas taudeyaputras tat suvarNaM gopayitvA hRSTa-
tuSTodagraprItisaumanasyajAta: zrAvastyA niSkramya yena bhagavAMs
tenopasaMkrAnta:. tena khalu puna: samayena bhagavAn aneka-
zatAyAm bhikSuparSadi purastAn niSaNNo dharmaM dezayati. adrAkSId
@029
bhagavAJ chukam mANavaM taudeyaputraM dUrata evAgacchantaM
dRSTvA ca punar bhikSUn Amantrayate sma. pazyatha yUyam bhikSava:
zukam mANavaM taudeyaputraM dUrata evAgacchantam. evam bha-
danta sacec chuko mANavas taudeyaputro ’smin samaye kAlaM
kuryAd yathA bhallo nikSipta: evaM kAyasya bhedAt sugatau svarga-
lokeSUpapadyeta. tathA hy anena mamAntike cittam prasAditam. citta-
prasAdanahetor bhikSava: evam ihaike satvA kAyasya bhedAt sugatau
svargalokeSUpapadyante. athAnyatamo bhikSus tasyAM velAyAM
gAthAm bhASate.
prasannacittaM dRSTvaiva ekatyam iha pudgalam
etam arthaM vyAkArSIc chAstA bhikSugaNAntike.
idAnIM gatadoSo ’yaM kAlaM kurvIta mAnava:
upapadyeta deveSu cittam asya prasAditam.
yathA duritaM nikSiptam evam eva tathAgate
cittaprasAdanAd dheto: satvA gacchanti sadgatim.
atha zuko mANavas taudeyaputro yena bhagavAn tenopasaMkrAnta:.
upasaMkramya bhagavatA sArdhaM sammukhaM sammodanIM saM-
raJjanIM vividhAm kathAM vyatisAryaikAnte niSaNNa:. evaM niSaN-
NaM zukam mANavaM taudeyaputram bhagavAn idam avocat. kaccin
mANava tathaiva yathA mayA zaNkhakuJjaro vyAkRta:. bho gautama
tat tathaiva yathA bhagavatA gautamena zaGkhakuJjaro vyAkRta:.
anyad api tAvad vayam bhagavantaM gautamam pRcchema kaMcid
eva pradezaM saced avakAzaM kuryAt praznavyAkaraNAya. pRccha
mANava yady evaM kAGkSasi. ko bho gautama hetu: ka: pratyaya:
yenehaike satvA alpAyuSo ’pi dIrghAyuSo  ’pi bahvAbAdhA api alpA-
bAdhA api durvarNA api suvarNA api alpezAkhyA api mahezAkhyA api
nIcakulInA api uccakulInA api anAdeyavAkyA api AdeyavAkyA api alpa-
bhogA api mahAbhogA api duSprajJA api mahAprajJA api. kasya nu
bho gautama karmaNo vipAkenedaM satvAnAM nAnAtvam prajJAyate.
tatra bhagavAJ chukam mANavakaM taudeyaputram idam avocat
karmavibhaGgaM te mANavaka dharmaparyAyaM dezayiSyami. tena hi
@030
zRNu sAdhu suSThu ca manasi kuru. bhASiSye. evam bhagavanna iti
zuko mANavakas taudeyaputro bhagavata: pratyazrauSIt. bhagavAn
idam avocat. karmasvakAn aham mANava satvAn vadAmi karma-
dAyAdAn karmayonIn karmapratizaraNAn. karma mANava satvAn
vibhajati. yad idam hInotkRSTamadhyamatAyAm. tad yathA. asti
karma alpAyu:saMvartanIyam. asti karma dIrghAyu:saMvartanIyam.
asti karma bahvAbAdhAsaM vartanIyam. asti karma alpAbAdhAsaM.
a. k. durvarNas^. a. k. prAsAdikas^. a. k. alpezAkhyas^. a. k. mahe-
zAkhyas^. a. k. nIcAkulopapattis^. a. k. uccakulopapattis^. a. k.
alpabhogas^. a. k. mahAbhogas^. a. k. duSprajJas^. a. k. mahA-
prajJas^. a. k. narakopapattis^. a. k. tiryagyonyupapattis^. a. k.
pretalokopapattis. a. k. asuralokopapattis^. a. k. manuSyalokopa-
pattis^. a. k. kAmAvacara devopapattis^. a. k. rUpAvacaradevopa-
pattis^. a. k. ArUpyAvacaradevopapattis^. a. k. kRtaM nopacitam.
a. k. upacitaM na kRtam. a. k. kRtam upacitaM ca. a. k. naiva kRtaM
nopacitam. a. k. yena samanvAgata: pudgalo narakeSUpapanna:
paripUrNaM nairayikam Ayu: kSapayitvA cyavati. a. k. yena saman-
vAgata: pudgalo narakeSUpapanna: sArdhanairayikam Ayu: kSapayitvA
cyavati. a. k. y. s. p. narakeSUpapannamAtra eva cyavati. a. k.
niyatopapattis^. a. k. aniyatopapattis^. a. k. dezAntaravipakSam.
a. k. y. s. p. pUrvaM sukhito bhUtvA pazcAd du:khito bhavati.
a. k. y. s. p. pUrvaM du:khito bhUtvA pazcAd api sukhito bhavati.
a. k. y. s. p. pUrvaM sukhito bhUtvA pazcAt sukhito bhavati. a. k.
y. s. p. pUrvaM du:khito bhUtvA pazcAd api du:khito bhavati. a. k.
@031
y. s. p. ADhyo bhavati matsarI. a. k. y. s. p. daridro bhavati tyAgavAn.
a. k. y. s. p. ADhyo bhavati tyAgavAn. a. k. y. s. p. [sic] asti pudgalo
yasya karma kSiNaM bhavati nAyu:. asti pudgalo yasyAyu: kSINaM
na karma. a. p. y. Ayu: karmANi ca kSINAni. a. p. y. Ayu: kSINam 
puNyAni ca. a. p. yasya nAyu: kSINam bhavati na karma. api tu
klezA: kSiNA:. a. p. kAyena sukhI na cittena. a. p. cittena sukhI
na kAyena. a. p. kAyena ca sukhI cittena ca. a. p. naiva kAyena
sukhI na cittena. a. k. y. s. pudgalo ’pAyeSupapanno ’bhirUpo
bhavati snigdhakAya: snigdhacchavir nayanAbhirAmo darzanIya:.
a. k. y. s. pudgalo ’pAyeSUpapanno durvarNo bhavati rUkSakAyo
ghoradarzana: pratikUladarzana:. a. k. y. s. p. apAyeSUpapanno
durgandho bhavati jihmendriyo bhavaty avyaktendriya:. dazAnAm
akuzalAnAM karmapathAnAM vipAkena dazAnAm bAhyAnAm bhAvAnAm
abhivRddhi: prajJAyate. dazAnAM kuzalAnAM karmapathAnAM
vipAkena dazAnAm bAhyAnAm bhAvAnAM vipatti: prajJAyate. dazAnu-
zaMsAs tathAgatacaityAJjalikarmaNa:. dazAnuzaMsAs tathAgatacai-
tyavandanAyA:. dazAnuzaMsAz chattrapradAnasya. dazAnuzaMsA
ghaNTApradAnasya. dazAnuzaMsA vastrapradAnasya. dazAnuzaMsA
AsanapradAnasya. dazAnuzaMzAbhAjanapradAnasya. dazAnuzaMsA
bhojanapradAnasya. dazAnUzaMsA yAnapradAne. dasAnuzaMsA: pra-
tizrayapradAnasya. dazAnuzaMsA: pAnakapradAne. dazAnuzaMsA:
phalapradAne. dazAnuzaMsA mAlApradAnasya. dazAnusaMsA muktapuS-
papradAnasya. dazAnuzaMsA: pradIpapradAnasya. dazAnuzaMsA gan-
@032
dhapradAnasya. dazAnuzaMsA: pravrajyAyA:. dazAnuzaMsA araNya-
vAse. dasAnuzaMsA: paiNDapAtikatve. daza vaizAradyAni.
uddeza: karmavibhaGgasya dharmaparyAyasya.
1. tatra katamat karma alpAyu:saMvartanIyam ? ucyate. prANA-
tipAta:. prANAtipAtasya anumodanam. prANAtipAtasya varNavA-
ditA. amitramaraNAbhinandanam. amitramaraNasya samAdApanam.
amitramaraNasya varNavAditA. garbhazAtanam. garbhazAtanasya varNa-
vAditA. sthaNDilapratiSThApanaM yatra bahava: prANino ghAtyante
mahiSapazUkarakukkuTAdaya: tasya yajJApravartakasya putrA:
pautrAz cAnye ca janA: phalArthino bhayabhItAz cAnuvRttiM kurvANA:
sattvAn nirghAtayanti.
a) yathA kAzmIrAyAm mahAnagaryAm bhikSu: kilArhann anyata-
rasmin gRhadvAre tiSThati. tasya gRhasya pArzvena rAjapathas tena
pazU ravamANo nIyate. sa bhikSus taM dRSTvA hAhA dhik kaSTam iti
vadati. puruSAs tam pRcchanti. Arya kim ayaM hAdhikkaSTam iti
zabda:. sa Aha. na vaktavyam etad azrAddhAnAm. kAryArthaM tu
bravImi. ya eSa pazU ravamANo nIyate. anena purA vaNigIzvareNa
bhUtvA sthaNDilam pratiSThApitam. sAMvatsarikaz ca pazuyajJa:
pravartita:. tatrAnena bahava: pazavo ghAtitA:. maraNakAle ca putrAn
AhUya prAha. putrA: yady asti mayi sneho ya eSa mayA sAmvatsarika:
pazuyajJa: pravartita:. eSa mayi kAlagate ’nupravartayitavya iti.
putrais tathAstv iti pratizrutam. sa kAlagatas tena mohajena prANA-
@033
tipAtena samanvAgata: svagRhe pazu: pratyAjAta:. sa tatra jAtau
jAtau ghAtyate. adhunA ekaSaSTitamaM vAraM nIyate. atha sa bhikSus
tam pazuM karuNAyamANa Aha. svayam eva te sthaNDilaM kRtaM
svayam eva yajJa: pravartita: bahava: pazavaz ca ghAtitA: kiM
ravase. sarvam idaM nirarthakam.
b) yathaivaMvidhaM sthaNDilapratiSThApanam. tathA yuddhadar-
zanam. yatra bahava: sattvA ghAtyante hastyazvamanuzyAdaya:.
yuddhapratibaddhAnAM ca zastrANAm abhinandanam.
c) yathA coktam bhagavatA vaizAlyAM kAlikasUtre. prANAtipAta
Ananda sevito bahulIkRto niraya saMvartanIyo bhavati. tiryagyoni-
saMvartanIyo ’pi bhavati. pretaviSayasaMvartanIyo’pi bhavati. yasmAd
alpaprANAtipAtasya vipAko manuSyabhUtasya sato alpAyu:saMvar-
tanIyo ’pi bhavati.
d) tathA dazAdInavA nandikasUtra ukta: prANAtipAtasya.
idaM karma alpAyu:saMvartanIyam.
II. tatra katamat karma dIrghAyu:saMvartanIyam. ucyate. prANA-
tipAtAn nivRtti:. prANAtipAtanivRttau varNavAditA. tatra samAdA-
panam. tadvarNavAditA. vadhyaprAptAnAm manuSyapazusUkarakukku-
TAdInAm parimocanam. bhitAnAM sattvAnAm abhayapradAnam
@034
anAthAnAM sattvAnAm madhye kAruNyacittatA. glAnAnAM sattvAnAm
madhye maitracittatA. anyeSAM ca bAlavRddhAnAm. teSAm eva bhoja-
napradAnam. pratigrAhakeSu ca maitracittatA. yat pUrvoktaM kuza-
lapakSeNa yuddhadarzanAdi. tathA stUpacaityavihArANAM zIrNAnAm
pratisaMskaraNam ata evoktam.
akAlamRtyur na bhavet tasya
yo bhagnazIrNam pratisaMskaroti.
a) tathA bakapratyekabrahmasUtraM varNayanti sma. tena kila
RSibhUtena paJcAbhijJena tRSNArtasya sArthasya pathabhraSTasya upari
RddhyA varSam pAtitam. tadarthaM ca bhagavatA gAthA bhASitA.
tat te purANaM vratazIlavRttaM 
svapnAd vibuddho ’ham iha smarAmi.
tatra ca sArthe bodhisattva: sArthavAho ‘bhUt.
ya eNIkUle janatAM gRhItAm.
eNI nAma nadI yasyA anukUle rAjA kazcid gRhIta: pratyamitreNa
@035
himavantam anupravizya sa nIyamAna eva vadhyam prApta: saba-
lavAhana: tena RSibhUtena RddhyA vAtavarSam muktam. sa copAyena
pratyamitrajanakAyo vibhrAmita: sa rAjA mokSita:
tat te dvitiyaM vratazIlavRttaM 
svapnAd vibuddho 'nusmarAmi.
sa ca rAjA bodhisattvo babhUva.
gaNgAsrotasi nAvA. gRhItA
nAgena ghoreNa Rddhikena.
sa ca tadA RSir gaNgAkUle maharddhika: paJcAbhijJa: pratizarati.
tena ca kAya: krandamAno jIvitena nirAzas tato mokSita:. 
tat te tRtIyaM vratazIlavRttaM 
svapnAd vibuddho 'nusmarAmi.
tasyAM ca nAvAyAM nausvAmi bodhisattvas tena kAlenAbhUt.evaM-
vidhaM te trividhaM karma kRtam, tato ’tIva dIrghAyu:.
b) yathA kecid AcAryA: kathayanti. bhagavAn Aha. bhUtapUrvam
bhikSavo jambudvIpe sarvajanapadamArI vartate sma. athAnyatareNa
sattvenAnyalokadhAtau sthitena Rddhimata: sakAzAc chrutam. yathA
jambudvIpe sarvamArI pAtiteti. tena kRtapuNyena praNidhAnaM 
@036
kRtam. jambudvIpe upapadyAhaM sarvasattvAnAM vyAdhipraNAzAya
jAyeyeti. sa tatropapanna:. ye ca sattvAS tRSitAs teSAm pAnIyena
vyAdhiM nAzayati. ye ca bubhukSitAs teSAm bhaktena vyAdhiM
nAzayati. evaM yena yasyArthas tenaiva tasya vyAdhiM nAzayati. na
nAma tasya kiMcid apy anauSadhaM. yad yad eva gRhya prayacchati
tat tad evauSadham. tasya jambudvIpakair manuSyai: sarvauSadhir
ekanAma kRtam. atha bhikSava: sarvauSadhivaidyarAjo bahUnAM
sattvasahasrANAM jIvitAni dattvA kAlagata: kAlAntareNa mithilAyAM
rAjakule upapanna:. tato’pi tena mahAdevabhUtena asItikSatriya-
sahasrANi dharmadezanayA pravrajitAni. jambudvIpe ’zItivarSasaha-
srANi manuSyANAm Ayur na parikSiNam. tataz cyuta: kAlAntareNa
kuzInagaryAm mAndhAtA saMvRtta:. bhUyaz ca saptasUryopadeze
@037
sunetro nAma mAnavo vijJeya:. ahaM sa bhikSavas tena kAlena
SarvauSadhivaidyarAjo ’bhUt. tasya karmaNo vipAkena mahAdevasyA-
yu:pramANaM yojayitavyam. mAndhAtRsunetrAbhyAm apy evAyu:pra-
mANam yojayitavyam. idaM karma dirghAyu:saMvartanIyam.
##III.## katamat karma bahvAbAdhAsaMvartanIyam. ucyate. khaTa-
capeTapradAnam. khaTacapeTapradAnasyAnumodanam. khaTacapeTa-
pradAnasya varNavAditA. teSAm pradAnena tuSTi:. mAtApitroz
cittazarIre pIDAkaraNaM tathAnyeSAm pravrajitAnAM zIlavatAM citta-
saMkleza:. amitravyAdhinA tuSTi:. amitravyAdhivyutthAnenAtuSTi:.
vyAdhitAnAm abhaiSajyapradAnam. tathAparijIrNabhojanam. idaM
karma bahvAbAdhAsaMvartanIyam.
##IV.## katamat karma alpAbAdhAsaMvartanIyam. ucyate. khaTaca-
peTapradAnAn nivRtti:. tatra samAdApanam. tadvarNavAditA. tada-
bhyanumodanam. glAnAnAm mAtApitR#NAm upasthAnakaraNam. tad apy
anyeSAM gRhasthapravrajitAnAm. amitravyAdhinAnAttamanaskatA. tasya
vyutthAnena cAttamanaskatA. bhaiSajyapradAnam. parijIrNabhojanaM
ca. idaM karma alpAbAdhAsaMvartanIyam.
V. katamat karma durvarNasaMvartanIyam. ucyate. krodha:.
upanAha: mrakSa:. pradAza:. mAtApitror avarNavAditA. anyeSAM ca
@038
gRhasthapravrajitAnAm bAlavRddhAnAm. stUpAGgaNacaityagRhavihArA-
NAM ca bhUmer avizodhanam. stUpAnAm pratimANAM ca dIpavyucche-
da:. durvarNAnAM sattvAnAm avahasanam. tathAcaukSasamudAcAratA.
idaM karma durvarNasaMvartanIyam.
##VI.## katamat karma prAsAdikasaMvartanIyam. ucyate. akrodha:.
anupanAha:. amrakSa:. vastrapradAnam. stUpacaityagRheSu ca sudhA-
dAnam. suvarNapAtra dAnam. gandhalepapradAnam. alaMkArapra-
dAnam. mAtApitror varNavAditA. AryANAM zIlavatAM varNavAditA
stUpANgaNavihArANAM sammArjanam. satataM gRhasammArjanam.
virUpANAM sattvAnAm anavahasanam tathAnyeSAm bAlavRddhAnAm.
tathA caukSasamudAcAratA.
##a)## yathA Aryasundaranandena kila krakucchande samyaksam-
buddhe bhikSusaMghe jentAkasnAnaM kRtam. tAMz ca dRSTvA cittam
prasAditam. bhUyaz ca suvarNena haritAlena pratyekabuddhastUpe 
lepo datta:. idam api dRSTvA cittam prasAditam. abhirUpatAyAM ca
pariNAmitam. bhUyaz ca stUpe kriyamANe prathamaM chattraM kAri-
tam. yathA pazcimabhave sa eva vyAkaroti.
jentAkasya ca snAnena haritAlasya lepanena ca 
ekacchattrapradAnAc ca prAptA me suvarNavarNatA.
 
tathaivAyaM zobhitavAn. idaM karma prAsAdikasaMvartanIyam.
@039
##VII.## katamat karma alpezAkhyasaMvartanIyam. ucyate. IrSyA.
mAtsaryam. parasya lAbhenAtuSTi:. parasya varNavAditAyA atuSTi:.
mAtApitro: paribhava:. AryANAM zIlavatAm paribhava:. tathAnyeSAM
vyAdhitabAlavRddhAnAm. hIne dharmahIne 'kuzalamUle varNavAditA.
bodhicittotpAdasya nivAraNam. tadabhyanumodanam. idaM karma
alpezAkhyasaMvartanIyam. 
##VIII.## katamat karma mahezAkhyasaMvartanIyam. ucyate. anIrSyA.
amAtsaryam. paralAbhena tuSTi:. parasya yazovarNazabdazlokazra-
vaNena tuSTi:. parasya varNavAditAyA AttamanaskatA. bhagavataz
caityastUpakArApaNam. hIne dharmahIne ’kuzalamUle nivAraNam.
mahezAkhyakuzalamUle samAdApanam. bodhicittotpAdanam. sarva-
mahezAkhyakuzalamUle bodhicittotpAdanam.
##a)## yathoktam bhagavatA vArANasyAm pUrvAparAntake sUtre
@040
’jitasya Bodhisattvasya samuttejanaM kRtam. mahate khalu te ’jita
autSukyAya cittaM damayati. yad idaM saMghaparihApaNAya. vak-
Syate hi.
maitreyas tuSitasurAlayAdhivAsI
prAptavyA divi bhuvi ceha yena pUjA
sa zrImAn dazabalatAm avApya zIghraM 
lokAnAm bhavatu zazIva nityapUjya:.
idaM karma mahezAkhyasaMvartanIyam.
##IX.## katamat karma nIcakulasaMvartanIyam. ucyate. stabdhatA.
abhimAnitA ca. amAtApitRjJatA. azrAmaNyatA. abrAhmaNyatA. akula-
jyeSThApacAyitA. mAtApitror apratyupasthAnam. AryANAM zilavatAm
apratyupasthAnam. anyeSAM ca gurusthAnIyAnAm AcAryopAdhyAyAnAm
apratyupasthAnam. nIcakulAnAM satvAnAm paribhava:. idaM karma
nIcakulasaMvartanIyam.
##X.## katamat karma uccakulasaMvartanIyam. ucyate. astabdhatA.
anabhimAnitA. mAtApitRjJatA. zrAmaNyatA. brAhmaNyatA. kulajyeSThA-
pacAyitA. mAtApitro: pratyupasthAnam. AryANAM zIlavatAm pratyupa-
sthAnam. anyeSAM ca gurusthAnIyAnAm AcAryopAdhyAyAnAm praty-
upasthAnam. nIcakulAnAM satvAnAm aparibhava:.
##a)## yathA ca bhagavatA sUtra uktam. yato bhikSava: kuzalazIla-
vanto brahmacArina: kalyANadharmANa: pravrajitA upasaMkramanti
paJca tasmin kule ’nuzaMsA: pratyanuzaMsitavyA:. katame paJca. iha
bhikSava: upasaMkrAnteSu zIlavatsu cittAni prasAdyanti svargasaM-
@041
vartanIyaM tad bhikSava: kulaM tasmin samaye pratipadam prati-
pannam bhavati. punar aparam bhikSava: upasaMkrAnteSu zIlavatsu
abhivAdayanti pratyuttiSThanti. uccakulasaMvartanIyam bhikSava:.
tasmin samaye pratipadam pratipannam bhavati. evam sarvasUtraM
yojyam. idaM karma uccakulasaMvartanIyam.
##XI.## katamat karma alpabhogasaMvartanIyam. ucyate. adattA-
dAnam. adattAdAnasamAdApanam. cauryavarNavAditA. tadabhyanu-
modanam. mAtApitror vRttyupaccheda:. tathAnyeSAM vyAdhita-
bAlavRddhakRpaNAnAM vRttyupaccheda:. parasya lAbhenAtuSTi:.
paralAbhAntarAyakriyA durbhikSAbhinandanaM ca. idaM karma alpa-
bhogasaMvartanIyam.
##XII.## tatra katamat karma mahAbhogasaMvartanIyam. ucyate.
adattAdAnAn nivRtti: pareSAM cAdattAdAnAn nivAraNam. pareSAm
adattAdAnanivRttAnAM samanumodanam. mAtApitror vRttipradAnam.
AryANAM ca zIlavatAM vRttipradAnam. tathAnyeSAM vyAdhitabAla-
vRddhakRpaNAnAM vRttipradAnam. paralAbhena tuSTi:. parasyAlAbhe-
nAtuSTi:. paralAbhasamanumodanam. subhikSAbhinandanam.
##a)## tad eva sUtraM yojyam. punar aparam bhikSava: upasaMkrAnteSu
zIlavatsu dAnAni dadanti puNyAni ca kurvanti. mahAbhogasaMvar-
tanIyaM bhikSavas tat kulam tasmin samaye pratipadam pratipannam 
bhavati. idaM karma mahAbhogasaMvartanIyam.
##XIII.## tatra katamat karma duSprajJasaMvartanIyam. ucyate.
ihaikatyo na parAn pRcchati. paNDitAn. zramaNAn. brAhmaNAn. ko
dharma: kiM dharmam kurvata: zreyaskaram iti. api tu duSprajJAn
sevati. paNDitAn parivarjayati. asaddharmaM dIpayati. saddharmaM
vigarhati. saddharmabhANakAnAM vaizAradyopacchedaM karoti.
saddharmabhANakAnAm abhinivezena na sAdhukAraM dadAti. asad-
@042
dharmabhANakAnAM sAdhukAraM dadAti. mithyAdRSTiM varNayati.
samyagdRSTiM vigarhati. tathA pustakalekhakavAcakAnAM vRttyu-
pacchedaM karoti.
##a)## sUtre coktam. unmattakasaMvartanIyam... karoti. sammU-
Dhakaz ca kAlaM karoti. duSprajJaz ca bhavati. yathoktaM nandi-
kasUtre. paJcatriMzad AdInavA: surAmaireyamadyapramAdasthAne 
yojayitavyA:. ##Buddhe## cAgauravo bhavati. dharma saMghe cAgauravo
bhavati. ata: zAkyasUtraM yojayitavyam. yadA ca bhagavAn kapila-
vastum Agata: sa madyapAnadoSAn na kadAcid Bhagavantam upa-
saMkrAnta:. caturbhi: sthavirair bhagavatA preSitair gatvA vinIta:
kAlagataz ca. zAkya: pRcchati. ##Bhagavan.## tasya kA gatir iti. Bha-
gavAn Aha. ime’pi ca me zAkya bhASitasyArtham AjAnIyur iti sUtraM 
@043
yojayitavyam. yathA cUDA panthako nAma bhikSus tasya rAjagRhe
prativasato bhagavatA gAthoddiSTA. sA ca varSAtyayena na zakitA 
grahItum. bhikSavo vismayam prAptA: pRcchanti. bhagavan kasyaiSa
karmaNo vipAkena duSprajJa:. bhagavAn Aha. kAzyape samyaksam-
buddhe parinirvRte eSa AraNyako bhikSus tripiTakas tatkAlam abhUt.
bhikSuNAM ca buddhapUjAm akurvatAm buddhavacanam antarhitam.
te bhikSavas tasya samIpaM gatA: asmAkam buddhavacanam antar-
hitam. asmAkam apy upadezaM kuruSvety anena mAtsaryadoSAt
teSAm upadezo na kRta:. evaM tacchAsanam antarhitam. tasya kar-
maNo vipAkenaiSa duSprajJa:. idaM karma duSprajJasaMvarta-
nIyam. 
##XIV.## tatra katamat karma mahAprajJasaMvartanIyam. ucyate.
@044
ihaikatya: paripRcchaka jAtIyo bhavati paNDitAJ chramaNAn brAhma-
NAn sevate duSprajJAn parivarjayati. saddharmaM dIpayati.
asaddharmaM vigarhati dharmabhANakAnAM vaizAradyaM varNayati.
sahitabhASiNAM sAdhukAraM dadAti. ahitabhASiNam pariharati.
samyagdRSTiM varNayati. mithyAdRSTiM vigarhati. masIpustakalekha-
nIpradAnAni dadAti. na ca madyam pibati. yathoktaM ca nandikasUtre.
paJcatriMzad madyapAnadoSA akuzalapakSeNa yojayitavyA:. idaM
karma mahAprajJasaMvartanIyam.
##XV.## tatra katamat karma narakopapattisaMvartanIyam. ucyate.
tIvram praduSTacittasya kAyavAGmanoduzcaritam. ucchedadRSTi:.
zAzvatadRSTi:. nAstikadRSTi:. akriyAdRSTi:. matsarivAda:. akRtajJatA.
Anantaryam. AryANAM zIlavatAm abhUtAbhyAkhyAnadAnam. idaM
karma narakopapattisaMvartanIyam.
##XVI.## tatra katamat karma tiryagyonyupapattisaMvartanIyam.
ucyate. madhyamaM kAyavAGmanoduzcaritaM vicitraM rAgasamutthi-
taM karma vicitraM dveSasamutthitaM karma vicitram mohasa-
mutthitaM karma. mAtApitro: pravrajitAnAM cAkalpikapradAnam.
tiryagyonigatAnAM satvAnAm avahasanam. tathA praNidhAnakarma
yathA govratikakukkuravratikaprabhRtInAm praNidhAnam atropapa-
dyeyam iti.
##a)## yathA ca bodhisatvasya siMha jAtake ’vadAnaM vaktavyam.
yathA ca varSAkArasya brAhmaNasya markaTopapatti: . tad yathA
@045
varSAkAreNa brAhmaNena sthaviramahAkAzyapo bhikSU rAjagR-
hasyoparimeNa gRdhrakUTAt parvatAd RSigiripArzvaM vihAyasA
gacchan dRSTa:. tena praduSTacittena devadattAjAtazatrusaMsargAd
vAgduzcaritaM kRtam. eSa zramaNo vihAyasA gacchan parvatAt
parvataM gacchati. tad yathA markeTo vRkSAd vRkSam eva. bhagavata:
kathitam. varSAkAreNa brAhmaNena krodhajAtena vAgduzcaritaM
kRtam. tasya ko vipAka:. bhagavAn Aha. asya vAgduzcaritasya vipA-
kato varSAkAro brAhmaNa: paJca janmAntarazatAni markeTo bhavi-
SyatIti. tatas tena varSAkAreNa zrutam bhagavatA nirdiSTatvaM kila
paJca janmAntarazatAni markeTo bhaviSyatIti. sa saMvignacittam
prasAditavAn. tena bhagavAn parinirvANakAle pRSTa:. tasya karmaNa:
kadA parikSaya iti. bhagavAn Aha. tAny eva paJca janmAntarazatAni
kiM tu rAjagRhe utpatsyase yathA jambvA jambudvIpe jAyate.
yatroSTrikAmAtrANi phalAni. yathA kSaudramadhv aneDakam eva-
@046
mAsvAdAni. tatropapattir bhaviSyati. tato vyutthitasya te sugatir
bhaviSyati. yathA cittapradUSaNena siMheSUpapanna:. tadarthaM ca
bhagavatA gAthA bhASitA.
dIrghA jAgarato rAtrir dIrghaM zrAntasya yojanam
dIrgho bAlasya saMsAra: saddharmam avijAnata:.
idaM karma tiryagyonyupapattisaMvartanIyam.
##XVII.## tatra katamat karma yamalokopapattisaMvartanIyam. ncyate.
kruddhasya pratihatacittasya kAyavAGmanoduzcaritam. lobho viSama-
lobho mithyAjIvo jighAMsitapipAsitasya kruddhasya kAlakriyA. vas-
tuSv abhiSaktacittasya kAlakriyA.
##a)## yathA coktam bhagavatA satavarge Agame karmavibhaGgasUtre.
@047
tasya khalu punar Ananda pudgalasyAnyajAtikRtaM vA karma pra-
tyupasthitam bhavati. maraNakAle vA mithyAdRSTi:. idaM karma yama-
lokopapattisaMvartanIyam. 
##XVIII.## tatra katamat karmAsuralokopapattisaMvartanIyam. ucyate.
sarvamRdukAyavAGmanoduzcaritam. mAna:. abhimAna: adhimAna:.
asmimAna:. mithyAmAna:. sukRta kuzalamUlam asuralokopapatti-
pariNAmitam. sarvo tkRSTarAgasamutthitaM dau:zIlyam prajJAmu-
khena. idaM karmAsuralokopapattisaMvartanIyam.
##XIX.## tatra katamat karma manuSyalokopapattisaMvartanIyam.
ucyate. subhAvitA mandabhAvitAz ca daza kuzalA: karmapathA:. 
katame daza. trividhaM kAyakarma. caturvidhaM vAkkarma. trividham
mana:karma. idaM karma manuSyalokopapattisaMvartanIyam.
##XX.## tatra katamat karma kAmAvacaradevopapattisaMvartanIyam.
ucyate. susamAptA daza kuzalA: karmapathA:. idaM karma kAmAva-
caradevopapattisaMvartanIyam. 
##XXI.## tatra katamat karma rUpAvacaradevopapattisaMvartanIyam.
ucyate. susamAptA: susamAhitAs tato viziSTatarA: paripUrNA daza
kuzalA: karmapathA:. idaM karma rUpAvacaradevopapattisaMvar-
tanIyam. 
##XXII.## tatra katamat karmArUpyAvacaradevopapattisaMvartanIyam.
ucyate. catasra ArUpyasamApattaya:. AkAzAnantyAyatanam. vijJAnA-
nantyAyatanam. AkiMcanyAnantyAyatanam. naivasaMjJAnAsaMjJAyata-
nam. etA: samApattayo bhAvitA bahulIkRtAz ca bhavanti. idaM karmA-
rUpyAvacaradevopapattisaMvartanIyam.
##XXIII.## tatra katamat karma kRtaM nopacitam. ucyate. yat kRtvA
karma AstIryati jihreti vigarhati vijugupsati dezayati AcaSTe vyaktI-
@048
karoti. AyatyAM saMvaram Apadyate. na puna: karoti. idaM karma
kRtaM nopacitam.
##XXIV.## tatra katamat karmopacitaM na kRtam. ucyate. yat karma
kAyena paripUrayitavyam. tatra praduSTacitto vAcam bhASate evaM te
kariSyAmIti. idaM karmopacitaM na kRtam.
##XXV.## tatra katamat karma kRtaM copacitaM ca. ucyate. yat karma
sAMcetanikam. 
##a)## yathoktam bhagavatA.
mana:pUrvaGgamA dharmA mana:zreSThA manojavA:
manasA cet praduSTena bhASate vA karoti vA
tatas taM du:kham anveti cakraM vA vahata: padam
mana:pUrvaGgamA dharmA mana:zreSThA manojavA:
manasA cet prasannena bhASate vA karoti vA
tatas taM sukham anveti chAyA vA anuyAyinI.
idaM karma kRtaM copacitaM ca.
##XXVI.## tatra katamat karma naiva kRtaM naivopacitam. ucyate. yat
karma sAMcetanikaM svapnAntare kRtaM kAritaM vA. idaM karma
naiva kRtaM naivopacitam.
##XXVII.## tatra katamat karma yena samanvAgata: pudgalo nara-
keSUpapanna: paripUrNaM nairayikamAyu: kSapayitvA cyavati. ucyate.
@049
ihaikatyena narakIyaM karma kRtam bhavaty upacitam. sa tat karma
kRtvA nAstIryati. na jihrIyati na vigarhati na jugupsati na dezayati
nAcaSTe na vyaktIkaroti nAyatyAM saMvaram Apadyate bhUyasyA
mAtrayA hRSyati. prItim utpAdayati. yathA devadattakokAlikAdaya:.
idaM karma yena samanvAgata: pudgalo narakeSUpapanna: paripUr-
Nanairayikam Ayu: kSapayitvA cyavati.
##XXVIII.## tatra katamat karma yena samanvAgata: pudgalo nara-
keSUpapanno ’rdhanairayikam Ayu: kSapayitvA cyavati. ucyate. ihaika-
tyena nArakIyaM karma kRtam bhavaty upacitam. sa tat kRtvA nAstI-
ryati na jihrIyati na vigarhati na jugupsate na dezayati nAcaSTe na
vyaktIkaroti. nAyatyAM saMvaram Apadyate. api tu na bhUyasyA
mAtrayA hRSyati. na prItim utpAdayati. idaM karma yena samanvAgata:
pudgalo narakeSUpapanno ’rdhanairayikam Ayu: kSapayitvA cyavati.
##XXIX.## tatra katamat karma yena samanvAgata: pudgalo narakeSU-
papannamAtra eva cyavati. ucyate. ihaikatyena nArakIyaM karma
kRtam bhavaty upacitaM ca. sa tat kRtvAstIryati. jihrIyati. vigarhati
vijugupsati AcaSTe. dezayati. vyaktIkaroti. AyatyAM saMvaram Apad-
yate. na puna: kurute. sa cen narakeSUpapadyate upapannamAtra
eva cyavati.
##a)## yathA rAjAjAtazatru:. tena devadattasahAyenAnantaryakarma
kRtam. pitRvadha:. saMghabheda:. dhanapAlamokSaNam. zilAyan-
tramokSaNam devadattasyAdezena. tasmAd avIcinarakagamanaM
zrutvA tena saMvignena bhagavati cittam prasAditam. zrAmaNya-
phalasUtre ’tyayadezanaM kRtam. pratisaMdadhAti kuzalamUlAni.
tena maraNakAle cittam prasAditam. asthibhir api buddham bhaga-
@050
vantaM zaraNaM gacchAmi. sa upapannamAtra eva cyavati. idaM karma
yena samanvAgata: pudgalo narakeSupapannamAtra eva cyavati.
##XXX.## tatra katamat karma niyatopapattisaMvartanIyam. ucyate.
yat kRtvA kvacid upapattaupariNAmayati amutropapadyeyam iti. sa
tatropapadyate.
yathA bhagavato jAtake syAmAkajAtakaprabhRtiSu praNidhAnavazAd
upapattir varNyate. idaM karma niyatopapattisaMvartanIyam.
##XXXI.## tatra katamat karmAniyatopapattisaMvartanIyam. ucyate. yat
kRtvA na kvacid upapattau pariNAmayati amutropapadyeyam iti.
yathA satvA: karmavazAd upapadyante. idaM karmAniyatopapatti-
saMvartanIyam.
##XXXII.## tatra katamat karma dezAntaravipAkam ucyate. yat karma
tasminn eva janmAntare vA dezAntaragatasya vipacyate zubham azu-
bhaM vA. tat karma dezAntaravipAkam yathA bhagavAn kathayati
bhUtapUrvam bhikSavo jambudvIpe manuSyANam aparimANamAyur bha-
vati. yathA rAjJo mAndhAtu:. athAnyatarasmin nagare maitrAyajJo
@051
nAma sArthavAhaputro babhUva. sa paJcazatasahAyaparivRta udyAnaM
gata:. taiz ca sahAyair ukta: asmin nagare baNijas tava pitaram pUr-
vaNgamaM kRtvA mahAsamudram avatIrya suvarNa bhUmiprabhRtIni
desAntarANi gatvA dvIpAntarANi ca pazyanti. dravyopArjanaM ca
kurvanti. vayam api tvAm pUrvaNgamaM kRtvA samudram avatIrya
dravyopArjanaM kariSyAmo dvIpAntarANi ca drakSyAma: tatas tena
evam iti pratiSrutam. sa rAtrau gatvA mAtaram ApRcchati. amba suvar-
NabhUmiM gamiSyAma:. tasya mAtAha. aparimANam putra dravyaM
gRhe tiSThati. na gantavyam iti. sa mAtur vacanena nivRtta:. sa bhUya
udyAnaM gata: sahAvair ukta:. tam arthaM vijJApayAma:. tena
tathAstv iti pratizrutam. sa bhUyo mAtaraM gatvApRcchati. bhUyaz ca
mAtrA pAdapatanAn nivartita:. evaM tRtIyam api. sa kAlAntareNa bhUya
@052
udyAnaM gatvA sahAyair ukta:. tava doSad vayam api na gacchAma:.
pRcchAmo vayam. trayodazyAM gamiSyAma iti. tena mAtur aviditam
eva bahir bahu bhANDaM nirgamitam. tasya gamanakAle prasthitasya
mAtA dvAre pAdapatanaM kRtvA sthitvA. putra na gantavyam iti. sa
kruddho mAtu: pAdam mastake dattvAtikrAnta: samudrakUlaM ca
gata:. tena sahAya uktA:. samudram avataratAM na jJAyate jIvitam
maraNaM ca. vayaM sarva evASTANgasamanvAgatam poSadhaM gRhNA-
ma:. tais tathAstva iti pratipannam. poSadhaM ca gRhItam. te samu-
dram avatIrNa:. samudramadhyagatAnAM ca teSAM viSamavAtAdyA-
hata: poto vinaSTas tena sarve kAlagatA:. maitrAyajJAz ca ma. pra.
TamukhyAn avabaddhaM tAmraghaTaM ca gRhya samudrakUla uttIrNa:
sa paryaTamAna: sauvarNaprAkAraM nagaram pazyati. ArAmasampan-
naM vanasampannam. puSkariNIsampannam. dhUpitadhUpanam muk-
tapuSpAvakIrNam avasaktapaTTadAmakalApam. tataz catasro ’psaraso
nirgatA: sa tAbhir gRhya nagaram pravezita:. sa tAbhi: sArdham
bahUni varSANi krIDitavAn. bahUni varSazatAni. bahUni varSANI 
bahUni varSazatasahasrANi kriDitavAn. sa tAbhir ukta:. Aryaputra
tavAyam pRthivIpradezo ’pUrva:. asmAkam aviditaM na nirgantavyam.
yadi nirgacchasi sarvathottarAbhimukhena na gantavyam. iti. sa
tasmAt kAlAntareNa nirgata:. sa bhUyo gacchan nagaram pazyati.
rUpyamayena prAkAreNa. ArAmasampannaM vanasampannam. pUrva-
vad yAvat. tasmAd apy aSTAv apsaraso nirgatA:. tAbhir apy asau gRhya
pravezita:. sa tAbhi: sArdham bahUni varSANi krIDitavAn. bahUni
varSazatAni. bahUni varSasahasrANi bahUni varSazatasahasrANi kriDita-
vAn. pUrvavat. tato’pi kAlAntareNa nirgata:. bhUyaz ca paryaTan
nagaram pazyati. vaidUryamayena prAkAreNa ArAmasampannaM vana-
sampannam. puSkariNIsampannam. dhUpitadhUpanam. muktapuSpA-
vakIrNam avasaktapaTTadAmakalApam. tasmAd api SoDazapraso nirga-
tA:. tAbhir api sArdham bahUni varSANi krIDitavAn. pUrvavat. sa tAbhir
ukta:. Aryaputra tavAyam pRthivIpradezo ’pUrva:. asmAd vihArAt tena
na nirgantavyam. athA nirgacchasi. sarvathottarAmukhena na ganta-
vyam iti. sa tasmAt kAlAntareNa nirgata:. bhUya: paryaTamAna:
@053
sphaTikaprAkAreNa nagaram. tathaivArAmasampannam. vanasampan-
nam. puSkariNIsampannam. dhUpitadhUpanam muktapuSpAvakIrNam
avasaktapaTTadAmakalApam. tasmAd api dvAtriMzad apsaraso nirgatA:.
tAbhir api sArdham bahUni varSANi bahUni varSazatAni bahUni varSaza-
tasahasrANi krIDitavAn. sa tAbhir apy ukta:. Aryaputra tavAyam pRthivI-
pradezo’ pUrva:. asmAd vihArAt tena na nirgantavyam. atha nirgacchasi.
uttarAmukhena na gantavyam iti. sa tAsAm pramadAd ratikhinno nirga-
ta:. uttarAbhimukhena gacchan kaNTakATavIm prapanna:. atha kRSNaya-
sena prAkAreNa nagaram pazyati. sa tatra praviSTa:. praviSTamAtrasya ca
nagaradvAram pihitam. Urdhavam pazyati. prAkAro vardhate bhairavaM 
ca zabdaM zRNoti. tatrasthaz ca cintayati. kim etad iti. sa tatra gata:.
atha pazyati puruSasyAsidharaM cakraM ziraz chinatti. sa bhIta:
pRcchati. kim etad bho puruSa. nairayikapuruSa: prAha. eSa pra-
tyekanaraka:. MaitrAyajJa Aha. kiM tvayA pApakarma kRtam iti. sa
kathayati. asmin jambudvIpe mahAkozalI nAma nagaram. tatrAham
mahAsArthavAhaputro ’bhUvam. sa paJcabhi: sahAyazatai: saho-
dyAnaM gata:. te kathayanti. tava pitA sArthavAho ’smAkam pUrva-
puruSo’ sti. pUrvaNgamaM kRtvA dezAntarANi gatvA dravyopArjanAni
kurvanti. suvarNabhUmiM siMhaladvIpaM ca prabhRtIni ca dvIpAnta-
rANi pazyanti. vayam api tvayA pUrvaNgamena dezAntaram pazyAma
iti. vayam api gacchAma iti pratizrutam. so’ haM gRhaM gatvA mAta-
ram ApRSTavAn. aham evaM dezAntaraM gamiSyAmIti. mAtA ma Aha.
putra tava pitA samudram avatIrNo dezAntaraM gata eva kAlagata:.
tvam ekaputraka:. prabhUtaM gRhe dravyaM tiSThati. na gantavyam.
iti. mayA na gacchAmIti pratizrutam. evaM dvitIyaM tRtIyaM catur-
tham apy ApAdapatanaM nivartita:. kAlAntareNAham bhUyo ’py udyA-
naM gata: sahAyair ukta:. avazyaM gantavyam iti. gamiSyAmIti mayA
pratizrutam. atha mama prasthitasya mAtA dvAre pAdapatanaM kRtvA
sthitA. putra nArhasi mAm parityaktum iti. tasyAham mastake pAdaM
dattvA prakrAnta:. so’ ham paJcabhi: sahAyazatai: sArdhaM samu-
drakUlaM gata:. aSTAGgasamanvAgatam poSadhaM gRhya samudram
avatIrNa:. suvarNabhUmiprasthitAnAm asmAkaM viSamavAtAdyAhata:
poto vinaSTa:. te sarve kAlagatA:. ahaM tu bahubhir divasai: kathaM-
cana samudrAd uttIrNo ’tha prapIDyamAna: sauvarNena prAkAreNa
nagaram. ArAmasampannam. vanasampannam. puSkariNIsampannam.
dhUpitadhUpanam. muktapuSpAvakIrNam. avasaktapaTTadAmakalApam.
tasmAc catasro ‘psaraso nirgatA:. tAbhi: pravezito ’smi. yAvat.
@054
tAbhir api sArdham bahUni varSANi. bahUni varSazatAni. bahUni
varSazatasahasrANi krIDitam. tata: kAlAntareNa nirgacchan pa...pUr-
vavat. tasmAd apsaraso nirgatA: tAbhi: pravezito ’smi. yAvat.
tAbhir api sArdham bahUni varSANi bahUni varSazatAni bahUni varSa-
zatasahasrANi krIDitam. evaM vaidUryamayam. tasmAd api SoDa-
zApsaraso nirgatA:...tasmAd api nirgata:. sphaTikamayaM nagaram
pazyAmi. pUrvavat. tasmAd dvAtriMzad apsaraso nirgatA: tAbhir api
saha tathaiva krIDitam... kaNTakATavIm prapanna:. yAvad. Ayasana-
garam pazyAmi. so ’ham atra praviSTa:. praviSTasya me dvAram
pihitam. atra ca pUrvavat...asidharaM cakraM zirasi parivarta-
mAnam pazyAmi. tatra ca mamAvasthitasya zirasi asidharaM cakraM
saMkrAntam. yad aham mAtu... nivRtta:..aSTAGgasamanvAgataM
ca poSadhaM gRhItam. tasya karmaNo vipAkena caturSu mahAnagareSu
pratyekasvargasva....mAtu: zirasi pAdaM dattvA gata: tasya karmaNo
vipAkena mamAsidharaM cakraM ziraz chinatti. maitrayAjJaz cintayati.
mayApy etad eva karma kRtam. upasthito mamApi karmavipAka iti.
nairayikapurusa: prAha. kutas tvam. maitrAyajJa: kathayati. asti
jambudvIpe tAmaliptaM nAma mahAnagaram. tato’ ham. mayApi
caitat sarvam anuSTheyam. nairayikapuruSa: prAha. asti mayAdyAnta-
rikSe ghoSa: zruta: kSINas tava karmavipAka: maitrAyajJo nAma
sArthavAhaputra: adyAgamiSyati. etad eva karma kRtveti. maitrAyajJa
Aha. kim bhojanam. sa Aha. ata eva mastakAc chidyamAnAd yat pUyazo-
NitaM sravati. evam uktvA sa puruSa: kAlagata: patita: maitrAyajJo
bhIta: saMvigna: sarveNa bhAvena mAtApitro: praNipAtaM kRtvAha.
Urdhvam bhavAgravitatAn adharAd avIciM 
tiryakprathAn agaNitAn api lokadhAtUn
Atmansva surAsuranaroragabhUtakAye
satvAni yAni upagatAni sukhino bhavantu
@055
evaM cintayitvA sarveNa bhAvena mAtApitror namaskAraM kRtvA
praNipAtaM ca praNidhAnaM ca kRtavAn. yatra yatropapadyAmi mAtA-
pitro: zuzruSAM kuryAm aham iti. ye ca kecana satvA pratyeka-
narake upapadyante teSAM sarveSAm arthAyAham atrAvasthita:. ye
ca kecana loke yuktAs ca muktAz ca taSAM nama:. te mAm pAlayantu.
idam uktvA tasmin nairayikapuruSa: kAle sthita:. punaz ca praNi-
dhAnaM kRtvA punar apy Aha.
kRtvAdau narakam avIcim AbhavAgrAd 
ye satvAz cyutigatibandhanAvabaddhA:
te sarve sukham atinApya dharmayuktaM
nirvANaM yad ajaram acyutaM spRzantu.
atha tac cakram aspRzamAnaM zirasi nityakAlam evopari vihAyasi
sthitam. nityaM ca kila tasya mAtAziSam prayuNkte. yady asti mama
kiMcit puNyaphalam pradAnena vA zIlena vA brahmacaryeNa vA pati-
vratatvena vA tena puNyaphalena mama putrasya yatra tatra sthitasya 
mA kiMcit pApam bhavatu. tena ca tasya zivam AsIt.
b) yathA zyAmajAtake saviSeNa zareNa. zyAmakumArasya mAtA-
pitror AzIrvAcanena zalyaz ca nirgato viSaM ca naSTam mRtaz ca
saMjIvitas tadvat tasyApi zivam AsIt. yathA vajrarAjagRhe dha-
naMjayasUtre AryazAradvatIputreNoktam tam enam brAhmaNam 
mAtApitarau samam mAnitau samyak pUjitau kalyANena manasAnu-
@056
kampete. adhosI vatana putro dhArmikeNa karmaguNena na ca
kiMcit pApaM karma karoti. sarvaM sUtraM yojyam. yathA ca
siyAlakasUtre bhagavatoktam. tam evaM gRhapatiputra mAtApitarau
paJcasu sthAneSu pratyupasthitau paJcasu sthAneSu pratiSThA-
payata: tasya punar gRhapatiputra mAtApitRbhyAm anukampitasya
puruSapudgalasya vRddhir evam pratyAzaMsitavyA.
c) sa tatra prItyAhAra: sthitvA paripUrNeSu SaSTivarSasahasreSu 
kAlagata:.
d) yathA rAjAjAtazatrur aparipUrNa eva nairayikAyu:pramANe
cyuta:. abandhyatvAt karmaNAM kadAcid atIva zirorujA bhavati.
e) atra kRtapraNidhAnasya maitrAyajJAnasya mAtApitRzuzrUSA vakta-
vyA. yathA zyAmajAtake ’ndhau mAtApitarau hastibhUtena  paripA-
litau. anyeSu jAtakazateSu ca.
f) atha bhagavAn prAptakAlam bhikSUn Amantrayate. syAd evam
bhikSavo yuSmAkam anya: sa tena kAlena tena samayena maitrAyajJo
nAma sArthavAhaputro babhUveti. naivaM draSTavyam. ahaM sa tena
kAlena tena samayena maitrAyajJo nAma sArthavAhaputra AsIt. tasmAt
tarhi bhikSavo mama vacanaM zraddadhAnair buddhe sagauravair
bhavitavyaM dharme saMghe sagauravair bhavitavyam. mAtApitRSu 
AcAryopAdhyAyeSu sagauravair bhavitavyam. evaM vo bhikSava:
zikSitavyam. ya evaM dezAntaragata: sukhaM du:kham pratyanu-
@057
bhavati. yathA maitrAyajJena dezAntaragatena tasminn eva janmani
pratyekasvargam pratyekanarakaM cAnubhUtam. ya evaM dezAntara-
gata: sukhaM du:kham pratyanubhavati. idaM karma dezAntara-
vipAkam. 
g) etad darzayati bhagavAn. yathA mayi tathA mAtApitRSu. AcAryo-
pAdhyAyeSu vacanakAriNAM samo vipAka: iha loke paraloke ca.
kathaM iha loke sama: karmavipAko bhavati. yathA zrAvastyAM
daridrapuruSo bhagavantaM sazrAvakasaMgham bhuJjAnaM dRSTvA
cittam prasAditavAn. tena mahApuNyasambhAra upArjita: rAjyasaM-
vartanIyaM karma kRtam. tad eva ca mokSabIjam. tac ca jJAtvA
bhagavatA gAthA bhASitA 
ye tatrAbhyanumodante vaiyAvRtyakarAz ca ye
anUnA dakSiNA teSAM te ’pi puNyasya bhAgina:.
etad eva gAthA samutthAnam.
mana:pUrvaNgamA dharmA mana:zreSThA manojavA:
manasA cet prasannena bhASate vA karoti vA
tatas taM sukham anveti chAyA vA anuyAyinI 
tataz cyutaz ca deveSUpapanna:. yathA ca tagarazikhI nAma
pratyekabuddha:. durbhikSe daridrapuruSeNa sUpa: pratipAdita:. sa
ca tadahar eva tasmin nagare rAjAbhiSikta: tata: kAlAntareNa pratyeka-
buddha: saMvRtta: ya eSa sUtrAntare paripaThita: pratyekabuddhas
@058
tagarazikhI nAma. evaM tAvad bhagavati sAMdRSTikazcittaprasAdasya
phalavipAka:.
h) katham mAtApitRSu. yathA maitrAyajJa: sArthavAhaputra:
Acaturtham pratinivRtto mAtur vacanena caturSu mahAnagareSu
pratyekasvargasukham anubhUtavAn. tat tu tasya mokSabIjam. evam
mAtApiTSva api sAMdRSTika: phalavipAka: 
i) katham bhagavati mAtApitRSu ca cittapradoSeNa narakagam-
anam bhavati. ucyate. devadatto bhagavati cittam pra...to’vIcau
mahAnarake patita:. tathA sindhu viSaye raurukaM nAma nagaram.
tatra zikhaNDI rAjaputra: pitaraM ghAtayitvA narake patita:. evam
bhagavati mAtApitRSu ca cittapradUSaNena narakagamanam bhavati. 
j) tena kAraNena kiM nAsti nAnAkaraNam. ucyate. mahAntaM. 
nAnAkaraNam. bhagavAn anekakalpazatasahasropArjitakuzalamUla-
sambhUtasambhAra: anutpannasya mArgasyotpAdayitA buddho bo-
dhAya mArgaM dezayati. tasmin kRta: prasAdo ’prameyaphalavipAka:
ante ca nirvANam. mAtApitror mokSamArgo ’vidita:. api ca na sarvam
mAtApitror vacanaM kAryam. santi kecin mithyAdarzanopahatacitta:
putrAn bruvanti. ehi mAm avasanaM naya. tava ca bhaviSyati hitAya
@059
sukhAya mama ca. [prapAte mAm pA] tayAgnau vA pravezayeti. tan
naiva kartavyam. kiM kAraNam. mAtApitarau ghAtayitvAvazyaM
narakagamanam. ata eva bhagavatA pratiSiddho na mAtApitRghAtaka:
pravrAjayitavya: nAsti tasya pravrajyA nopasampadA. nAsti phala-
prApti:. evaMvidhaM varjayitvAnyathA samasamA mAtApitara AcAryo-
pAdhyAyA: kathaM ca samasamA. nanu bhagavatoktam. mAtApitro:
putrasneho yAvad asthimajjAm Azritya tiSThatya ata eva mAtApitRbhyAm
ananujJAtasya nAsti pravrajyA. yathAryarASTrapAlazoNa prabhRtayo
bhagavatA mAtApitarAv ananujJApya na pravrAjitA: adyApi tAn
aNanujJAtAn na pravarAjayanti. yathA ca bhagavati pravarajite zud-
dhodanasya putrazokena cakSuSI antarhite. ucyate. mAtApitara:
paJca sthAnAni pratyAzaMsamAnA: putram icchanti. saMvardhito no
vRddhIbhUtAn pAlayiSyati kAryaM ca kariSyati dravyasvAmI ca
bhaviSyati. kAlagatAnAM ca pitRpiNDaM dAsyati. kulavaMzaz ca
cirasthitiko bhaviSyati. imAni paJca sthAnAni pratyAzaMsamAnA
mAtApitara: putram icchanti. naivam AcAryopAdhyAyA: kevalam eva
kAruNyam puraskRtya katham asyA nAdikAlapravRttasya saMsAraca-
krasya paryantaM kuryAd iti. yathA bhagavatA vinAya uktam.
upAdhyAyasya ziSye putrasaMjJA bhavati. ziSyasyApya upAdhyAye
pitRsaMjJA bhavati. evam anyonyanizritA: sukhino bhaviSyanti. evam
AcAryopAdhyAyA: samasamA mAtApitRbhi: yathA cakravartisUtra 
@060
uktam bhagavatA. kasya karmaNo vipAkena rAjA cakravartI has-
tiratnAnya azvaratnAni ca pratilabhate. dIrgharAtraM rAjA cakra-
vartI mAtaram pitaraM vA svayaM vA skandhe vahati vA rathAdibhir
vAhayati vA. AcAryopAdhyAyAn svayaM vahati vAhayati vA. tasya
karmaNo vipAkena rAjA cakravartI hastyazvaratnAni pratilabhate.
anenApi kAraNena samasamA mAtApitara AcAryopAdhyAyAz ca. api tv
asty anyatra nAnAkaraNam. gRhasthAnAm mAtApitR pravrajitA: pUjyA:.
pravrajitAnAm AcAryopAdhyAyA eva pUjanIyA:. yathA mahISAsakA
gotrAntarIyA vinaye ’rthotpattiM dhArayanti. yathAha bhagavAn. na
bhikSava: AcAryopAdhyAyAn anApRSTvA dezAntaraM gantavyam.
kasmAd. bhavati bhikSavo jIvitAntarAyo bhavati brahmacaryAn-
tarAyo bhavati pAtracIvarAntarAya: bhUtapUrvam bhikSavo mai-
trAyajJo nAma sArthavAhaputra AsId iti. etad evAvadAnaM yathAvas-
thitaM vaktavyam. evam eva samasamA AcAryopAdhyAyA mAtApitaraz
ca. yathA coktam bhagavatA. yo bhikSavo mAtApitarau skandhena
gRhya jambudvIpam paryaTeta yogodvahanaM ca kuryAt caturSu
@061
dvIpeSu hiraNyasuvarNaM ca dadyAt. evam api mAtApitro: pratyupa-
kAro na kRto bhavati. yaz ca punar buddhe prasAdayet. dharme.
saMghe. paJcasu zikSApadeSu AryakAnteSu zIleSu pratiSThApayet. evam
mAtApitRNAm putrai: pratyupakAra: kRto bhavati tac ca sarvam
AcAryopAdhyAyA: kurvanti. yathAha bhagavAn dakSiNAvibhaNgasUtre.
yathAnanda pudgala: pudgalam Agamya buddhaM zaraNaM gacchati
dharmaM saMghaM zaraNaM gacchati yathoktAni ca zikSApadAni vakta-
vyAni. tenAnanda pudgalena tasya pudgalasya na zakyam pratikartum.
yad idam abhivAdanapratyutthAnamAtreNaivam api prativiziSTatarA
AcAryopAdhyAyA mAtApitRbhyAm. yathA ca mahAkAtyAyanenAvanti-
prabhRtaya: pazcimajanapadA abhiprazaditA: yathA cAryamadhayan-
dinena kAzmIrAyAm paJca nAgazatani vinIya dezo ’bhiprasAdita:
@062
anavataptasarasaz ca kuGkumam AnIya kazmIrAyAm pratiSThApi- 
tam. tac cAdyApi lokopabhuktam. vihAraz ca kArito ’dyApi ca
tatraiva prativasanti. yathA Arya gavAmpatinA suvarNabhUmyAM
yojanazataM janapado ’bhiprasAdita:. yathA ca pUrvavidehA Arya
piNDo labhAradvAjenAbhiprasAditA (vihArAz ca kAritA adyApi tatraiva
@063
prativasanti). yathA cAryamahendreNa siMhaladvIpe vibhISaNa
prabhRtayo rAkSasA: samaye sthApitA dezaz cAbhiprasAdita: yathA
cAdhyardhazatake sUtra AryapUrNena zUrpArake nagare paJco-
@064
pAsakazatAni abhiprasAditAni. candanamAlaz ca vihAra: kArita:.
yathA ca bhagavAn paJcabhir bhikSuzatai: sArdhaM vihAyasA tatra
gato janakAyaz cAbhiprasAdita: api ca kim ekaikasya bhikSor nAma-
grahaNena kRtena yato bhagavAn parinirva...ntar ya: kazcid vinIto
bhikSur vA bhikSuNI vopAsako vopAsikA vA sarve te bhikSubhir eva
vinItA:. yaz ca yenAbhiprasAdita: sa tasyAcAryopAdhyAyAz ca eta
...ta bhagavAn mAtApitara: paJca sthAnAni pratyanuzaMsamAnA:
putram icchanti. AcAryopAdhyAyAs tu kAruNyAn nirvANaM dharmaM
dezayanti. anenApi kAraNena mAtApitRbhya AcAryopAdhyAyA: prati-
viziSTatarA iti. ata evam Aha bhagavAn. mama bhikSavo vacanaM
zraddadhAnair bhagavati para: prasAda: kArya: dharme saMghe
mAtApitRSv AcAryopAdhyAyeSu para: prasAda: kArya: tad vo bhavi-
zyati dIrgharAtraM hitAya sukhAyeti. idaM karma dezAntaravipAkam
@065
##XXXIII##. katamat karma yena samanvAgata: pudgala: pUrvaM
sukhito bhUtvA pazcAd du:khito bhavati. ucyate. ihaikatyo dAnaM
yAcita: samAna: pUrvaM prahRSTa: pratijAnIte pramudito dadAti.
dattvA ca khalu pratisArI bhavati. sa yadA manuSyeSUpapadyate.
ADhyeSu mahAdhaneSu mahAbhogeSu kuleSUpapadyate. pazcAt
tasya te bhogA: parikSayam paryAdAnaM gacchanti. sa pazcAd
daridro bhavati. yathAryagopaka: tena kila kakucchande samyak-
sambuddhe bhikSusaMghasya godhenur dattA. sa pazcAt parair
garhito na sAdhukRteyaM datteti. tena cittam pradUSitam. sa yatra
yatropapadyate tatra tatra mahAdhano bhavati. pazcAt tena citta-
pradoSeNa daridro bhavati. pazcime bhave ’pi rAjagRhe nagare
@066
‘nyatarasmin gRhe pratyAjAta:. tasya jAyamAnasya mAtA kAlagatA.
anena mAtA mAritA jAyamAnena mUlanakSatre jAto ‘yam mA nirmUlaM
kulaM kariSyaty amaGgalo ‘yam iti mAtrA sArdhaM zmazAne utsRSTa:.
tatrApi ca mAtur ekastanAt kSIram pragharati tenaiva puNyAnu-
bhAvena. vivRddhaz ca bhagavatAgatya pravrAjita:. etac ca sarvam
anupUrveNa bhagavatA bhikSUNAM kathitam. evam anena pUrvaM
kSIradhenu: prasAdajAtena dattA pazcAd vipratisArI saMvRtta:.
tasyedaM karmaphalam. yas tv asau pUrvakaz cittaprasAdas tad
evAsya mokSabIjam. yathA ca campAyAm mahAnagaryAm izvaro
gRhapatiputra:. tena bhRtyAnAM haste sarvaM dhanaM caturdizam
bANijyAya preSitam. tac ca sarvaM dezAntaragataM vinaSTam. sa
ca parakarmakara: saMvRtta:. idaM karma yena samanvAgata:
pudgala: pUrvaM sukhito bhUtvA pazcAd du:khito bhavati.
##XXXIV.## katamat karma yena samanvAgata: pudgala: pUrvaM
du:khito bhUtvA pazcAt sukhito bhavati. ucyate. ihaikatyo dAnaM
samAdAya yAcita: samAna: pratijAnIte 
 kRcchreNa dadAti. dattvA tu
dAnam pazcAt prItim utpAdayati. sa yadA manuSyeSUtpadyate dari-
dreSu kuleSUtpadyate. tasya pazcAt te bhogA abhivRddhiM gacch-
anti. atra cAniruddhasyAvadAnaM vaktavyam. tena kila rAjagRhe
@067
zyAmAkataNDulabhaktam upariSThasya pratyekabuddhasya piNDapAto
datta:. taddivasam eva rAjJA tuSTenASTau mahAgrAmA dattA:. tac ca
pazcimakaM dAridryam. yathA tasyaiva vyAkaraNam pUrvAparAntake
sUtre. yathA ca zrAvastyAM daridrapuruSeNa svajanaphalAni yAcitvA
kSetraM nItAni karSaNArthe. tasya patnyA paragRhe bhAjanam AdhAya 
vrIhim AnIya bhaktaM siddham. atha bhagavatA zAriputra-maud-
galyAyana-mahAkAzyapa-subhUtiprabhRtaya: ete uktA:. amukasya 
gRhapater gRhe prathamam bhaikSyaM grahItavyam iti. te ca sarve
yathAnupUrvaM tatra gatA:. sarvaiz ca tasmAd bhaikSyaM labdham.
atha pazcAd bhagavAn api gata:. tayA striyA jAtaprasAdayA pariziSTam
bhaktaM sarvam bhagavato dattam praNidhAnaM ca karoti. anena
bhagavan kuzalamUlena mA me bhUya: kadAcid dAridryaM syAd iti.
tathAstv iti bhagavatA pratizrutam. tadahar eva tasya mahAnidhAnam
prAdurbhUtam. tac chrutvA rAjA prasenajit tasmin gRhe gata:.
tenoktam. asmAkam pUrvarAjabhis te dInArA: sthApitA iti. gRhapatinA
tasya tato gRhyAJjalipUro datta:. aGgAra: saMvRtta:. rAjJA bhUyo
gRhapater dattA:. suvarnaM saMvRttam. athA rAjA prasenajid vismaya-
jAta:. gatvA bhagavato nivedayati. bhagavAn Aha. puNyanirjAtA
gRhapater na grAhyA. sarvaM ca tadAnupUrveNa kathitam. evam eSa
yadA dAtA bhavati du:khena yAcita: samAna: pratijAnite. du:khena
@068
dadAti dattvA ca cittam prasAdayati. tena hetunA pUrvaM daridro
bhUtvA pazcAn mahAdhano bhavati. idaM karma yena samanvAgata:
pudgala: pUrvaM du:khito bhUtvA pazcAt sukhito bhavati.
##XXXV.## katamat karma yena samanvAgata: pudgala: pUrvaM ca
pazcAc ca sukhito bhavati. ucyate. ihaikatyo dAnaM yAcita: sa
prahRSTa: pratijAnIte prahRSTo dadAti. dattvApi ca prItimAn bhavati.
sa yadA manuSyeSUpapadyate. ADhyeSu kuleSUpapadyate mahA-
dhAneSu mahAbhogeSu. atra bhadrike nagare miNDhakaprabhRtInAM
caturNAM dAnapatInAM vipAko vaktavya: tai: kila tagarazikhI
pratyekabuddha: piNDapAtena pratipAdita:. atra vinayAvadAnaM
vaktavyam. idaM karma yena samanvAgata: pudgala: pUrvaM ca
pazcAc ca sukhito bhavati.
##XXXVI.## katamat karma yena samanvAgata: pudgala: pUrvaM ca
pazcAc ca du:khito bhavati. ucyate. ihaikatya: kalyANamitra virahito
bhavati. sa dAnaM na dadAti. na ca tena kiMcit pApakaM karma
kRtam bhavati. sa yadA manuSyeSUpapadyate daridreSu kuleSUpa-

padyate. alpAnna pAna bhojaneSu. yathA zravastyAM daridradAra-
kasyAvadAnaM varNayanti. zrAvastyAM kila bhagavAn piNDapAtam
paryaTati. tadA ca zrAvastyAm ikSudvAdazI nAma bhavati. bhaga-
vatA cekSUNi labdhAni. anyatarasmin gRhadvAre daridradArakas
tiSThati. sa bhagavantam ikSUNi yAcati. bhagavataikaM dattam. sa
@069
bhUyo yAcati. bhagavAn Aha. vatsa. ucyatAm. necchAmIti te bhUyo
dAsyAmIti. sa prAha. mayA bhagavan na kadAcin necchAmIty uktam
pUrvam. bhagavAn Aha. vatsa. ucyatAm necchAmi bhagavan sarvANi
dAsyAmiti. tenekSulobhAn necchAmIty uktam. bhagavatA sarvANi
dattAni. athAryAnanda: pRcchati. bhagavan kim idam. bhagavAn Aha.
na kadAcid eSa Ananda rUparasagandhasparzAdinAM tRptapUrvo
‘bhavat necchAmIti vA na kadAcid uktapUrvam. tad etasya vacanaM
tasya necchAmIti hetubhUtam bhaviSyati. Aha ca.
necchAmIty eSa vyAhAro na kadAcid udIrita:
kuto rUpANi zabdAz ca gandhA: sparzAz ca vai kuta:.
ity evaM prArthayann eSa nityam bhramati bAliza:
necchAmIti praharSeNa yaiSA vAk samudIritA
hetur alpecchatA yaiSA sa evAsya bhaviSyati.
idaM karma yena samanvAgata: pUrvaM ca pazcAc ca du:khito bhavati.
##XXXVII.## katamat karma yena samanvAgata: pudgala ADhyo
bhavati matsarI. ucyate. ihaikatyenAlpamAtraM dAnaM dattam bhavati
zilavati pAtrabhUte na tu punas tyAgacittam abhyastam bhavati.
yadA manuSyeSupapadyate. ADhyeSu kuleSUpapadyate mahAdhaneSu
mahAbhogeSu. tena dAnavizeSeNa yat tena punas tyAgacittam abhy-
astaM na bhavati sa tena karmaNA matsarI bhavati. yathA zrAvastyAM
@070
hillizAlagRhapater avadAnam. sa kila pUrvajanmani matsarI bhavati.
atha tasya gRhadvAre tagarazikhI nAma pratyekabuddha Agata:. tasya
bhikSA dattA. tena dRSTvAdIyamAnA tena kSavaNaye na ca bhikSA
dattA sa ca pravrAjita: paribhraSTa:. sa tena karmaNA divyamA-
nuSyakA: saMpattayo ‘nubhUya zrAvastyAm agra kulikaputra:
pratyAjAto matsarI kAlagata:. tasya dravyaM rAjJA prasenajitAputra-
kaM gRhitvA satavarge Agame prasenajitsaMyukteSu rAjopakIrNa-
kaM nAma sUtram. prasenajid bhagavata: kathayati. iha bhagavann
agrakulika: kAlagata:. tasya mayAputrakaM svApateyaM gRhItam.
bhagavAn Aha. katIyam mahArAja gRhapater dravyaM gRhItam. sa
Aha. zataM bhagavan zatasahasrANAM yad Ahatam pariziSTaM
dravyam aparimitam anAhatam. bhagavAn Aha. idaM tasya mahArAja
saptamam aputrakam dravyagrahaNam. yat tena tagarazikhI nAma
pratyekabuddha: piNDapAtena pratipAdita:. tad asya karma parik-
SINam. anyac ca kuzalamUlaM na kRtam. tenAdya prathamAyAM
rAtryAM mahAraurave narake pacyate. tatra bhagavAn gAthA bhASate.
dhanaM dhAnyaM jAtarUpaM gavAzvamaNikuNDalam
dAsakarmakarA bhRtyA ye cAnye anujivina:
mriyamANasya nAnveti nApi AdAya gacchati.
yat tena kRtam bhavati kalyANam atha pApakam
tad dhi tasya svakam bhavati tac ca AdAya gacchati.
tasmAt kuruta puNyAnAM nicayaM sAmparAyikam
@071
puNyAni paraloke ‘smin pratiSThA prANinAM smRtA
gRhe tiSThati kAyo ‘yaM zmazAne priya bAndhavA:
sukRtaM duSkRtaM caiva gacchantam anugacchati.
ayam pudgala ADhyo bhavati matsarI.
##XXXVIII.## katamat karma yena samanvAgata: pudgalo daridro
bhavati tyAgavAn. ucyate. ihaikatyena pudgalena bahu dAnaM dattam
bhavati. tiryaggateSu manuSyeSu ca du:zIleSv abrahmacAriSu.
puna: punas tyAgacittam abhyastam. sa yadA manuSyeSUpapadyate
daridro bhavati tyAgavAn tena dAnAbhyAsena. yat tu tenApAtrabhUteSu
dAnaM dattaM tena daridra:. yathA zrAvastyAM tatra vinaye tantra-
vAyasya nidAnam varNayanti. sa tyAgavAn daridraz ca. puna: punas
tyAgacittam abhyastam. idaM karma yena samanvAgata: pudgalo
daridro bhavati tyAgavAn.
##XXXIX.## katamat karma yena samanvAgata: pudgala ADhyo bhavati
tyAgavAn. ucyate. ihaikatyena pudgalena bahu dAnaM dattam bhavati
zIlavatsu pAtrabhUteSu puna: punas tyAgacittam abhyastam bhavati.
sa tena karmaNA yadA manuSyeSUpapadyate. ADhyeSu kuleSUpa-
padyate mahAdhaneSu mahAbhogeSu. yat tu tena puna: punas tyAga-
cittam abhyastaM tena tyAgavAn bhavati. yathAnAthapiNDadena kila
krakucchande samyaksambuddhe jetavanaM niryAtitam. vihArazca
kArita:. evaM kanakamunau samyaksambuddhe kAzyape sarvArtha-
siddhe ca. bhUyaz ca maitreyasya suvarNAstIrNaM niryAtayiSyati.
idaM karma yena samanvAgata: pudgala ADhyo bhavati tyAgavAn.
##XL.## katamasya pudgalasyAyu: kSINaM na karma. ucyate. ya:
pudgalo narakAc cyuto narakeSUpapadyate. tiryagbhyazcyutas
@072
tiryakSUpapadyate. yamalokAc cyuto yamaloke upapadyate. devebhyaz
cyuto deveSUpapadyate. yathA varSAkArasya brAhmaNasya puna:
puna: kAlagatasya markaTopapatti:. yathA kAsmIrAyAm pUrvoktasya
gRhapate: puna: puna: pazUpapatti:. yathA ca zrAvastyAM kazcid
daridra: kuTumbI kAlagata:. tasya gRhadvAre balIvardo vraNIbhUtena
skandhena tiSThati. sa gRha Asaktacitta: kuTumbI tasya balIvardasya
skandhe kRmi: pratyAjAta:. upapannamAtraz ca kAkena bhakSita:.
punas tatraiva kRmi: pratyAjAta:. sa evaM saptakRtva ekadivasena
kAlagata: upapannamAtraz ca kAkena bhakSita:. yathA cArya-
mahAmaudgalyAyano magadheSu bhaikSyam paryaTAmAno ‘nyata-
magRhadvAram anuprApta:. tasmiMz ca gRhe gRhapati: patnIsahito
matsyamAMsaprakAreNa bhojanam bhuGkte. putreNa paryaGkagatena
kRSNA cAsya kukkurI pura: sthitA. sa tasya matsyA sthinI kSipati.
atha sa gRhapatir mahAmaudgalyAyanaM dRSTvAha. gamyatAm Arya
nAsti kazcid atra yo bhikSAM dAsyati. sa khalu samprasthita:.
tazmiMz ca gRhadvAre dezAntarAbhyAgatA: puruSA vidvAMsa: pUr-
vasthitA: te taM dRSTvA vismayam prAptA:. aho Azcaryam ayaM
nAma RddhimatAm agrya: yena Nandopanandau nAgarAjAnau vinItau
vaijayantaz ca prAsAdo vAma pAdAGguSThena kampita: zakro vismA-
pita: trisAhasraM lokadhAtuM nimeSAntaracArI sa nAma bhikSAm
adattvA visarjita:. atha sthaviras teSAM saMvejanArtham Aha. vatsa.
naitad Azcaryam. puruSA Ucu:. atha kim anyad Azcaryam vismaya-
kAraNam. sa uvAca. ya eSa gRhapatir matsyamAMsaprakArair bhojanam
@073
bhuGkte eSa matsya: asya gRhapate: pitA. tena yA eSAsya gRhasya
pRSThata: puSkariNI ata: prabhUtamatsyAn uddhRtyoddhRtya bhak-
SitA:. sa kAlagato ‘traiva matsya: pratyAjAta:. sa eSo ‘nekaza
uddhRtyoddhRtya bhakSyate. atraiva ca bhUyo bhUya upapadyate. yApy
eSA kukkurI asyaiva gRhapater mAtA. etayA lobhadoSeNa na kiMcid
dAnaM dattam. na ca zIlaM sevitam. kevalaM kulavaMzArthaM
dravyam paripAlitam. sAtraiva gRhe AsaktacittA kAlagatA kukkurISu
pratyAjAtA. kAlagatA bhUyo ‘traivopapadyate. sarvAM ca rAtriM
gRhaM samantAt paryaTati. mAtra kazcit pravized iti. atha yas tv eSa 
putra: paryaGke kRta: eSo ‘syA eva striyA: pracchanna bhartA anena
ca gRhapatinA zrutam. eSA te patni parapuruSavyAsaktA jAteti. sa eSa
gRhapatir grAmAntara gamanavyapadezena gRhAn niSkrAnta:. eSApi
strI parapuruSeNa saha zayitA. anena gRhapatinA rAtrAv Agamya puruSo
ghAtita:. so’ syAm eva striyAm Araktacittas tenaiva snehAnubandhena
kukSav upapanna:. pazya vatsa ya: pitA caiva tasya sa maMsAni
bhakSayati. yA mAtA janitrI tasyA matsyakaNTakAsthikAni dadAti.
yaz ca zatru: kruddhena mArita: pAradArika: tam paryaGkena
dhArayati. eSa saMsAradoSo nirveda: kArya:. idam atrAzcaryakAra-
Nam. atha sa bhikSur mahAmaudgalyAyana etad evArtham sarvam
pazcimajanatAsaMvejanArthaM zlokena saMgRhItavAn. yathAha.
pitur maMsAni khAdatemAtu: kSipati kaNTakAn
bhAryA jAraM ca poSeti loko mohatamovRta:
ayam pudgalo yasyAyu: kSINaM na karma.
@074
##XLI.## katamaSya pudgalasya karma kSINAM nAyu: ucyate. ya:
pUrvaM sukhito bhUtvA pazcAd du:khito bhavati. pUrvaM yo du:khito
bhUtvA pazcAt sukhito bhavati asya pudgalasya karma kSINaM nAyu:
##XLII.## katamatasya pudgalasya karma kSINam Ayuz ca. ucyate. ya:
pudgalo narakAc cyutas tiryakSUpapadyate. tiryagbhyaz cyuto yama-
loke upapadyate. yamalokAc cyuto manuSyeSUpapadyate. tataz cyuto
deveSUpapadyate. yathA zrAvastyAM viNikputra udyAnaM gata:
puSpaheto: patnIvacanenAzokavRkSam ArUDha:. sA ca vRkSazAkhA
vizIrNA. sa pASAnazilAyAm patita: kAlagata: tatra mahAjanakAyo
rudati. atha bhikSavo divAvihAraM gatA:. taM dRSTvA saMvignA
bhagavato nivedayanti. bhagavanu aho anityatA. atrodyAne gRhapa-
tiputro bAlo ‘bhuktabhogo ‘zokavRkSAt patita: kAlagata:. tatra mahA-
janakAya: saMnipatita: rauravasadRzaz ca zabda: zrUyate. bhagavAn
Aha. eSa eva bhikSava: gRhapatiputra: pUrvam mahAsamudre ‘nya-
tarasmin nAgakule upapanna:. sa tatra jAtamAtra eva strIsahita:
krIDamAno garuDenoddhRtya bhakSita:. tatra nAgakanyA rudanti iha
striyo rudanti. sa ca yasyA: striyA vacanenAzokavRkSam ArUDhas tasyo-
pary AghAtaM kRtavAn. asyA doSeNAhaM vRkSam ArUDha:. kruddha:
kAlagato narakeSUpapanna:. asya pudgalasya karma kSINam Ayuz ca.
##XLIII.## katamasya pudgalasya puNyAni ca kSiNAni Ayuz ca.
@075
ucyate. yathA sa eva hillizAlI gRhapati:. yathA bhagavAn Aha. tasya
punar mahArAja gRhapates tac ca kuzalaM karma parikSINam anyac
ca na kRtam. so ‘dya prathamarAtriM raurave pacyate. yathA rAjA
prasenajid rAjyAd bhraSTo rAjagRham anuprApta:. sa tatra purANa-
mUlakapattrANi mukhe prakSipya khAdan puruSeNAkSipta:. zyAsu-
pUrNena mukhenAtha maranaM mRta:. pratyekabuddhapUrvas tasya
[pUrvasya ?] piNDapAtasya vipAkena. ayam pudgalo yasyAyuz ca
kSINam puNyAni ca.
##XLIII. bis.## katamasya pudgalasya nAyu: kSINaM [na] karma. api
tu kleza: kSiNA:. ucyate. zrotaApannasya. sakRdAgAmina:. anAgA-
mina:. pratyekabuddhasya. ayam pudgalo yasya nAyu: kSINaM [na]
karma. api tu klezA: kSINA:.
##XLIV.## katama: pudgala: kAyena sukhI na cittena. ucyate.
kRtapuNya: pRthagjana: kAyena sukhI na cittena. yathA mahAdhana-
brAhmaNagRhapatayo rAjA ca mAndhAtA. ayam pudgala: kAyena
sukhI na cittena.
##XLV.## katama: pudgalaz cittena sukhi na kAyena. ucyate. yathA-
rhann apuNya: cittena sukhI na kAyena. yathArya zoNottaras tena
kila pUrvajanmani pratyekabuddhasya snAyato gomayapiNDaka:
kapikacchumizra: snAnArthaM datta:. tena karma vipAkena
kuSThena zarIraM vizIryati. tathA hi gAthA bhASitA.
@076
karmANi nUnam balavattarANi karmabhyo vajrakalpebhya:
yatra vazIbhUto ‘ham anubhavAmi du:khAni karmANi.
yathA ca jaGghAkAzyapa:. tena kila vArANasyAm pratyekabuddhasya
pratizrutam. bhaktaM dAzyAmIti . sa tasya mahatA parizrameNa kAlAti-
kramaNe Asanne bhaktaM dattavAn. sa tena karmaNA pazcime
janmani vitarAgo ‘pi bhUtvA pUrvAhNe piNDapAtam paryaTati. kAlAti-
kramaNe Asanne kathaMcid bhaktaM labhate. tathAsya jaGghAkA-
zyapa eva nAma. ayam pudgalaz cittena sukhI na kAyena.
##XLVI.## katama: pudgala: kAyena sukhI cittena ca. ucyate. arhan
kSINAsrava: kRtapuNya:. yathA kazmIrarAjA dharmayaza:putro
Bakula:. tathA hy asya siMhanAda:. azItir me AyuSmanto varSANi
pravrajitasya na kadAcid vyAdhir bhUtapUrva:. antata: ziro’rti-
mAtram api . tena kila vArANasyAM gAndhikabaNijA bhUtvA
kakucchanda: samyaksambuddha: sazrAvakasaMgho glAna bhaiSa-
jyenopanimantrito bhikSuNA cArhatA ekA harItakI gRhItA. sa tasya
karmaNo vipAkena nirAbAdha:. ArogyaparamA lAbhA uktA bhagavatA
yathA cAryAniruddha: kathayati. tasya khalv AyuSmanta: piNDa-
pAtasya vipAkena saptakRtva: praNIte trayastriMzadevanikAye
upapanna: saptakRtvo manuSyeSu rAjyaM kAritam. tasyaiva ca piNDa-
@077
pAtasya vipAkenArhatvaphalalAbhI cIvarapiNDapAtazayanAsanaglAna-
pratyayabhaiSajyapariSkArANAM lAbhi. tathA hi tasya bhagavatA
durbhikSe paJca bhikSuzatAni dattAni. tasya puNyAnubhAvena sarveSAM
divyam ananta bhaktam prAdurbhavati. ayaM pudgala: kAyena
sukhI cittena ca.
##XLVII.## katama: pudgalo na kAyena sukhI na cittena ca. akRta-
puNyA: pRthagjanA utsannakulavaMzA vastrAnnapAnavirahitA: para-
gRheSu hiNDanti. tathA vyAdhibhi: kuSThakSayakAsajvarapANDu-
rogadadrupAmAdibhi: parigatA hastapAdavikalAz cakSurvihInAz ca.
ayam pudgalo na kAyena sukhI na cittena.
##XLVIII.## katamat karma yena samanvAgata: pudgalo ‘pAyeSUpa-
panno ‘bhirUpo bhavati prAsAdika: snigdhakAya: snigdhacchavir
nayanAbhirAmo darzanIya:. ucyate. ya: pudgalo rAgasamutthitena
dau:zIlyena samanvAgata: apAyeSUpapadyate. yathA mayUrazukha-
sArikAkAraNDavacakravAkaprabhRtaya:. idaM karma yena samanv-
Agata: pudgalo ‘pAyeSUpapanno ‘bhirUpo bhavati prAsAdika: snigdha-
kAya: snigdhacchavir nayanAbhirAmo darzanIya:.
##XLIX.## tatra katamat karma yena samanvAgata: pudgalo ‘pAyeSU-
papanno durvarNo bhavati rUkSakAyo ghoradarzana:. ucyate. ya:
pudgalo dveSasamutthitena dau:zIlyena samanvAgato ‘pAyeSUpapa-
dyate. yathA siMhavyAghrakAkazRgAlakRSNasarpapretapizAcAdaya:.
idaM karma yena apAyeSUpapanno durvarNo bhavati rUkSakAyo
ghoradarzana:.
##L.## tatra-katamat karma yena samanvAgata: pudgalo ‘pAyeSUpa-
panno durgandho bhavati jihmendriyo ‘vyaktendriya: ucyate. ya:
pudgalo mohasamutthitena dau:zIlyena samanvAgata: apAyeSUpapa-
@078
dyate. yathA chuchundarIkRmyajagarayUkAmakSikAdayo yathA zarIre
viMzatikRmijAtaya:. idaM karma yena samanvAgata: pudgalo
‘pAyeSupapanno durgandho bhavati jihmendriyo ‘vyaktendriya:.
##LI.## dazAkuzala: karmapathA: katame daza. trividhaM kAyakarma.
caturvidhaM vAkkarma. trividham manaskarma. eSAM dazAnAm akuza-
lAnAM karmapathAnAM vipAkena dazAnAm bAhyAnAm bhAvAnAm abhi-
vRddhir bhavati.
##LII.## prANAtipAtasyAkuzalakarmapathasya vipAkena pRthivyA ojaz
ca tejaz cAntardhIyate. tasyaiva ca karmaNo vipAkenAlpAyur bhavati.
##LIII.## adattAdAnasyAkuzalasya karmapathasya vipAkena pRthivyAm
azanizukazalabhamUSikakITaprabhRtaya: [sasyaghAsakA utpadya]nte.
tasyaiva karmaNo vipAkena bhogavyasanam adhigacchati.
##LIV.## kAmamithyAcArasyAkuzalasya karmapathasya vipAkena pRthi-
vyAM tRNadarbhAdIni durgandhIni prAdurbhavanti. tasyaiva kar-
maNo vipAkena sampannagRhAvAsam pravizanti. atrAvadAnaM
zvabhrapadasya susudhI dArikA kAsirAjJa: patnI devAvataraNe kAlo-
dayina: pUrvajanmany avadAnaM vaktavyam.
##LV.## mRSAvAdasyAkuzalasya karmapathasya vipAkena mukharoga-
@079
dantaroga galarogamukhadaurgandhyAdIni prAdurbhavanti. tasyaiva
karmaNo vipAkenAbhutAkhyAnaM pratilabhate.
##LVI.## pizunavacanasyAkuzalasya karmapathasya vipAkena pRthi-
vyAM. zarkarakaThallyAdIni du:khasaMsparzAdIni prAdurbhavanti.
tasyaiva karmaNo vipAkena jAtivyasanA mitravyasanA bhavanti
bhedya: parivAraz ca bhavati.                                                                                                                                          ..
##LVII.## paruSavacaso ‘kuzalakarmapathasya vipAkena pAMzurajo-
dhUlivAtavRStyAdIni prAdurbhavanti. tasyaiva karmaNo vipAkenAma-
nojJazabdazravaNadarzanAny anubhavanti.
##LVIII##. sambhinnapralApasyAkuzalasya karmapathasya vipAkena…
kandarazvabhrAdIni prAdurbhavanti. tasyaiva karmaNo vipAkenAnA-
deyavacanA bhavanti.
##LIX.## abhidhyAyA akuzalasya karmapathasya vipAkena vrIhiyava-
godhUmAdInAM sasyAnAM tuSapalAlA dIni prAdurbhavanti. tasyaiva
karmaNo vipAkena paraprArthanIyabhogA bhavanti.
##LX.## vyApAdasyAkuzalakarmapathasya vipAkena prabhUte upte
niSphalaM sasyam bhavati. tasyaiva karmaNo vipAkena pratikUladar-
zano bhavati.
##LXI.## mithyAdRSTer akuzalasya karmapathasya vipAkena tiktakaTu-
@080
kabhAvAny api picumandakoSAtakIviSatiktAlAbuprabhRtIni phalAni
prAdurbhavanti. mithyAdRSTer akuzalasya karmapathasya vipAkena
nAstikyavAdi bhavanti. ucchedadRSTi: lokAyatAdiSu ca zAstreSu prasAdo
bhavati. yathA padAzvasya rAjaputrasya ya: kumArakAzyapena zve-
tikAyAM vinIto lokAyatika:. yathA yathA sattvA imAn dazAkuzalAn
karmapathAn bhAvayanti tathaiSAM dazAnAm bAhyAnAm bhAvAnAm
atIva prAdurbhAvo bhavati. anenaiva ca kAraNena mahAsaMvartakalpe
bhaviSyati samayo ‘nAgate ‘dhvani yat tilA bhaviSyanti tilapiSTaM
bhaviSyati tailaM na bhaviSyati ikSur bhaviSyati ikSutaso na bhaviSyati
guDo na bhaviSyati. na khaNDam bhaviSyati na zarkarA bhaviSyanti.
gAvo bhaviSyanti kSIram bhaviSyati dadhi bhaviSyati navanItaM na
bhaviSyati na ghRtaM na g:rtamaNDo bhaviSyati. evam anupUrveNa
sarveNa sarve rasA antardhAsyanti.
@081
##BLANK##

@082
LXII. katame dazAnuzaMsA madhyadeze caturmahAcaityalumbinI-
mahAbodhiprabhRtiSu tathAgatacaityAJjalikarmapraNipAte. ucyate.
madhyadeze janma pratilabhate. udArANi ca vastrAni pratilabhate. udA-
raM kulam pratilabhate. udAraM vaya: pratilabhate. udAraM svaram
pratilabhate. udArAm pratibhAnatAm. pratilabhate. udArAM zraddhAm
pratilabhate. udAraM zIlam pratilabhate. udAram zrutam pratila-
bhate. udAraM tyAgam pratilabhate. udArAM smRtim pratilabhate. 
udArAm prajJAm pratilabhate. asyoddAnam. dezavastrakularUpa-
svarapratibhAnatAzraddhAzIlazrutatyAgAn smRtimAn bhavati prajJA-
vAn tathAgatasya buddha prasAdaM kRtvAJjaliM labhate dhIra: 

@083
saprajJa udAram AzravakSayam. uktaM ca sUtre. ye kecid Ananda
caityacaryAM caramANA: prasannacittA: kAlaM kariSyanti. yathA
bhallo nikSipta: pRthivyAm tiSThate evaM kAyasya bhedAt svargeSUpa-
patsyanti.
@084
##LXIII.## katame dazAnuzaMsAs tathAgatacaityavandanAyAm. ucyate.
abhirUpo bhavati. susvara:. AdeyavAkhya:. pariSadam upasaMkrAn-
ta: pariSadam Avarjayati priyo bhavati devamanuSyANAm. mahezAkhyo
bhavati. mahezAkhyai: samAgamo sattvai: bhavati. buddhair bud-
dhazrAvakaiz ca samAgamo bhavati. mahAbhogo bhavati. svargeSU-
papadyate. kSipraM ca parinirvAti. ime dazAnuzAMsAs tathAgatacai-
tyavandanAyA:.
@085
##LXIV.## katame dazAnuzaMsAz chattrapradAnasya. ucyate. chattra-
bhUto bhavati lokasya. anavatapto bhavati kAyena anavatapto bhavati
cittena. AdhipatyasaMvartanIyaM cAnena karma kRtam bhavaty upa-
citam. puna: punaz ca rAjA bhavati cakravartI. mahezAkhyo bhavati.
mahezAkhyai: sattvai: samAgamo bhavati buddhair buddhazrAvakaiz
ca samAgamo bhavati. mahAbhogo bhavati. svargeSUpapadyate. kSi-
praM ca parinirvAti.
##a)## atra gaGgAsaMtAre bhagavata: pratyekabuddhasya stUpe dat-
tasya chattrasya vipAko varNyate. yathA cArya sundaranando vyAka-
roti.
jentAkasya ca snAnena tAlasyAlepanena ca 
ekacchattrapradAnAc ca prAptA me suvarNavarNatA.
evamAdi chattrapradAnasya vipAko vaktavya:. Aha ca.
@086
blank
@087
yad dhAryate pravaradaNDam udArarUpaM
kodaNDadAmaparimaNDitavastikozam
chattraM vizAlam amalaM zazimaNDalAbham
chattrapradAnajanitena jagaddharasya.
zricihnabhUtam maNihemadaNDam
paTojjvalaM kAJcanam Atapatram
yad dhAryate mUrdhni narAdhipasya
chattrapradAnena jagaddharasya
ime dazAnuzaMsaz chattrapradAnasya.
##LXV.## katame dazAnuzaMsA ghaNTApradAnasya. ucyate. abhirUpo
bhavati. susvaro bhavati. manojJabhASI bhavati. kalaviGkarutabhASI
bhavati. AdeyavAkyo bhavati. nityaM samprahAryajAto bhavati.
puna: punar AnandaM zabdaM zRNoti. svargeSUpapadyate. mahA-
bhogaz ca bhavati. kSipraM ca parinirvAti.
##a)## yathA vizAkhayA mRgAramAtrA bhagavAn pRSTa:. katham mama
prAsAde nityaM kAlam paJcANgikaM tUryaM sadaiva vadet. bhagavAn
@088
Aha. sarvasvaropetAM ghaNTAm Aropaya. evaM te nityaM kAlam
prAsAde paJcAGgikatUryazabdo bhaviSyati. anavadyaz ca. ime daza
guNA ghaNTApradAnasya.
@089
##LXVI.## katame daza guNA vastrapradAnasya. ucyate. zlakSaNa chavir
bhavati. snigdhacchavir bhavati. na ca rajaz cailaM kAye zliSyati.
hrIrapatrApyasampanno bhavati priyadarzano bhavati prabhUtavastro
bhavati lAbhI ca bhavati sUkSmANAM vastrANAm AstaraNAnAm. mahA-
bhogo bhavati. svargeSUpapadyate kSipraM ca parinirvAti. yatha-
oktaM bhagavatA devatA sUtre. vastraprado bhavati varNavAn. ime
daza guNAnuzaMsA vastrapradAnasya.
@090
##LXVII.## katame dazAnuzaMsA AsanapradAnasya. ucyate. gurusthA-
nIyo bhavati lokasya. priyadarzano bhavati. prAsAdiko bhavati. paN-
Dita janAbhigamyo bhavati. yaza: kIrtiz cAsya loke prathitA bhavati.
sukhasaumanasyabahulo bhavati. svadeze ‘bhiramati. Asanair avai-
kalyam bhavati. upasthAyakair avaikalyam bhavati. mahAbhogaz ca 
bhavati. svargeSUpapadyate. kSipraM ca parinirvAti. ime daza guNA
AsanapradAnasya.
@091
##LXVIII.## katame dazAnuzaMsA bhAjanapradAnasya. ucyate. bhAjana-
bhUto bhavati guNAnAM snigdhasaMtatir bhavati. na ca tRSAbahulo 
bhavati. tRSArtasya pAnIyam prAdurbhavati. na ca preteSUpapadyate.
bhAjanair avaikalyam bhavati. mahAbhogaz ca bhavati. svargeSUpapa-
dyate. kSipraM ca parinirvAti. ime dazAnuzaMsA bhAjanapradAnasya.
@092
##LXIX.## katame dazAnuzaMsA bhojanapradAnasya. ucyate. balavAn 
bhavati. varNavAn bhavati. sukhito bhavati. pratibhAnavAn bhavati.
dIrghAyur bhavati. mahAjanAbhigamyo bhavati. priyadarzano bhavati.
mahAbhogaz ca bhavati. svargeSUpapadyate. kSipraM ca parinirvAti.
##a)## yathoktam bhagavatA vaizAlyAM siMhasya rAjaputrasya. dadan
siMha priyo bhavati. santo janA bhajanti. kalyANazabdo bhavati.
vizArada: parSadam avagAhati. kAlagato deveSUpapadyate.
gAthA coktA.
@093
te tatra nandanti ramanti ca modayanti 
samarpitA: kAmaguNeSu paJcasu
kRtvA hi vAkyam amitasya tAyino 
modanti te sugatavarasya zrAvakA:.
etad dAnasya phalam bhagavatoktam.
svargeSUpapadyate kSipraM ca parinirvAti. Aha ca.
nAnArasavyaJjanasupraNItaM
kAle zubhaM gandharasopapannam
dadAti ya: pAtram avekSya dAnaM
sadAryasaMghasya guNAn vicintya
Ayuz ca varNaM ca yazo balaM ca
samprApya bhogAn pratibhAM sukhaM ca 
divIha caiva prathitottamazrI: 
sukhAt sukhaM yAti vimokSam ante.
ime daza guNA bhojanapradAnasya.
@094
##LXX.## katame daza guNA yAnapradAnasya ucyate. sukumAracaraNo
bhavati. supratiSThitacaraNo bhavati. mArgaklamatho na bhavati.
na ca bahvamitro bhavati. puna: puna: RddhipAdAn pratilabhate.
hastyazvAdibhir yAnair avaikalyam bhavati. mahAbhogaz ca bhavati.
svargeSUpapadyate. kSipraM ca parinirvAti.
##a)## yathA coktam devatAsUtre. yAnada: sukhito bhavati. yo dadAty
upAnahau. yathA coktam abhidharme cakravartisUtre. katamasya kar-
maNo vipAkena rAjA cakravartI hastyazvAdIni vAhanAni pratilabhate.
dIrgharAtraM rAjA cakravartI mAtaraM vA pitaraM vopAdhyAyaM vA skan-
dhena vahati vA vAhayati vA. hastyazvAdibhi: zivikAyAnair vA vahati 
vA. durgasaMkramaM vA karoti. setubandhaM karoti. upAnaha-
pradAnAni vA dadAti. kAruNyena mahATavyAM sArtham atikrAmayati.
tasya karmaNo vipAkena rAjA cakravartI hastyazvAdIni pratilabhate.
tatrArUDha: samudraparyantAm pRthivIM divasacaturbhAgena parya-
Tati. ime daza guNA yAnapradAnasya. 
@095
blank
@096
##LXXI.## katame daza guNA: pratizrayapradAnasya. ucyate. rAjA 
bhavati prAdezika:. rAjA bhavati mANDalika:. rAjA bhavati jambudvI-
pAdhipati:. rAjA bhavati dvIpadvayAdhipati:. rAjA bhavati dvIpa-
trayAdhipati: rAjA bhavati caturdvIpAdhipatiz cakravarti. mahAbhogaz
ca bhavati. svargeSUpapadyate. kSipraM ca parinirvAti. 
yathA sumedhAyA bhikSuNyA gAthA.
@097
bhagavati konAgamunau saMghArAme ca niveze
sakhyas trayo vayaM sa vihAraM dadau pUrvam.
etA gAthA sumedhAyA:. dharmadinnA ca bhikSuNI vizAkhyA ca 
mRgAramAtA. tAbhi: pUrvaM daridrastrIbhiz catvAri kASThAni nikhanya
kAzakaTakam upari dattvA bhagavAn konAgamunir buddho niman-
trita: sa tatra bhikSubhi: sArdham muhUrtaM vizrAnta: tAbhiz cit-
tAni prasAditAni. tena karmaNA zatasahasraM vArAn devezUpapannA:.
aparimitAni cakravartirASTrAny anubhUtAni. sumedhAgAthAz cAsminn
arthe sarvA vistareNa pratyekam avagantavyA:. ime daza guNA: 
pratizrayapradAnasya.
LXXII. katame daza guNa: pAnakapradAnasya. ucyate. sarven-
driyasampanno bhavati. prasannavadano. vizuddhalalATa:. snig-
dhacchavi: saMgatabhASI bhavati. na ca tRSAbahulo bhavati. tRSi-
@098
tasya pAnIyam prAdurbhavati. na ca preteSUpapadyate. mahAbhogaz
ca bhavati. svargeSUpapadyate. kSipraM ca parinirvAti. yathA cAha.
manojJavarNaM rasagandhayuktaM 
sarvendriyaprItivivardhanaM ca
akAlikaM satpuruSaprazastaM
dadAti saMghAya tu pAnakaM ya: 
sakRtpipAsAvigato vizoko
rasAn pradhAnAn caturo ’nubhUya
jagac ca saddharmarasena tarpya
tRSAkSayaM yAti sukhaM sukhena.
ime daza guNA: pAnakapradAnasya.
LXXIII. katame daza guNA mAlApradAnasya. ucyate. mAlAbhUto
bhavati lokasya. kAyAd daurgandhyam apaiti saugandhyam prAdur-
bhavati. nityasugandho nityAlaMkRto bhavati. abhedyaparivAro
bhavati. sarvajanapriyo bhavati. mahAbhogaz ca bhavati. svargeSU-
papadyate. kSipraM ca parinirvAti.
@099
##a)## Aha ca.
mAlyaM vicitram pravaraM sugandhaM 
praharSaNam prItikaraM narANAm
prasannacitto munidhAtugarbhe
tathAgatebhyaz ca dadAti yo vai
sa divyamAlyAbharaNojjvalAGga:
zrImat sukham prApya divIha caiva
bodhyaGgadAmapratibhUSitAtmA
mokSam paraM yAti guNAgragandha:.
##b)## tathAnyatarasya daridragRhapater duhitA. sA khalu dvAre
sthitA janapadaM sarvAlaMkArabhUSitam pazyati. utsave ramamANam.
sA pitaram Aha. mAm apy alaMkuruSveti. pitAha. kuto ’smAkaM
daridrANAm alaMkAra:.eSa janapada: kRtapuNyo ’nekazo buddhe
bhagavati kRtAdhikAra:. tena ca karmaNA karNesumanasya sthavi-
rasyAvadAnaM vistarazas tasyoktam. evam alpo ’pi bhagavati kRta:
prasAdo mahAphalo bhavati. tayA pitAtIvoparodhita: prayaccha mama
kiMcid eSo ’grato vihAra: atra bhagavata: pUjAm upacariSyAmIti.
tena du:khArtena vibhave ’vidyamAne palAlamayIm mAlAM kRtvA
dattA. sA tAm palAlamayIm mAlAM gRhya buddhapratimAyA: zirasi
dattvA pAdayo: praNipatya Aha. bhagavann anena kuzalamUlena
saMsAre saMsaratyA mA bhUya: dAridryaM syAd iti. tasyA: prasAda-
jAtAyAs tad ahar eva mAnuSyaM strIbhAvam atikrAntaM divyaM
rUpam prAdurbhUtam. tadviSayaprativAsinA ca rAjJAgradevI sthApitA.
kAlagatA deveSUpapannA. pazcime ’pi ca bhave campAyAm agraku-
@100
likasya duhitA pratyAjAtA paramakalyANI sauvarNA cAsyA mAlA sarva-
ratnamaNDitA zirasi sahasaiva prAsaiva prAdurbhUtA. mAtApitRbhyAM vismaya-
jAtAbhyAm mAlinIty evAsyA nAma kRtam. yadA ca bhagavAn
abhisambuddho rAjagRhAc campAm anuprApta:. sA copasaMkrAntA.
tasyAz ca bhagavatA dharmadezanA kRtA pravrajitA cArhantI saMvRttA.
sAha cittotpAdAd evAsyA mA me bhUyo mAlA bhavatv ity antarhitA.
tAM ca dRSTvA vismayaprAptA devatA gAthAm anugAyate yathAha.
dattvA tu palAlamayIm mAlAM sA mAlinI sugatasya caitye
varakanakaratnamAlAM lebhe bodhyaGgamAlAM ca.
ime daza guNA mAlApradAnasya.
##LXXIV##. katame daza guNA muktapuSpapradAnasya. ucyate. puSpa-
bhUto bhavati lokasya. ghrANendriyaM vizuddhyati. kAyadaurgandhyaM
samapaiti. saugandhyam prAdurbhavati. daza diza: zIlagandha:
khyAtiM gacchati. abhigamanIyaz ca bhavati. lAbhI ca bhavati
@101
iSTAnAM dharmANAm. mahAbhogaz ca bhavati. svargeSUpapadyate.
kSipraM ca parinirvAti.
##a)## atra karNesumanasya pUrvajanmani prasAde jAte ekaika-
puSpapradAnasya vipAko vaktavya:. yathA sa eva Aha.
ekapuSpapradAnena azItikalpakoTaya: 
durgatiM nAbhijAnAmi buddhapUjAya tat phalam.
ime daza guNA muktapuSpapradAnasya.
##LXXV##. katame daza guNA dIpapradAnasya. ucyate. pradIpabhUto
bhavati lokasya. mAMsacakSur nazyati. divyacakSu: prAdurbhavati.
avidyAndhakAraM vidhamati. jJAnAloka utpadyate. kuzalAkuzalAn
dharmAn kSipram prajJAyA pratividhyati. saMsAre saMsarato ’vidy-
AndhakAro na bhavati. mahAbhogaz ca bhavati. svargeSUpapadyate.
kSipraM ca parinirvAti.
@102
 ##a)## yathA coktam abhidharme cakravartisUtravibhaGge. kasya kar-
maNo vipAkena rAjA cakravartI maNiratnam pratilabhate. dIrgharAtraM
rAjJA cakravartinA dIpradAnAni pradattAni. pradIpaikadAnAni ca.
andhakAre ratna pradIpA dhAritA. ye cakSuSmantas te samaviSa-
mANi rUpANi pazyantu. Aha ca.
buddhaprazastaM labhate ca cakSuz
cakSus tu yasyottamahetubhUtam
lokAvabhAsam bhavatIha rUpam 
pradIpadAnena jagaddharasya.
tejo’dhiko nArtham udIkSaNIya:
atIva tuSTa: zubhakarmadarzI
samprApya saukhyaM divi ceha caiva
vizuddhacakSu: prazamam paraiti.
atrAryAniruddhasya dIpe divyacakSur RSINAM ca cakSUtpATana-
mokSAyaNe vaktavyam. yathA dIpamAlApradAnena dIpaGkareNa bu-
ddhatvam prAptam. yA ca zrAvastyAM cakSuvikalena pradIpamAlA
kAritA. saprasAdo jAta:. praNidhAnaM kRtavAn. utthitasya cAsya
yathA paurANaM cakSu: saMvRttam. ime daza guNA dIpapradAnasya.
@103
##LXXVI.## katame daza guNA gandhapradAnasya. ucyate. gandha-
bhUto bhavati lokasya. ghrANendriyaM vizudhyati. kAyadaurgan-
dhyam apaiti. saugandhyam prAdurbhavati. daza diza: zIlagandha:
pravAti. abhigamanIyo bhavati. lAbhI ca bhavati iSTAnAM dharmANAm.
mahAbhogas ca bhavati. svargeSUpapadyate. kSipraM ca parinirvAti.
##a)## yathoktam abhidharme cakravartisUtre. kasya karmaNo
vipAkena rAjJAz cakravartina: strIratnasya romakUpebhya: zarIrAd
gandho nirgacchati. tad yathA gandhasamudgakasya. dIrgharAtraM
tayA striyA caityagarbhagRheSu gandhopalepanAni datAni. sura-
bhINi ca puSpANi dhUpaz ca dattA:. stUpeSu ca gandhasnApanAni
kRtAni. tasya karmaNo vipAkena rAjJaz cakravartina: strIratnasya
zarIrAd evaMrUpo gandho nirgacchati. tad yathA gandhakaraNDasya.
ime daza guNA gandhapradAnasya”.
@104
##LXXVII.## katame daza guNA: pravrajyAyA:. ucyate. putrabhArya-
duhitRdhanatRSNAsya na bhavati. kAmasya parigraho na bhavati.
araNyavAse prItim pratilabhate. buddhagocaraM sevate. bAlagocaraM
vivarjayati. durgatigamanIyAn dharmAn vivarjayati. sugatigamanIyAn
dharmAn sevate. devA asya spRhayanti. nityaM sugatavacane pra-
vrajyAm pratilabhate. ime daza guNA: pravrajyAyA bhavanti.
##LXXVIII.## katame daza guNA araNyavAsasya. ucyate. saMgaNikA
vivarjayati. pravivekaM sevate. dhyAnAlambanaM cittaM bhavati.
na ca bahukarmakRtyatAm prApnoti. buddhAnAM smRtiM yAti.
prItisukhasaumanasyaM kAyo na jahAti. antarAyAz ca na bhavanti.
brahmacaryasya alpAyAsena samAdhim adhigacchati. uddiSTaM cAsya
padavyaJjanaM na nazyati. yathAzrutAnAM dharmANAM vistareNAr-
tham AjAnati. ime daza guNA araNyavAsasya.
##LXXIX.## katame daza guNA: paiNDapAtikatve. ucyate. caGkramo sya
upArjito bhavati. gocaro’sya prahato bhavati. mAno. sya nihato
@105
bhavati. AtmAnaM lAbhena yojayati. parAn puNye pratiSThApayati.
zAstu: zAsanaM dIpayati. pazcimAyA janatAyA Aloka: kRto bhavati.
sabrahmacAriNAm upaghAta: kRto na bhavati. nIcacittam upasthA-
pitam bhavati. piNDapAtaparacittasya bhikSo: sarvA dizo ’pratikUlA
bhavanti gamanAya. ime daza guNA: piNDapAtikatve.
LXXX. daza vaizAradyAni. katamAni daza. ucyate. vizArado grAmam
pravizati. vizArado grAmAn niSkrAmati. vizArada: piNDapAtam pari-
bhuGkte. vizArada: pariSadi dharmaM dezayati. vizArada: saMgha-
madhyam avatarati. vizArada AcAryopAdhyAyAn upasaMkrAmati.
vizArado maitracitta: ziSyAn anuzAsti. vizAradaz cIvarapiNDapAta-
zayanAsanaglAnapratyayabhaiSajyapariSkArAn paribhuGkte. grAhyaM
cAsya vaco bhavati. imAni daza vaizAradyAni.
karmavibhaGgasUtraM samAptam. 
@106
[BLANK]
