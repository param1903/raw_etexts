@001
##BIBLIOTHECA INDO-TIBETICA SERIES-XXIX##
prajJApAramitAvajracchedikAsUtram
##WITH##
prajJApAramitAvajracchedikAtIka
##OF##
AcArya kamalazIla
[DD]
bhoTa vidyA saMsthAnam
##Critically edited the Tibetan version and Restored into Sanskrit 
with Introduction and Indexes 
by
Pema Tenzin, Acharya
Supervisor
Prof. Ram Shankar Tripathi
CENTRAL INSTITUTE OF HIGHER TIBETAN STUDIES
SARNATH, VARANASI
B.E. 2538 
C.E. 1994
@002
BIBLIOTHECA INDO-TIBETICA SERIES-XXIX
Chief Editor : Prof. Samdhong Rinpoche
First Edition : 550 copies, 1994
Price: Hardback: Rs. 160.00
Paperback: Rs. 110.00
@ Copyright by Central Institute of Higher Tibetan Studies,
Sarnath, Varanasi -221007, India, 1994. All rights reserved.
Publisher:
Central Institute of Higher Tibetan Studies,
Sarnath, Varanasi-221007, India.
Printed at Khandelwal Offset Printer, Mahmoorganj, Varanasi.##
@003
bhoTa-bhAratI granthamAlA- 29
prajJApAramitAvajracchedikAsUtram
evaM 
AcAryakamalazIlaviracitA
AcAryaprajJApAramitAvajracchedikATIkA
[DD]
bhoTa vidyA saMsthAnam
sampAdaka evaM punaruddhArakarttA
pemA tenajina, AcArya
paryavekSaka
pro. rAmazaMkara tripAThI
kendrIya ucca tibbatI zikSA-saMsthAna, sAranAtha, vArANasI
buddhAbda: 2538 
san 1994 I^
@004
bhoTa-bhAratI granthamAlA- 29
pradhAna sampAdaka : pro. samadoG rinapoche
prathama saMskaraNa : 550 pratiyAM^, 1994
mUlya : ajilda : rU^ 160.00
sajilda : rU^ 110.00
@ kendriya ucca tibbatI zikSA saMsthAna,
sAranAtha, vArANasI - 221007 bhArata, 1994
prakAzana sambandhI sabhI adhikAra surakSita |
prakAzaka :
kendriya ucca tibbatI zikSA saMsthAna,
sAranAtha vArANasI - 221007
mudraka : khaNDelavAla AphseTa prinTarsa, mahamUragaMja, vArANasI |
@005
viSayAnukramaNikA
viSaya:  pRSTham
prakAzakIya (tibbatI) 1
prakAzakIya (hindI) 2
puro vAk 3-4
viSayAnukramaNikA 5-6
bhUmikA (tibbatI) 1-21
bhUmikA (hindI) 22-91
zabdasaMketasUcI 92
saMskRtagranthapATha: (punaruddhRta:) 93-226
maMgalAcaraNam 95
nidAnam 98
upodghAto buddhavaMzAnupacchedazca 105
pratipattilakSaNam 108
pratipattisthAnam (aSTAdazasthAnAni) 110
1. cittotpAdasthAnam 111
2. pAramitAyogasthAnam 121
3. rUpakAyAptikAmatAsthAnam 129
4. dharmakAyAptikAmatAsthAnam 131
5. bhAvanAvizeSalAbhe’nabhimAnasthAnam 146
6. buddhotpAdArAgatAsthAnam 151
7. kSetravizuddhipraNidhAnasthAnam 152
8. sattvaparipAkasthAnam 153
9. bAhyazAstreSu vyapagatarAgatAsthAnam 154
10. sattvabhAjanalokayo: piNDagrAhavizIrNatAyogasthAnam 160
11. tathAgatapUjAsatkArasthAnam 162
12. kAyacittaparizrAntau vIryavaimukhyAnArambhalAbhasatkAravirahitatA 162
13. du:khAdhivAsanasthAnam 168
14. dhyAnarasAsvAdaviratisthAnam 175
15. abhisamayakAle’hamiti vikalpayogasthAnam 183
@006
16. avavAdaparyeSaNam 184
17. abhisamayasthAnam 188
18. buddha bhUmiparyeSaNam (saptadhA) 190
1. kSetraparizuddhisampad 190
2. anuttaradRSTiparizuddhisampad 192
3. anuttarajJAna parizuddhisampad 193
4. prAptapuNyaskandhAdhipatyasampad 195
5. kAyasampad 196
6. vAksampad 197
7. cittasampad (saptadhA) 195
1. smRtyupasthAnam 200
2. abhisambodhi: 201
3. mahAdharmArthaprajJapti: 203
4. mahAvavAdArthaprajJapti: 204
5. dharmakAyaparigrahaNam 206
6. saMsAre nirvANe cApratiSThAnam 210
7. prasthitiparizuddhi: (trividhA) 216
1. IryApathena prasthiti: 216
2. bhAjanasattvalokAdhipatyena prasthiti: 218
3. asaMklezena prasthiti: (dvidhA) 223
1. dezanA’saMkleza: 223
2. saMsArAsaMkleza: 224
bhoTapAThasya viSayAnukramaNikA 227
bhoTagranthapATha: 229-416
pariziSTAni : 
1. akArAdikrameNa sahAyakagranthAnukramaNI 417
2. akArAdikrameNa granthAgatagadya-padyoddharaNAnAmanukramaNI 421
3. " " " granthaprayuktaviziSTasaMskRta-bhoTazabdAnukramaNI 424
4. AcAryakamalazIlakRtAnAM granthAnAmanukramaNI 447
@007
zabdasaMketa-sUcI
a. ka. = amRtakaNikA 
a. ko. = amarakoza: 
a. ni. = aMguttara nikAya
a. pra. = aSTasAhasrikAprajJApAramitA 
a. vi. sU. = arthavinizcayasUtram
a. vi. sU. ni. = arthavinizcayasUtra-nibandhanam
a. a. = abhisamayAlaMkAra: 
abhi. ko. = abhidharmakoza:
A. TI.= AlokaTIkA
A. ratna. sU. = AryaratnakaraNDasUtram
kA. da. = kAvyAdarza: 
ga. vyU. sU. = gaNDavyUhasUtram
catu. = catustava:
ta. saM. = tattvasaMgraha:
ta. saM. paM. = tattvasaMgrahapaJjikA
tri. za. kA. = trizatikAprajJApAramitAkArikAsaptati:
triM. vi. mA. si. = triMzikAvijJaptimAtratAsiddhi:
dharmasaMgIti = dharmasaMgItinAmamahAyAnasUtram
nyA. vi.= nyAyabindu:
pra. pi. = prajJApAramitApiNDArtha:
pra. vA. = pramANavArtikam
bo. ca. = bodhicaryAvatAra:
bo. ca. paM. = bodhicaryAvatArapaJjikA
bhA. kra. = bhAvanAkrama:
ma. a. = madhyamakAlaMkAra:
ma. ni. = majjhima nikAya
ma. vi. = madhyAntavibhaGga:
ma. vi. bhA. = madhyAntavibhaGgabhASyam
ma. zA. kA. = madhyamakazAstrakArikA
ma. zA. vR. = madhyamakazAstravRtti:
ma. sU. saM. = mahAyAnasUtrasaMgraha:
ratna. sU. = ratnameghasUtram
ratnA. = ratnAvalI
laM. sU. = laMkAvatArasUtram 
vajra. TI. = vajracchedikAprajJApAramitATIkA
vajra. sU. = vajracchedikAprajJApAramitAsUtram
vi. magga = vizuddhimagga
vi. mA. si. = vijJaptimAtratAsiddhi:
vyA. yu. = vyAkhyAyukti:
zi. samu. = zikSAsamuccaya:
zAli. sU. = zAlistambasUtram
saddharma. pu. sU. = saddharmapuNDarIkasUtram
samAdhi. sU. = samAdhirAjasUtram
sU. a. = sUtrAlaMkAra:
ha. kA. sU. = hastikakSyasUtram
@008
AryaprajJApAramitAvajracchedikAsUtram
evaM
AcAryakamalazIlaviracitA
AryaprajJApAramitAyA vajracchedikAyA vistRtaTIkA
@095
AryaprajJApAramitAvajracchedikAsUtram
AcAryakamalazIlaviracitayA
AryaprajJApAramitAyA vajracchedikAyA
vistRtaTIkayA sahitam
namo maJjuzriye kumArabhUtAya
maGgalAcaraNam
kAya: prasiddha: paridRzyamAno
janeSu sarveSu sphuTaM tathApi |
svabhAvato vastutayA na prApto
nidarzita: so’pi ca prAptihetu: ||
phalasya zreSThasya ca nityabhUta-
paramasya cAgryasya jinai: samastai: |
atazca traiyadhvikasarvabuddha-
prasUM namasyAmyanizaM hRdA tAm ||1||
@096
alpIyasA’bhyAsabalena yasyA:,
mahAnti puNyAni hi saJcinoti |
utkhAtamUlAni ca pApakAni,
sarvANi cApAdayati kSaNena ||
atazca tasyAzcirabhAvanArthaM,
mArgaM pravakSye svabalAnurUpam |
gurUpadiSTaM suparIkSitaM ca
matiM svakIyAmanuvartayitvA ||2||
tatrAdau sUtraM vyAcikhyAsu: sAdhyavasAya(viSaya-)grahaNAdau zrotR#NAmavatAraNArthaM
prayojanamAha | na hi prayojanamantareNa prekSAvAn kvacit pravartate {1. saprayojanasya hi zAstrasya pratyAsa: sAdhurbhavati, na niSprayojanasya |
-abhi. ko. (sphuTArthA) pR. 14, bau. bhA. pra., 1987 |} | tadanantaraM
prayojanopAyamupadarzIyatumabhidheyastAvad vakSyate, (yato hi) abhidheyarahitaM sUtraM
dazadADimAnItyAdivAkyavanneSTaprayojanaM sAdhayati | tata: saukaryeNa
tadabhidheyagrahaNArthaM piNDArtho vakSyate |
tadanantaraM samAsArthapratipattaye padArtho’bhidhAsyate | tata: kramasyAvirodhaM
nidarzayituM padAnAmanusandhirdarzayiSyate | tadanantaraM pUrvAparayuktivirodhApanodanAya
codakaM prati samAdhAnaM vakSyata ityeva nyAya: | {2. prayojanaM sapiNDArtha padArtha: sAnusaMdhika: |
sacodyaparihArazca vAcya: sUtrArthavAdibhi: ||
dRSTavyam- vyA. yu., (uddhRtam Aloka: pR. 277); dra^- ##T oh:
406 1 Sde-bstan (Sems-tsam, phi. p.30)} tatra vajracchedikA iti sUtrasya
nAmadheyam | anenaiva tAvad abhidheya: prayojanaM cAbhidhIyete |
@097
atra dvidhA vajracchedikA | sUkSmaklezajJeyAvaraNAni vajravaddurbhedyAni, teSAM
chedanAt | etenAsya (granthasya) AvaraNadvayaprahANaM tAvat prayojanaM nirdiSTam |
athavA chedanaM hi vajrAkArasAdRzyena vajravaditi | vajrasya hi ubhe zikhare 
sthUle madhyaM ca sUkSmam | tathaiveyaM prajJApAramitA’pyAdAvadhimukticaryAbhUmim{1. evaM kRtadharmapravicaya: samAhitacittazta sarvadharmanairAtmyaM... sa eva Anantaryo nAma
samAdhi: | sarvAzcaitA avasthA: dRDhAdhimuktito’dhimukticaryAbhUmirucyate |}
(dr^ Aloka:, pR. 301-302.) mithilA saMskaraNam, 1960 |}
ante ca buddhabhUmiM vistareNa nirdizati | sUkSmeNa tAvanmadhyabhAgena
zuddhAdhyAzayabhUmiM nirdizati | ata eveyaM vajrAkAravaditi | {2. dra^-AryabhagavatIprajJApAramitAvajracchedikA-saptArthaTIkA, AcArya vasubandhu:,
##Toh: 3816 Sde-bstan (Sher phyin, ‘Ma’. p.)} etena
bhUmitritayamasyA: (vajracchedikAyA:) abhidheyo nirdiSTa: |
piNDArthastu saMkSepeNa paJcadhA, tadyathA-nidAnam, upodghAta:,
buddhavaMzAnupaccheda:, pratipattilakSaNam, tatsthAnaJca |
tatra nidAnaM tu sUtrArambhanimittam, taccApi evaM mayA zrutam{3. dharmasaMgItisUtre-“evaM mayA zrutamiti kRtvA bhikSavo mama dharma: saMgAtavya: tathA
sambandhAnupUrvI pratipAdyA” ityAdi | (uddhRtam_ Aloka: pR. 270); dra^- ##Toh: 
238 Sde-bka (Mdo sde, Zha)##} ityArabhya
tena khalu AyuSmAn subhUti: ityetAvatparyantaM dezitam | tasya{4. de. ge. saMskaraNe “tasmAt” iti pATha: |} ca
saGgItikArairAtmaprAmANyapratipAdanAyoktatvAt | evaM sUtrAntareSvapi vAcyam |
upodghAtastAvat pakaraNena sUtrArthavyutpAdanArtha saMyujyate |
aprastutAbhidhAnena sarvam asamaJjasaM syAditi tannirAkartuM sarvatrApi prakaraNena
yojyam | atha khalvAyuSmAn subhUtirutthAyAsanAt ityAdinA
tannirdiSTam | buddhavaMzAnupacchedo’pi ca tenaiva darzita: | AryasubhUtinA imAM
prajJApAramitAM buddhavaMzAnupacchedakatvena viditvA yathA buddhavaMzAnupacchedo bhavet 
tathaivAdau saMsthApitA |
pratipattilakSaNaM tu bodhisattvayAnasamprasthitena kathaM sthAtavyam ?
ityAdinA proktam |
@098
evaM mayA zrutam | ekasmin samaye bhagavAn zrAvastyAM
viharati sma –
tasya pratipattilakSaNasya sthAnaM tAvat kasmin viSaye bodhisattvena
sthAtavyam ? pratipattavyam ? cittaM pragrahItavyam ? yadetat tattasya
sthAnamiti | tadapi iha subhUte | bodhisattvayAnasamprasthitena evaM mayA
ityAdinArabhya tArakA timiram ityantimagAthA yAvadabhihitam | pratipattilakSaNaM
tasya sthAnaM cetyetAbhyAM dvAbhyAM bodhisattvAnAmazeSakaraNIyaparipUrNatA samprakAzitA,
ityeSa tAvat piNDArtha: |
nidAnam :
padArthAdayazceme sAmpratamabhidhIyante- tatra evam{1.tathAgataguhyanirdezAdhikAreNa sarvathA bhAdrakalpikasarvatathAgatAnAM rUpakAyasaddharmakAyarakSAyAM
kRtAdhikAratvAt vajrapANyabhiSekAdau pratyarpitazAsanatvAcca anyeSAM vizeSavacanAbhAvAt
aDakavatInivAsI dazabhUmIzvaro mahAvajradhara: sarvalokAnugrahAya prajJApAramitAsUtraratnasaMgItiM
pratyadhISTavantamAryamaitreyAdimahAbodhisattvagaNam evam ityAdyAha, iti pUrvAcAryA: | anye
tu atraiva parIndanAparivarte “yatheyaM jambudvIpe prajJApAramitA pracariSyati" ityAdinA
pratyarpitaprajJApAramitAdAryAnanda: saMgItikAra iti manyante | tatra evam iti
nizcayArthIbhidhAyinA svAnirUpajJ#nAvadhAritanikhilasUtrArthasyopadarzanapareNa evametadditi
aviparItatvamAha | -dra^ Aloka:, pR. 270, mi. saM. 1960 |} iti
zabdo’bhyupagamAdinAnArtheSu dRzyate | atra prakaraNAdibalena sannidhApitArtho grAhya: |
ayaM hi vakSyamANasaMkalasUtrArthaM vyavasthApayati | mayA{2. iti Atmavacanena bhagavata: sakAzAtsAkSAt zravaNam | -Aloka: pR. 270 |} ityanyavyavacchedena
arthasya sAkSAcchravaNaM nirdizyate | Atmanaiva zrutaM na zravaNaparamparAyAtamityartha: |
zrutam{3. zrotravijJAnena anubhavavacasA ca | tathAgatAdRte’nyasyaivaMbhUtasamastadharmAdhigamasAmarthya-
vaikalyAdadhigamAbhAva: | etaJca padatrayaM bhagavadvacanAdeva sUtrArambhe nirdiSTam |
-Aloka:, pR. 270; dharmasaMgItisUtre- evaM mayA zrutamiti kRtvA bhikSavo mama dharma:
saMgAtavya: | -(uddhRta) Aloka:, pR. 270; ##See- Toh: 238 Sde bka (Mdo 
sde; Zha).} ityadhigamo niSedhyate | tathAgatAd Rte nAnye
svatastathAbhUtadharmAdhigamavanto bhavanti | etenAnAptatvaM nirAkriyate | ekasmin
samaye iti ekasmin kAle, sarvakAlamevaMvidhadharmaratnazravaNaM durlabhamityAkhyAtam |
@099
yadvA svagataM bAhuzrutyamupadarzitam | ekasmin kAle idaM zrutamanyadA anyadapi
zrutamiti darzyate | atha vA, ekasmin samaye bhagavAn viharati sma ityuttareNa
sambadhyate{1. dezAntaravineyArtha tatsthAnAM tarpaNAya ca |
zrAvakAnekavAsArthamanAsaktiM ca darzayan ||
dezAnAM caityabhAvArtha puNyArtha caiva dehinAm |
ityAdijJApanArtha ca buddhazcarati cArikAm || -Aloka: pR. 271-72 |} | aparimitavineyAnAM teSAM hitAya anyadA anyatra viharati sma iti
pratipAdyate{2. ekasmin samaye zrAvastyAM viharati sma | anyadA anyatra viharaNAt | uktaM
cASTasAhasrikATIkAyAm AlokAbhidhAyAm- ekasmin samaye gRdhrakUTe viharati sma
ityuttarapadena saMbadhyate, anyadA anyatra viharaNAt | -pR. 274} | kleza-skandha-mRtyu-devaputrarUpANAM caturNaM mArANAM
bhaJjakatvAnniruktyA bhagavAn iti smaryate{3. klezakarma tathA janma klezajJeyAvRtI tathA |
yena vaipakSikA bhagnAsteneha bhagavAn smRta: || -Aloka:, pR. 272;
##See- Toh: 3997 Sde-bsten (Mdo-hgrel,chi.) page 236;##
klezAdikaM bhagnavAniti bhagavAn | dra^- Aloka:, pR, 272} | atha vA aizvaryAdimattvAt
‘bhagavAn’ ityucyate{4. tulanIyam- yatraitadguNamAhAtmyaM sa buddho bhagavAn iti rUpakathanam | tatra
sakalapadArthAvabodhena prakRSTA buddhirasyeti buddha: | akArapratyayo’tra
arza AderAkRtigaNatvena kArya: | prakRSTA ca buddhirnavabhirAkArai: - sarvajJajJAnena,
ayatnajJAnena, anupadiSTajJAnena, savAsanaklezAvaraNaprahANajJAnena, nikhilajJeyAvaraNaprahANa-
jJAnena, sarvAkArasarvasattvArthakaraNazaktyA, karuNAsaMpattyA, akSayasaMpattyA, atulatAsaMpattyA
ca | samagraizvaryAdiyogena bhagavAn | -Aloka:, pR. 352-253; api ca tu^-
navabhireva padairyathoktai: sakalaM vivakSitaM guNamAhAtmyamabhidyotitam | yatraitad guNamAhAtmyaM
sa buddho bhagavAniti pradarzanArtham | padAnAM puna: piNDArtha:-
bhaGktvA vibandhaM zAstRtvasaMpadaM yAM hi yena sa: |
yathAgata: zAstRkarma yacca yaizca parigraha: ||
-a. vi. sU. ni., pR. 247, ke. pI. jAyasa. saMskaraNam, 1971, paTanA |} | yathoktam{5. buddha bhUmivyAkhyAnam (uddhRta Aloka:, pR. 272, mi. saM. 1960) ##T oh: 3997
Sde-bstan (Mdo-hgrel, chi. page 235-36## upalabdhasaMskRtazlokasya
prathamapAda: bhoTapAThAt bhinno’sti | bahavo’tra pAThabhedA: saMskRtagrantheSUpalabhyante |} –
aizvaryasya samagrasya rUpasya rUpasya yazasa: zriya: |
jJAnasyAtha prayatnasya SNNAM bhaga iti zruti: ||
@100
jetavane’nAthapiNDadasyArAme mahatA bhikSusaMghena sArdham
ardhatrayodazabhirbhikSuzatai: saMbahulaizca bodhisattvairmahAsattvai: |
zrAvastI iti zravastestannAmakarSerAzramatvAcchrAvastI nagarI, tayopalakSito
dezavizeSo’pi tatsambandhena zrAvastItyucyate | dezoktyA aya dezo’pi
caityabhUto’bhidhIyate, tadyathA caityabhUta: sa pRthivIpradezo bhaviSyati{1. anayaiva hi kauzika prajJApAramitayA pRthivIpradeza: sattvAnAM caityabhUta: kRto vandanIyo
mAnanIya: pUjanIyo’rcanIyo’pacAyanIya: satkaraNIyo gurukaraNIya:, trANaM zaraNaM layanaM 
parAyaNaM kRto bhaviSyati tatropagatAnAM sattvAnAm | -a. pra. pR. 28; dra^- vajra. sU.,
adhyA. 15}
ityatrApyuktam | atha ca saGgItikArairAtmavacanAnAmAdeyatApratipAdanAyaitat
sarvamuktam{2. prajJApAramitApiNDArthe ca yathoktam-
zraddhAvatAM pravRttyaGgaM zAstA parSacca sAkSiNI |
dezakAlau ca nirdiSTau svaprAmANyaprasiddhaye ||3
saMgItikartrA loke hi dezakAlopalakSitam |
sasAkSikaM vadan vaktA prAmANyamadhigacchati ||4
-pra. pi., 3, 4 kA. |} | lokapratyAyanArthaM tAvat (sa) pradeza: sAkAra: samRddhazcetyukta:,
evaM sati parai: grAhyaM bhavati vacanam, nAnyathA tadAdeyavacanamiti |
zrAvastIpradezasya atyantaM vistIrNatvAt kutra viharatIti
sthAnanizcayAbhAvAd jetavane ityuktam | ‘jetR’ ityAkhyasya rAjakumArasya
vanatvAd jetavanamiti | tadapi tAvat kasyacidaprasiddhamiti sambhAvanAyAm
anAthapiNDadasyArAme ityuktam | gRhapati-anAthapiNDada ityanAthebhyo dayayA
piNDadAnena tathA prasiddha:, sa khalu bhagavadarthaM nirantaratayA ratnAni vikIrya jetu:
rAjaputrAdArAmaM krItavAn | rAjaputrajetRNA’pi tatra kAcid bhUmirAvAsAdibhi:
samalaGkRtA, atastayostad vanamiti prasiddhiM gatam | kasyacidekasyopAdAnena
abhipretadezavizeSasyAnavabodhAt padatrayamuktam{3. jetavane’nAthapiNDadasyArAme | vajra. sU., adhyA. 1 |} | athavA zrAvastItyanena bahunAM
madhye viharaNAt parArthasampadabhihitA | jetavane’nAthapiNDadasyArAma ityanena (ca)
vivekaviharaNAt svArthasampat |
@101
atra ka: sAkSIti cintyamAne mahatAbhikSusaMghena ityuktam | bhinnaklezA
hi bhikSava:{1. mahAnubhAvena bhikSuNAM traivAcikena karmaNA jJapticaturthenAghAtapaJcamena ehibhikSutvena
copasampannAnAM bhinnaklezAnAM samUhena | - Aloka:, pR. 272; tatra
traivAcikAdikarmaNopasaMpanno bhikSu: | -Aloka:, pR, 387; 
dhammapade coktam, yathA-
yodha puJJaM ca pApaM ca, bAhetvA brahmacariyavA |
saMkhAya loke carati sa ve bhikkhUti vuccati | -19/12;} | mArAdibhi: pratyarthibhirabhedyatvAt teSAM samUha: saMgha:{2. buddho dharmastathA saMgho mArakoTizatairapi |
bhettuM na zakyate yasmAttasmAtsaMgho’bhidhIyate || dra^- Aloka:, pR. 272 |} ityucyate |
mahAn bhikSusaMghastAvat bhUyastvena AnubhAveneti dvaividhyena, AnubhAvastAvad
darzita: | {3. mahatA iti saMkhyAguNamahattvayogAt | tu^- Aloka:, pR 272 |} kathaM bhUyastvati ced ? sArdhamardhatrayodazabhi: (bhikSu)zatai:
ityAdyucyate | tasmin samaye tAvatAmeva sattvAt | bhikSusaMghAt bodhisattvAnAM
bAhulyaM tu teSAmevArthAya sUtrANAM bhASitatvAt | bodhau sattvamAzayo yeSAM te
‘bodhisattvA:’{4. bodhau sarvadharmAsaktatAyAM svArthasaMpadi sattvamabhiprAyo yeSAM te bodhisattvA: | -Aloka:,
pR. 282 ; api ca- yasmAt sarvadharmANAm eva AlambanasthAnIyAnAm anubodhArthena
samyagubhayasatyAnatikramAlambanena yA asaktatA, tasyAM satyAmAlambanavizuddhigamanena
anuttarAM samyaksambodhimabhisaMbudhyate nAnyathA | ato bodhyAlambanaprayojanena
sarvaprakArasvArthasaMpAdanAt bodhisattva ityucyate | -Aloka:, pR. 307; dra^- a. pra.,
pR. 9-10; api ca bodhicaryAvatAre-
nAzayatyapi saMmohaM sAdhustena sama: kuta: |
kuto vA tAdRzaM mitraM puNyaM vA tAdRzaM kuta: ||
kRte ya: pratikurvIta so’pi tAvatprazasyate |
avyApAritasAdhustu bodhisattva: kimucyatAm || -bo. ca., 1/30,31} | zrAvakeSvapi bodhau sattvaM vidyate, atasteSAM vyavacchedAya
mahAsattvai:{5. mahatyAM parArthasaMpadi sattvaM yeSAM te mahAsattvA: | - Aloka: , pR. 282 ; mahata:
sattvarAzermahata: sattvanikAyasya agratAM kArayiSyati, tenArthena bodhisattvo mahAsattva 
ityucyate | -a. pra., pR 9 |} ityAha | dharma-cittotpAda-adhimukti-adhyAzaya-sambhAra-kAla-
sampratipattilakSaNai: saptabhirmahattvairupetvAd mahAsattvA: |
tatra dharmamahattvaM bodhisattvebhya: zatasAhasrikAprajJApAramitAdivipuladharmANAMM
dezanAt | cittotpAdamahattvaM tAvadanuttarAyAM samyaksambodhau cittotpAdAt |-
@102
atha khalu bhagavAn pUrvAhNakAlasamaye nivAsya pAtracIvaramAdAya
zrAvastIM mahAnagarIM piNDAya prAvikSat | atha khalu bhagavAn
zrAvastIM mahAnagarIM piNDAya caritvA kRtabhaktakRtya:-
adhimuktimahattva tasminneva gambhIrodAra{1. prastuta: pATha: pe. saM. anurodhena pastuta:, de. ge. saMskaraNe  “mahodAradharme” iti pATha: |} dharma’dhimuktatvAt | Azayamahattva tu
sarvasattvahitasukhotpAdAzayAt | sambhAramahattva tAvadaparimitapuNyajJAnasambharaNAt |
kAlamahattvaM khalu tribhirasaMkhyeyakalpairbodhiprApte | sapratipattimahattva hi
anuttarasamyaksambodherniSpAdanAt |
viharati iti caturbhirIryApathai:,{2.dra^- vajra. sU., adhyA. 28 |} athavA anuttareNa brahma-deva–AryavihAreNa
viharati | sma iti vihRtavAniti darzitam | tatra bhikSusaMghastu kRtakRtyatvAd
mRdukAruNikatvAcca sarvakAla tathAgatasya pAdAntike niSadyata iti viditvA
sthAsnutvasaMdarzanArthaM pUrvamukta: | bodhisattvAstu aparimeyasattvArthakriyAsAdhana-
pariniSpattau akRtakAryatvAt, adhimAtrakaruNayA jagadarthakaraNAya lokadhAtuSu
viharaNAt sarvakAlaM bhagavata: pAdAntike’niSIdanAcca pazcAduktA: | ata eva
zrAvakasUtrAnteSu nocyante bodhisattvA:, na ca tAni (zrAvakasUtrANi) tadarthAni,
aniyatAni ceti |
atha iti tadanantaram | samaye iti niyate | etena niyatastAvat
piNDakAla iti | kAlaniyatatvaM tu asminneva kAle piNDapAto grahItavya iti,
tadapi kimiti aparijJAnAt tadarthaM pUrvAhNa: iti vacanenAbhidhIyate |
pUrvAhNaJca kAlasamayazceti samAsa: |
upavasatAM pravrajitAnAM ca piNDakAlopalambhena pUrvAhNalakSaNaM bhagavatA
dezitamekAntenetyavabodhanArthaM kAlasamaye ityuktam | anyathA pUrvAhNa
ityetadvacanena tadekAntatvanirdezo nAvagamyate | bhagavatA svecchayA kRtamiti
sambhAvyamAnatvAd etat padatrayamuktamiti vA | nivAsya iti gRhapravezAnurUpaM
vastradhAraNam | tadapi zikSAsu zrotRNAM gauravasampAdanArtham, anyathA svasyaiva
vineyatvAbhAve kathaM parasya vineyatA syAt | cIvaramAdAya ityatra cIvarAdAnaM
@103
tAvat prAvaraNalakSaNaM draSTavyam, nAstyanyasyAvakAza iti | mahAnagarI iti
dezavizeSa:, zrAvastImAtravyavacchedArtham | kimarthaM bhagavAn piNDAya prAvikSat
iti | zrAvakeSvalpecchatApravRtti:, daridra-rogi-gRhiNI-vRddhAdiSvanugraha:, andhAdibhyo
netrAdisamprAptiriti, vividhavismayahetUnAmanavarataM pradarzanena bhagavati ca pareSAM
prasAdotpAdanArthaM ityetAnyaparimitAni prayojanAnyavagantavyAni | kRtabhaktakRtya:
iti ya: khalu bhojanAdibhaktakRtyaM sampAditavAn, sa evamucyate |
alpakuzalamUlebhyo nirjAtA api brahmAdaya: kavalIkArAhAravirAgAnnaiva
bhaktakRtyaM kurvanti,{1. kAmAvacarANi gandharasaspraSTavyAyatanAni sarvANyeva kavaDIkRtyAbhyavaharaNAt,
mukhanAsikAgrAsavyavacchedata: | -abhi. ko., 3/39, pR. 492 |} tarhi acintyakuzalamUlanirjAto hi bhagavAn(buddha:) kathaM
kuryAditi ? tathA AryadharmasaMgItau{2. ##Toh: 238 Sde-bka (Mdo-sde. ‘zha’ p. 8)##; tu^- “tatra prathamaM tAvad
yogI bhAvanAkAle sarvam itikaraNIyaM parisamApya kRtamUtrapurISa: kaNTaka-svarAdirahite
mano’nukUle pradeze sthitvA” ##See- Bhavanakrama 3 cheapt.p. 224,
Tib. Inst. Ed. 1985.} api bhASitam- “tathAgatastu
kSutpipAsAvarjita: mUtrapurISavirahito’kSINakAyazca bhavati” iti |
satyamevaitat tathApi yadi bhagavata: sa kAyo na paramArthabhUta:, tadA syAt
sarvopAlambhAvasaro’pi, yadA tvayaM bhagavato nirmANakAya:, evaMvidhacaritapradarzanena
vineyasattvAzayAnurUpaM pravartate, tadA kathamupAlambhAvakAza: |
manuSyabhAve eva vIryArambheNa etAdRzamanuttarapadaM labhyata iti
vineyAnAmutsAhanArthaM manuSyabhAvaM darzayitvA evaMrUpaM piNDabhaktaM darzitavAn | ye
dAyakA dAnapataya:, teSu piNDaparikarmaprakAzanena praharSa: samupajAyate |
bhAgyavanto’pi kiJcitkarmAvaraNavazAt pretAdiSu samupajAtA: mahaujaskA{3. mahojaskA mahAnubhAvA: | taduktam- yasmAdevaM prasiddhA mahojaskA yatra
gRhAdAvAgantavyaM maMsyante, tasmAt tadgRhAdi teSAmanubhAvena surakSitaM bhaviSyati iti |
-Aloka:, pR.373 |}
yakSAdaya: bhagavatAM karanakhAmRtena saMspRSTaM paramAkSayadivyarasamAdAya paribhuJjAnA:
paramasukhasaMtRptacetasa uttamAM samAdhiM samavApnuvanti | ata: aparimeyaM tAvad
bhagavato bhaktakRtyam |
@104
pazcAdbhaktapiNDapAtapratikrAnta: pAtracIvaraM pratizAmya pAdau prakSAlya
nyaSIdatprajJapta evAsane paryaGkamAbhujya RjuM kAyaM praNidhAya pratimukhIM
smRtimupasthApya | atha khalu saMbahulA bhikSavo yena –
kena prakAreNa bhaktakRtya kRtamiti cet ? tadartha pazcAd ityAdyAha |
sarvamAdAya tadanu yat piNDapAta bhaktaM tat pazcAdbhaktapiNDapAtam |
pUrvametatsamAdAnaM tu zrAvakANAM dhUtaguNeSvavatAraNArtham | bhaktamiti (bhakSaNakRtyaM)
sampAditamityartha: | athavA pazcAditi yad dvitIyavAramAdAna tat
pazcAdbhaktam | tadeva pazcAdbhaktamapi piNDazcApIti padayojanA | athavA
aparAhNabhaktatvena ya: paribhujyate piNDa: sa evamucyate |
atazca dhUtaguNavattvAt{1. dvAdazadhUtaguNA: - dharmasaMgraha:, (ma. sU. saM. 1. pR. 333; mi. saM., 1961) ; Aloka:,
pR. 476 ; ##Toh: 4346 Sde-bstan (Sna-tshogs, Cho) p. 24.} vikAlabhojanaparihRtatvAcca tadvirahitametad
bhaktaM syAdityartha: | pratizAmya iti pratiSThApyetyartha: | tacca zakrAdayastu
bhagavadAjJAmAdAtuM samudyatAstadantike sadaivopatiSThante, kintu pravrajitAstu
svayamevAnutiSThanta iti nidarzaIyatuM bhagavatA svayaM pAtracIvarapratiSThApanaM kRtam,
alabhyamAnabhRtyAnAM manda bhAgyAnAM daurmanasyaparihANArthamapIti | 
azucyAbhAsaM satatasamitamapAkartuM kamaleSu pAdanikSepaNam,
kriyAtantrAdyadhimuktasattvAzayAnuvartanaM vA sarajaskapAdAbhyAM zayanAsanAnAmanavamardanam
iti zikSAyAmAdaraM darzayituM pAdaprakSAlanaM draSTavyam |
prajJapta evAsane iti devAdibhi: prajJapte | RjukAyaM praNidhAya iti
nAtinamraM nAtistabdhamityartha:{2. tu^ -  mayA sarvasattvA bodhimaNDe niSpAdayitavyA iti vinizcayan,
sakalajagadabhyuddharaNAzayo mahAkaruNAm AmukhIkRtya, dazadigavasthitAn
sarvabuddhabodhisattvAn paJcAGgena praNipatyAgrato buddhabodhisattvAn pIThAdau sthApayitvA
anyatra vA yathAvattebhyazca yathAruci pUjAstavanaM kRtvA svapApaM pradezya, sakalasya
jagata: puNyam anumodya, mRdutarasukhAsane vairocanabhaTTArakabaddhaparyaGkeNa ardhaparyaGkeNa vA
niSadya nAtyunmIlite nAtinimIlite nAsikAgravinyaste cakSuSI kRtvA, nAtinamraM
nAtistabdham RjukAyaM praNidhAyAntarmukhAvarjitasmRtirupavizet | - ##BhavanakramA#
3 chapt. p- 225, Tib. Inst. Ed., 1985; See-## Aloka:, pR. 275 |} | kathaM dharmadezanAkAle bhagavAn samAhitena IryApathena
@105
bhagavAMstenopasaMkrAman | upasaMkramya bhagavata: pAdau zirobhirabhivandya
bhagavantaM triSpradakSiNIkRtya ekAnte nyaSIdan |
tena khalu puna: samayenAyuSmAn subhUtistasyAmeva parSadi
saMnipatito’bhUtsaMniSaNNa: |
nyaSIdaditi cet ? samAhitaireva dharmo’yaM dezayituM jJAtuM zrotuM vAM zakyate
nAnyairiti samAdhau yatnotpAdAya lokAnA pravartanAt |
pratimukhIM smRtimupasthApya iti pUrvaM bodhisattvAvasthAyAM tAvad
anuttarapada prApya yathA buddhavaMzAnupaccheda: syAttathAhaM kariSye iti yat praNidhAnaM
kRtaM tat praNidhAnaM smaraNAbhimukhIkRtamityartha: | bhagavAstu buddha: sadA samAhita:
sannapi sarvathA smRtau viharati | asamayasmareNa na kiJcit syAt | samaye
praNidhAnasmaraNaM hi saphalaM bhavati | samaye smareNanApi bhagavata: sadA samAhitatva
na virudhyate |
atha khalu saMbahulA bhikSava: ityanena kimuktam ? yatparimANena
bhikSusaghena saha bhagavAn zrAvastyAM viharati sma, sa sarva: dharmadezanAkAle tatra
naiva sannipatita: | tribhyo’dhikAstatra sannipatitA ityuktam | tacca saGgItikArai:
parasampratyayotpAnAdanArtha nirdiSTam | sannipatita: iti sannihita eva |
sanniSaNNa: ityAsane upaviSTa: | loke prAya: samAnyapUrvakaM vizeSa: sthApyata
iti lokaprasiddhyanurUpamubhayamAha | anyathA niSaNNa: ityetAvatmAtreNa
apyubhayamuktaM syAditi | uktA nidAnapadArthA: |
upodghAto buddhavaMzAnupacchedazca :
samprati upodghAto buddhavaMzAnupacchedazca kathayiSyete |
paramAzcaryamAdarzayituM dvirabhidhAnam | sugata{1. lokottara mArgeNa zobhanaM jJAnaprahANasampadaM gata: sugata: surUpavat | apunarAvRttyA vA
suSThu gata: sugata: sunaSTajvaravat | nizeSaM vA gata: sugata: suparipUrNaghaTavat |
-Aloka:, pR. 352; sugatatvaM vyAcikhyAsurAha-heto: samudayasya prahANaM nirodha:
sugatatvam, tacca triguNaM guNatrayamuktam | su zabdasya trividho’rtha: - 1. prazastatA
surUpavat, 2. apunarAvRtti: sunaSTajvaravat, 3. ni:zeSatA ca supUrNaghaTavat | -pra. vA.,
1/141 ; sugata ityanena yathAgantavyaM gatastaM darzayati | suSThu gata: 
sugato'punarAvRttyarthena sunaSTajvaravat | nizeSa vA gata: sugata: ni:zeSajJeyagamanArthena 
supUrNaghaTavat | -a. vi.sU., pR. 244,kA. jAyasa. saMskaraNam, 1971} | iti sambodhanam | nairAtmyadvayamArgeNa
@106
atha khalvAyuSmAn subhUtirutthAyAsanAdekAMsamuttarAsaGgaM kRtvA dakSiNaM
jAnumaNDalaM pRthivyAM pratiSThAya yena bhagavAMstenAJjaliM praNamya
bhagavantametadavocat- AzcaryaM bhagavan, paramAzcaryaM sugata, yAvadeva
tathAgatenArhatA samyaksaMbuddhena bodhisattvA mahAsattvA-
samyag gata iti suSThurUpeNa gata: sugata:, surUpavaditi | athavA
nikhilasavAsanAzeSaklezajJeyAvaraNAni prahAya gata: sugata:, supUrNaghaTavat | athavA
apunarAvRttyA gata: sugata:, sunaSTajvaravat | yAvataivAnugrahItA:,
tAvataivAnuparigRhItA ityartha: |
rAjAdayo’pi AzritAn prajAdIn yathAzakti anuparigRhNanti kintvatra
bhagavati AzcaryamityAzaGkAkAyAM kimAzcaryamiti tathAgatenArhatA
samyaksaMbuddhena ityuktam | yathAvadvastutattvadezanAt tathAgata: | athavA yathA
pUrvakA nairAtmyadvayamArgeNa gatA:, klezajJeyAvaraNaprahANamadhigatA:, atrApi tathA
gatatvAt tathAgata:{1. sarvAkArAviparItadharmadaizikatvena parArthasaMpadA tathAgata: | -Aloka: pR. 300;
prajJApAramitA jJAnamadvayaM sA tathAgata: | -pra. pi., 1 kA.; acalitA hi tathatA |…
yA ca tathatA, sa tathAgata:, …yA ca bhUtakoTi: sa tathAgata:, … yA ca zUnyatA, sa
tathAgata: | …yA ca yathA vattA, sa tathAgata: | yazca nirodha: sa tathAgata: | -a. pra.
31 pari., pR. 253; bhUtavAdI subhUte: tathAgata:, satyavAdI tathAvAdI ananyathAvAdI
tathAgata:, na vitathavAdI tathAgata: | -vajra. sU. pR. 36, ti. saM. saM., 1978; vastutattvaM
yathAsthiti: tathaivAdhigamyate adhigatatvAd tathAgata: | -prastutA TIkA, pR. 217;
vaktRtvamaviparItadharmadezakatvaM yena bhagavAn tathAgata ityucyate | -a. vi.sU. ni., pR.,
242, jAyasa. saM., 1971 |} | sarvalokAbhyarhaNIyatvAt, arINAM klezAnAM vA hantRtvAd
arhan{2. pUjAdakSiNAguNaprakarSAdyarhatayA arhanta: | -Aloka:, pR. 273; samyak samAdhivazAt
sakalavikalpaklezAnarIn hatavAn (ityarhan) | -a.ka. pR. 240;
savAsanaklezajJeyAvaraNaprahANayogAt svArthasaMpadA arhanta: | -Aloka:, pR. 300;
dhyAnadhyeyasamAdhivimokSabalAbhijJAnaklezadu:khavikalpAbhAvAdarhannityucyate | laM. sU., pR.
49, vaidyasaMskaraNam, 1963; hatAritvAt arhanta: | -Aloka:, pR. 273;
arIn hatavAnarhan | -Aloka:, pR. 351;
yasmA rAgAdisaGkhAtA sabbepi arayo hatA |
paJJAsatthena nAthena tasmApi arahaM mato ti || -vi. magga., 7/6; dra.- ma. ni., bhAga
1.pR. 280; prahANasampadA bhagavAnarhannityucyate, arIn hatavAniti kRtvA nairuktena
vidhinA | arayo hi klezA:, sarvakuzaladharmopaghAtArthena | -a. vi. sU., pR. 242.
jAyasa. sa., 1971.} | 
samastajJeyAnAM samyagavabodhAt samyaksaMbuddha:{3. samyaksaMpadvyAvAhakamArgAdhigamAt samyaksambuddhA: | -Aloka:, pR. 301;
jJAnasampadA samyaksambuddha ityucyate; samyagaviparItaM samantAd dharmAn buddhavAniti
kRtvA | -a. vi. sU. ni., pR. 242, jAyasa. saM., 1971; samyak aviparItaM
samantAddharmAvabodhAt samyaksambuddha: ityanena jJAnasaMpaduktA aviparItasarvajJajJAnAdhigama-
yogAt | -Aloka:, pR. 351 |} | ebhi: padairbhagavata:
prahANajJAnarUpA sva-parArthasampadupadarzitA bhavanti |
@107
anuparigRhItA: parameNAnugraheNa | AzcaryaM bhagavan yAvadeva
tathAgatenArhatA samyaksaMbuddhena bodhisattvA mahAsattvA: parInditA
paramayA parIndanayA |
etenaivamabhidhIyate- rAjAdInAM prajAdiSvanugrahe tAvannaivAzcaryam, yato hi
te lAbhasatkArAdisvArthIrthatayA parAnanugRhNanti, bhagavatastAvat tathAgatatvenArhattvena
samyagabhisambuddhya adhigatAzeSasampattitayA yo’nugraha: sa khalvatra
AzcaryamityAdarzitam | Rte karuNAM bhagavato’nugrahe’smin nAsti
kiJcidanugrahakAraNAntaramityanenAbhihita eva bhavati bhagavAn mahAkAruNika: |
anuparigRhItA: iti abhisambuddhena bhagavatA dharmacakrapravartanAkAle 
paripakvakuzalamUlA bodhisattvA bhUmiSvavatAritA:, dharmatAyAM bodhisattvAnAM
pratiSThApanena | parInditA: iti aparipakvakuzalamUlAnAm AdikarmikANAma-
nugrahAya ta eva parInditA:, dharmatAyAM bodhisattvAn pratiSThApayitum | mama
parinirvANapradarzanaM tu yuSmAsvaprAptaguNAnAmadhigamAya, prAptAnAM ca samyagaparihANAyeti |
evamanugrahaparIndanetyubhAbhyAM buddhavaMzAnupaccheda: samprakAzita: |
bodhisattvaSvanugrahastu paJcadhA samyag veditavya: - kAla-vizeSatA-
udAratA-sthiratA-vyApakatAbhi: | tatra kAla:- janmajanmAntaratvAt | vizeSatA-
tairthika-zrAvaka-pratyekabuddhebhyo’nugraheNa viziSTatvAt | udAratA-anuttaratvAt
tadanugrahasya | sthiratA- AtyantikatvAt | vyApakatA- tadanugraheNa tu
sva-parasantatyorhitasampAdanAt |
@108
tatkathaM bhagavan bodhisattvayAnasaMprasthitena kulaputreNa vA kuladuhitrA
vA sthAtavyaM kathaM pratipattavyaM kathaM cittaM pragrahItavyam ?
parIndanA’pi tridhA samyaga draSTavyA, Azraya dharmatAprApaNa:, jJaptivacane |
kIdRzastAvadAzraya: ? kalyANamitreSu{1. cittAnavalInatvAnutrAsAdinA upAyakauzalyena yathAzayaM “kSitIzeSTarAjJImaraNanivedananyAyena”
mAtsaryAdi dharmaviyukta: samastavastunairAtmyAdidezaka: sugatiphalAdiprApakatvena
kalyANamitram | -Aloka:, pR. 305 |} parIndanAta sA bhavatyavipaNSTA | kiM
tAvad dharmatAprApaNam ? anuparigRhItA bodhisattvA dharmatayA parAnanugrAhyanti | kiM
tarhi jJaptivacanam ? tvayA anye bodhisattvA anugrahItavyA ityAjJApitam, na
tvanAdarabhAva | upodaghAta-buddhavazAnupacchedapadArthA uktA |
pratipattilakSaNam |
pratipattilakSaNa tAvaducyate-tadadhikAreNa katham ityuktam | kAryasubhUti:
khalu SaDvidhaprayojanArthaM pRSTavAn | 1. saMzayopacchedAya, 2. adhimukti-
samutpAdAya, 3. gambhIreSvartheSvavatAraNAya, 4. avinivartanAya, 5. paramapramoda-
saJjananAya, 6. saddharmasya cirasthityai ca |
tatra prajJApAramiteyaM kathaM buddhavazasya anupaccheda karotIti sandehakAriNAM
saMzayopacchedanArtham | aparipakvasantatInA bodhisattvAnA puNyabAhulyakhyApanena
prajJApAramitAsu adhimuktisamutpAdanArtham | paripakvasantatInAM tAvad
gambhIreSvartheSvavatAraNArtham | abhUtapratipattiparibhUtAnAM tadudgrahaNadhAraNayorvyAyacchatAM
puNyabAhulyAbhikAGkSayA avinivartanArtham | anugRhIteSu vizuddhAdhyAzayeSu
svAdhigatataddharmadarzanena paramapramodasaJjananArtham | anAgate kAle mahAyAnasaddharmasya
ciramavasthAnArtham |
samAsatastu sandigdhAnAM samyak samprakAzanAya, puNyAbhikAGkSaNAm 
aparipakvabodhisattvAnAM samyagavatAraNAya, vipratipattivihatAnAM sampraharSaNAya,
zuddhAdhyAzayAnAM pramodAya ca | tatra sthAtavyam chandapraNidhAnAbhyAm |
pratipattavyam yogasamApattyA | cittaM pragrahItavyam vikSepanigraheNa | tatra
@109
evamukte bhagavAnAyuSmantaM subhUtimetadavocat- sAdhu sAdhu subhUte,
evametatsubhUte, evametadyathA vadasi | anuparigRhItAstathAgatena
bodhisattvA mahAsattvA: parameNAnugraheNa | parInditAstathAgatena
bodhisattvA mahAsattvA: paramayA parIndanayA | tena hi subhUte zRNu,
sAdhu ca suSThu ca manasi kuru, bhASiSye’haM te-
chandastAvadabhilASa: | praNidhAnaM tu abhilaSitArthe’bhisaMskAralakSaNena yaccintanam
{1. samyaksaMbodhikAmatA ca tatprArthanA kuzalo dharmacchandazcaitasika:, iti kathaM sa
cittotpAdo bhavet ? satyametat | kiM tu du:khArNavanimagnaM jagadatrANamabhisamIkSya
taduddharaNAbhiprAya: kuzaladharmacchandalakSaNAyAM prArthanAyAM satyAM buddhatvAya cittamutpAdayati,
iti kAraNenAtra kArya nirdiSTam | evaM chandaprArthanasya bodhisattvasya sarve kuzalA dharmA
vRddhiM yAnti | -Aloka:, pR. 283} |
yogasamApatti: khalvavitarkasamAdhi: | vikSepanigrahastAvat samAdhito vikSiptaM cittaM
vikSepebhyo nivArya tatraiva viniyojanam | prathamena prayogamArga:, dvitIyena
pariniSpattimArga:, tRtIyena tvavipraNAzamArga: paridezita: |
sthAne pRcchato bhagavAn AryasubhUtaye sAdhukAramadAt | zRNu
ityavahitazrotrAbhyAM zrotuM pravartasva | sAdhu ityaviparItapratipattyA udgrahItum |
suSThu ca manasi kuru samyaktayA udgrahItumudyukto bhava ityartha: | tadapi
avAGmukha-azuci-sacchidra bhANDAnAmiva zrotRjanAnAM yathAkramaM trividhadoSa-
parihArArthImadamudIritamiti{2. yathA deve varSatyapi avAGmukhe ghaTe na kiJcidapyudakaM pravizati, tadvattvamavAGmukho
bhUtvA apratipattyA mA zRNvityAha | sAdhu ca iti | yathA uttAne azucighaTe
yadudakaM pravizati tat sarva azuci bhavatyakAryopagatam, tadvat tvaM viparItapratipattyA
zrutamazucIkurvan mA zRNu ityAha- suSThu ca iti | yathottAnazucichidraghaTaM
pravizatyudakaM na tu tiSThati, tadvat tvamasthirapratipattyA mA zRNu | kiM tu zRNu yathA
paTutarAnubhavadvAreNa cetasi sthirIbhavatItyAha- manasi kuru iti | -Aloka:, pR.
333; zruNu ityAdi vyAkhyAtam | athavA, yasmAdAdita eva bhaktihetutayA
tAvatkalyANaM tasmAt sAdhu zRNu | yatazca madhye puSTihetutvAt kalyANaM tata: suSThu
zRNu | yena ca paryavasAne muktihetutayA kalyANaM tena yonizo manasikuru | athavA,
mRdumadhyAdhimAtrANAM doSANAM pratipakSatvAt yathAkramaM sAdhvAdivacanam | dra^-
Aloka:, pR. 335 |} | bhASiSye iti tebhya eva samprakAzayiSyAmi,
nAnyebhya iti | anyathA avAGmukha-azuci-sacchidrabhANDeSu ambuvRSTiriva
@110
yathA bodhisattvayAnasaMprasthitena sthAtavyaM yathA pratipattavyaM yathA
cittaM pragrahItavyam | evaM bhagavan ityAyuSmAn subhUtirbhagavata:
pratyazrauSIt |
dharmavRSTirapIya nirarthakaiva syAdityartha: | athavA ahaM tu kevala dezayiSyAmi
tvameva tAvad yatnata: pratipadyasvetyartha: |
bodhisattvayAneti bodhisattvAnAM yAnam, yena bodhisattvA niryAnti | tacca
dazabhi: pAramitAbhi: dazabhizca bhUmibhi: parigRhyate | tatra samprasthAna tAvat
praNidhiprasthAnacittAbhyAM{1. tadbodhicittaM dvividhaM vijJAtavyaM samAsata: |
bodhipraNidhicittaM ca bodhiprasthAnameva ca || - bo. ca., 1/15; api ca draSTavyam-
yathA AryagaNDavyUhe varNitam- bodhicittaM kulaputra | bIjabhUtaM sarvabuddhadharmANAm 
“durlabhAste, kulaputra, sattvA: sattvaloke ye’nuttarAyAM samyaksambodhau praNidadhati iti |
tato’pi durlabhAste sattvA ye’nuttarAyAM samyaksambodhim abhisamprasthitA: |” –ga. vyU. sU.,
pR. 395, darabhaMgAsaMskaraNam |} 
sampravartanam | etadvizeSaNaM tu zrAvakAdibodhipatiSedhArtham,
bodhisaMprasthitena ityetAvaducyamAne bodhInAM tritvAdanyasyA api bodheravagama:
syAditi | pratyazrauSIt ityabhyupagamAdityartha: | uktA:
pratipattilakSaNapadArthAdaya: |
pratipattisthAnam :
sAmprataM tatsthAnAnyabhidhIyante | tatsthAnAni tAvat
samAsato’STAdazaprakArANi; tadyathA-
1. cittotpAda:
2. pAramitAyoga:
3. rUpakAyAptikAmatA 
4. dharmakAyAptikAmatA
5. bhAvanAvizeSalAbhe’nabhimAna:
6. buddhotpAdArAgatA
7. kSetravizuddhipraNidhAnam
8. sattvaparipAka:
@111
bhagavAnasyaitadavocat- iha subhUte bodhisattvayAnasaMprasthitenaivaM
cittamutpAdayitavyam- yAvanta: subhUte sattvA: sattvadhAtau-
9.bAhyazAstreSu vyapagatarAgatA
10. sattvabhAjanalokayo: piNDagrAhavizIrNatAyoga:
11. tathAgatapUjAsatkAra:
12. kAyacittaparizrAntau vIryavaimukhyAnArambhalAbhasatkAravirahitatA |
kAyacittaparizrAntau vIryArambhato’vinivRtti:, na Arambha ityanArambha: | aho,
ArabdhavIryo’yamiti pareNa jJAyamAne sati zraddhAmAgamya lAbhasatkArAdhyavasitatvam |
tasmAd bodhisattva etebhya: sarvebhyo vimucya prajahyAt |
13. du:khAdhivAsanam 
14. dhyAnAsvAdavirati:
15. abhisamayakAle’hamitivikalpaviyoga:
16. avavAdaparyeSaNam
17. abhisamaya:
18. buddhabhUmiparyeSaNaM ca |
etAni tAvadaSTAdazavidhAni sthAnAni, yatra bodhisattvena sthAtavyaM pratipattavyaM
cittaM ca pragrahItavyamiti | etai: sthAnairbhUmitrayaM saMgRhyate, tadyathA- SoDazabhi:
sthAnairadhimukticaryAbhUmi:, abhisamayasthAnenaikena zuddhAdhyAzayabhUmi:,
buddhabhUmiparyeSaNena ca buddhabhUmi: saMgRhyate | sarvasattvaparinirvApaNacittamutpAdya
pAramitAyogI tAvat tathAgatasya rUpakAya-dharmakAyaprAptau chandamutpAdayati | tata:
A abhimAnam antimam ahaM-vikalpaM yAvadabhisamayasyAntarAyebhyazcittaM
viprakarSati | tatazcAbhisamayArthamavavAdaM paryeSate, tadanantaramabhijAnAti, tadUrdhvaM
buddhabhUmiM paryeSate | ayameva teSAM krama: |
1. cittotpAda-sthAnam :
tatra bodhicittamadhikRtya yAvanta: sattvA: ityAha | yAvat iti
parimANam | kiM tatra parimANam ? sattvasaMgraheNa ityuktam | sattvadhAtustu
@112
sattvasaMgraheNa saMgRhItA aNDajA vA jarAyujA vA saMsvedajA vA
aupapAdukA vA rUpiNo vA arUpiNo vA saMjJino vA asaMjJino vA
naiva saMjJino nAsaMjJino vA, yAvAn kazcitsattvadhAtu: prajJapyamAna:
prajJapyate, te ca mayA sarve’nupadhizeSe nirvANadhAtau
parinirvApayitavyA: | -
aparimita:, athApi sattva: sattva iti yastatsvabhAva: taditaravyAvRtta-
zabdAdhyAropitArthasabhAgarUpeNa khyAta: sa eva sattvena saMgRhyate | tena
dRzyavikalpyayorekatvenAbhisaMkSipya tadrUpeNAdhyavasitatvAd rUpAdiskandha-
vizeSairupAdIyante | ataste AyuSmAniva pratIyante |
evaM sAmAnyato nirUpya vizeSato darzayitumAha- aNDajA: ityAdi |
vizeSalakSaNaM tAvat tribhi: prabhedairabhihitam | yonibhedenANDajAdayazcattvAra: |
sthAnabhedena tu rUpiNAmarUpiNAM ca pRthaksthAnatvAt | kAmAvacarA
rUpAvacarAstAvad rUpiNa:, arUpAvacarAstu arUpiNa: | nimittodgrahaNabhedena
saMjJina: ityAdaya: | bRhatphalasyaikadezaM bhavAgrajAMzca sattvAn vihAya sarve
sattvA: saMjJina: | bRhatphalasyaikadezastAvad asaMjJina: | ayamapi
nimittodgrahaNabhedAtmaka eva, tadabhAvabhedenopalakSitatvAt | bhavAgrajAstAvad
naiva saMjJino nAsaMjJino vA | prabhedo’yaM mandamedhasAmanugrahAyaiva kRta:,
anyAvadhyAnaparihArArthaM tAvannaiva prapaJcita: | `sarve dharmA: ni:sattvA:’ ityanena
saha vacanasyAsyAvirodha: pradarzita: | atra sattvadhAturiti sAMvRte satye
sattvadhAtustaM darzayituM yAvAn ityAdyAha | prajJapyamAna: iti paJcaskandha-
vizeSAtmakatvena prajJAyata iti, na tu tairthikA: prajJaptyA prajJapayantItyartha: |
anenApavAdAntastAvat parihRta:, prajJaptAvapavAdAbhAvAt | yasmin
apratiSThitanirvANadhAtau sAsravopadhirnAvaziSyate, sa tathocyate | zrAvakANAM
parinirvANaM tAvad nAtra nirvANadhAtu:, tasya hInatvAt | praNItaphale saMvidyamAne
kRpAlUnAM hInaphalArthitA na khalu yuktimatI | saMvidyamAne’pi praNItaphale
prAptumazakyatvAdevaM prArthyata iti cet ? tvanmatAnusAraM tAvad
trividhagotratvAdagotratvAcca sarvai: hInaphalamapi prAptuM naiva zakyate |
@113
evamaparimANAnapi sattvAn parinirvApya na kazcitsattva:
parinirvApito bhavati | tatkasya heto: ? sacetsubhUte bodhisattvasya
atha bodhisattvagotraM tAvattathAvidhaM yadvazatayA mahAkaruNAvegAbhibhUtena
(mayA) kathamidaM zakyamiti, saMvidyamAneSvapareSu parArthakAriSu buddhabodhisattveSu
nirarthakena mayA’tra praNidhAnena kimiti vicArAn santyajya parapratyayatAM ca
dUrIkRtya mahAkaruNArdra: jAjvalyamAnena du:khAgninA pIDyamAnaM jagad vilokya
ahameva tArayiSyAmIti cintayamAna: praNidadhAti | yathoktam-
duSkarAduSkarAM veti kalpanAM parihAya ca |
abhyupetaM jagaccArtamityAsyena svayaM tvayA ||
iti | yadyapyevam, tathApi priyaputrasya nRpatvAya praNidhAnamiva satyapyaprApye
praNItaphale kathanna praNidhAnamiti | kimarthaM hInameva prArthyate | ata
evApratiSThitanirvANam evAtra anupadhizeSanirvANadhAturyujyate 
{1. na vidyante upadhaya: skandhA: sarvarAgAdiprahANazeSIbhUtatvena zeSA yasminnirvANe tattathoktam |
-Aloka:, pR. 335} | tatra sAsravopadhe:
zeSatvAbhAvAt |
nirvApayitavyA: ityetAvanmAtraM kasmAnnoktam ? prathamAdidhyAnAnAM
vyAvRttyarthamiti | tAni tAvadadhobhUmiklezAbhAvAd nirvANaparyAyeNoktAni bhagavatA |
sopadhizeSe nirvANadhAtau iti kasmAnnoktamiti cet ?
du:khopadhizeSasyAprahINatvAttatra | sarvasattvanirvApaNAzayastu bodhisattvAnAM 
tribhirhetubhirdraSTavya:, tadyathA-
1. akSaNotpannebhya: kAlAntarAvasthAnam, akSaNAvasthA
tAvadupalakSaNamiti | naitAvanmAtram | tasyAmavasthitau parinirvANaM
naiva sambhAvyate |
2. aparipakvAnAM paripAcanam |
3. paripakvAnAM vimokSaNaM ca |
tasmAnnAzaktA’rthitA (teSAm) | nikhilasattvAnAM parinirvApaNAzayena
anena audAryaM tAvad bodhicittasyAdarzitam | chandapraNidhAnAbhyAM kathaM sthAtavyaM-
@114
sattvasaMjJA pravarteta, na sa bodhisattva iti vaktavya: | tatkasya 
heto: ? na sa subhUte bodhisattvo vaktavyo yasya AtmasaMjJA{1. bhoTapAThe “AtmasaMjJA” iti pATho nopalabhyate |} |
pravarteta sattvasaMjJA vA jIvasaMjJA vA pudgalasaMjJA vA pravarteta |
tadapyatrAveditam | kathaM yogasamApattyA pratipattavyamiti taddezayitumAha evam 
ityAdi | saMvRtau sarvasattvAnAM parinirvApaNe’pi yathA paramArthato na ko’pi sattva:
bodhisattvenopalabhyate, tasyAbhAvAdityevaM yogasamApattyA pratyavekSaNIyam | vyutthito
bhUtvA na paramArthata: ko’pi sattvo mayA parinirvApita: iti yazcittotpAdastena
gambhIratvaM paramArthabodhicittatvaJca darzitaM bhavati, pUrveNa tu saMvRtiriti | tena
vikSepanigraheNa kathamatra cittaM pragrahItavyamityAdarzayitumAha- tatkasya heto: ?
sacet iti yadItyartha: |
atha ya: pudgalAdisaMjJayA pravartate kiM sa bodhisattva iti vaktavya: ?
sattva ityuktau puna: kasya heto: iti praznenetarAbhirapi (saMjJAbhi:) na vaktavya:
ityAha | asyAyamabhiprAya: - kumatibhistAvat paJcaskandhAtirikta:
antarvyApAravAMzcaturNA bhogAnAM bhoktA eka: puruSa iti parikalpyate
sattva:, jIva ityAdizabdaizca vyavahriyate | ye cAnirvacanIyatvena
pudgalamicchanti{2. yathoktam- bhAraM vo bhikSavo dezayiSyAmi bhArAdAnaM bhAranikSepaM bhArahAraM ca | tatra
bhAra: = paJcopAdAnaskandhA:, bhArAdAnam=tRSNA, bhAranikSepa: = mokSa:, bhArahAra: = pudgalA: |
-ta. saM. pa., bhAga 1. (uddhRtam) pR. 165, (saM. ni., ska. saM. 22sU.)} tairapi tasya skandhasvabhAvavilakSaNatvenAbhyugatatvAt
tadbalenArthAntara evAbhyupeyate | na kadApi padArtho’nirvacanIya: sambhavati,
sarvasyApyanirvacanIyatvaprasaGgAt | tatsAdhakapramANAbhAvAd bAdhakasadbhAvAcca
taddraSTA bodhisattvo viparItAbhinivezena viparyasta eva bhavati | ya: khalu
viparyasta: sa kathaM paramArthabodhisattva: ?
anye punarAhu:- asti tAvadAtmasAdhakaM pramANamiti | tathA hi-
bandha-mokSa-mArga-hetuphalasambandhasmRtipratyabhijJAdInAmekAdhikaraNakatve tAvat
prasiddhe nairAtmyavAdinAM yuSmAkaM mate tu yastadAdhAra eka: prasiddha: sa nAsti
kazciditi kastAvadAdhAra: ? vijJAnakSaNAnAM pratikSaNaM pRthaktvAt | baddho
@115
devadatta: muktazcAnyo yajJadatta iti naiva vyavasthA, na cAnya: pratyanubhaviSyati
anyena kRtasya karmaNa: phalamityatiprasaGga: | kRtavipraNAzo’kRtAbhyAgamazca 
prasajyete{1. yenaiva kRtaM karma zubhAdikaM tenaiva tatphalamupabhujyate- iti loke pratItam | na hi
devadattena kRte karmaNi zubhAdikaM yajJadattastatphalamiSTamaniSTaM copabhuGkta iti
prasiddham | nApi zAstre, yathoktam-
“anenaiva kRtaM karma ko’nya: pratyanubhaviSyati |”
iti | taccaitat kSaNikapakSa virudhyate; karmaphalaparigrAhakasyaikasya karturabhAvena
kRtanAzAkRtAbhyAgamadoSaprasaGgAt | -ta. saM., paM., bhAga 1. pR. 208. bau. bhA. pra., 1981 |} | tathA hi – kartRtvena prajJapto yo hi vijJAnakSaNa:, tasya
phalenAnabhisambandhAt kRtavipraNAzAkhyo doSa: | akartuzcaiva tasya phalena
yogAdakRtAbhyAgamo doSa: syAt |
smRtyAdikaM ca bhinnAdhikaraNakamiti na loke pratItam | atha kathamiti
cet ? ekAdhikaraNakameva | devadattasya cittAnubhava: yajJadattacittena na smaryate
vA pratyabhijJAyate vA | yenAnubhUyate tenaiva smaryate pratyabhijJAyate veti prasiddham |
phalatazcaika eva puruSa: sarvAvasthAsvanugantA bhavati | prayoga:- yau bandhamokSau
tAvekAdhikaraNakau, yathA- devadattasyaiva zRGkhalAbandhanaM mokSazca |
vivAdAspadIbhUtau bandhamokSAvapi bandhamokSAveveti svabhAvahetu:{2. ekAdhikaraNAvetau bandhamokSau tathA sthite: |
laukikAviva tau tena sarva cArutaraM sthitam || 499
prayoga: - yau bandhamokSau tAvekAdhikaraNau, yathA-laukikau bandhamokSau | bandhamokSau ca
vivAdAspadIbhUtAvetAvanuzayatadvisaMyogalakSaNau bandhamokSAviti svabhAvahetu: | -ta. saM. paM.,
bhAga 1, pR. 214, bau. bhA. pra., 1981 |} | tathaiva
kartrAderapyekAdhikaraNatvasAdhane prayogA: kalpayitavyA iti |
tatra yadi svatantrasyaikasya paramArthasato nityasya puruSasyAdhikaraNatvaM
sAdhyate, tadA tathAvidhena puruSeNa saha kvApi heto: sambandhAsiddheranaikAntikatvam,
sarveSAM saMskArANAM kSaNikatvAt, devadattAde: nityatvaikatvasvabhAvAsiddhe:
dRSTAntasyApi sAdhyavikalatvam | ata eva viruddho hetu:
tadviparyayavyAptatvAt |
atha ekAdhikaraNatvamAtraM sAdhyate, tadA siddhasAdhanam |
ekasantAnapravRttatvena tena bandhanAdInAmekAdhikaraNatvamiSyata eva |
@116
api ca, yadA yatra santAne’vidyAdikaM kAryakAraNabhAvenAvicchinna nirantaraM
pravartate, tadA sa baddha: ityucaryate, sa eva puna: zrutamayAdikrameNAryamArgotpAdAd
avidyAdinirodhenAzrayaparAvRttau mukta: ityupacaryate{1. kAryakAraNabhUtAzca tatravidyAdayo matA: |
bandhastadvigamAdiSTA muktirnirmalatA dhiya: ||543
kevalamavidyAdaya: saMskArA jarAmaraNaparyantA du:khotpAdahetutayA ‘bandha:’ iti
vyavahriyante | tathA coktam- “evamasya kevalasya hetordu:khaskandhasya samudayo bhavati”
iti | teSAM cAvidyAdInAM tattvajJAnAd vigatau satyAM yA nirmalatA dhiya: sA
nirmuktirityucyate | yathoktam- 
cittameva hi saMsAro rAgAdiklezavAsitam |
tadeva tairvinirmuktaM bhavAnta iti kathyate ||iti |
-ta. saM. paM., bhAga 1, pR. 230, bau. bhA. pra., 1981 |} | ubhAvapi tau bandhamokSau
nityaikaparamArthavastuviSayakau natarAM siddhau | laukikabandhamokSayorapi tathAtvAt |
yasmin santAne zubho vA azubho vA cittAnubhava samutpadyate, tasminneva
kAlAntare santatiparipAkamAgamya mastuluGgalAkSAdirasAvasiktasantatiparipAka iva
sukha-du:kha-smRtyAdiphalodayo dRSTA:, tasmAcchubhAdInAmekAdhikaraNatva tAvat
prasiddham | naiva khalu kazcideka: kartA bhoktA smartA vA | sarveSAmeteSAM
vyavahArasya prajJaptervA kAryakAraNabhAvamAtreNa prabhAvitatvAt | na cAtiprasaGga:,
niyatasAmarthyavato bIjAderiva kAraNazakte: pratiniyatatvAt |{2. nanu bIjAMkurAdInAM kAryakAraNatekSyate |
niyatA tatra sUkSmo’pi nAMzo’styanugamAtmaka: || -ta. saM., 506 kA., 1981;
yathA hi niyatA zaktirbIjAderaMkurAdiSu | -ta. saM., 502, bau. bhA. pra., 1981 |} tatazca yeSu
kAryakAraNabhAva: pratiniyata: teSu naivaM kazcid ekonugata: bhinnAvasthazca
paridRzyate | iha sattvahetostathAtve sati kimanenAtmanA parikalpitena |
AtmopacArasya yA khalu kartrAdyavasthA, sA tAvad hetu:, yA khalu
bhoktrAdyavasthA, sA phalamityevaMvidho hi kAryakAraNabhAvo’vazyamabhyupetavya iti |
anyathA tayorubhayorapyavasthayoranupapannatve parasparopakArakatvAbhAve vA
AkAzamiva kathaM tAvat sidhyet bhoktrAdi:{3. yo’parityaktAkartrabhoktravastha:, sa na karoti na cApi bhuGkte, yathA-AkAzam |
-ta. saM. pa., bhAga 1, pR. 137 |} | zaktipratiniyamo’pyabhyupagantavya
eva | itthaM pratiniyatAtmanA sambandhena sukhAdInAM sambhava:, na tu sarvatra | ata:
@117
kAryakAraNabhAvena dRzyamAnAni kuzalAdInyeva kartA, bhoktA ca syAt,
kimanenAdRSTasvabhAvena AtmanA parikalpitena |
atha nAnumAnena AtmA siddha: syAt, tathApi pratyakSaviSayatvAd ahaMbuddhe:
pratyakSata evAtmA sidhyatIti cet ? tadapi tAvanna yujyate, bhrAntatvAt
savikalpatvAd asiddhatvAcca pratyakSeNa tatrAhaMbuddheriti | ahaMbuddhau pratIyamAnatve
yathA khalu pratyakSa eko nityo vibhuzcAtmA svasiddhAntairupakalpyate tathA
naivopalabhyata ityavazyameva draSTavyam | anyathA ahaMbuddheryadi pratyakSatvaM syAt
tadA vivadamAneSu tAvannaiva pravarteta AtmaviSaye kazcana vivAda:, savikalpAyA
ahaMbuddhernizcayAtmakatvAt, nizcayena ca viSayIkRte adhyAropAbhAvAcca |
evamevAnyo’nyeSvapyevaJjAtIyeSu sambhavAd vipralambha: | anAdi-
kAlAbhyAsavazAt pratiniyateSu rUpAdiskandheSu ekatvamadhyAropya paraM
vyAvarttayitumahamiti pratIti:, tasyAM pratItau teSAmeva rUpAdInAM pratibhAsamAnatvAt |
kAye cAyamAtmagraha:, kathaM tarhi mama deha iti bhedamAtragrahaNamiti cet ?
taccAtmAlambane’pi tulyam | yadi cAtmani ayamAtmagraha:, kathaM tarhi mama
AtmA iti cintyate | atha vastuto’bhinne’pi bhedAntaraparihAreNa
tanmAtrajijJAsAyAM zilAputrakasya zarIravad bhedopacAreNa grahaNAnnAsti virodha iti
cet ? dehAlambane’pi caitat samAnam |
AtmA khalu viSaya: puna: kramotpattyA virudhyata iti pazcAt vakSyate |
na kevalamAtmagraha AtmA apitu tadviSayo rUpAdirAtmA’stItyapi vaktuM na
zakyate, tadavilakSaNatvAttasya | krameNopalabhyamAnatvAnna te ekasvabhAvA:, na ca
svatantrA: | ata evoktam {1. ma. sU. 6/8, darabhaMgA saMskaraNam |} –
na cAtmadRSTi: svayamAtmalakSaNA
na cApi du:saMsthitatA vilakSaNA |
nAmavyavahArasya tu abhISTatvAnnAtra kazcidapi vivAda: | ata eva
nAsti kiJcidAtmaprasAdhakaM pramANam | nAsti pratyakSamanumAnaM ca vyatiricya
pramANamityanyatra vicAritam |
@118
bAdhakapramANaM tAvannirAkriyate- yadyevamAtmA skandhebhyo’bhinnastadA
skandhavat kSaNika: syAd athavA skandhA: khalvAtmavannityA: syu:,
tadabhinnatvAt, skandhavadanekatvaprasaGgo’pi durnivAra: syAt | ata: skandheSveva
Atmeti prajJapyate, na tAvannAmni vivAda: |
atha skandhebhyo bhinna AtmA iSyate tadA sukhAdinA’sambaddhatve na
sidhyet tasya bhoktRtvAdikam | tatra prayoga:- yo nAsti sukhadu:khAdibhi:
sambaddha: sa nAsti kartA vA bhoktA vA, mukta: saMsArI vApi na yujyate, yathA
vandhyAputra: | AtmA’pi tathA’rthakriyAdibhirna kathaJcanApi sambaddha iti
vyApakAnupalabdhi: | na cAyamasiddho hetu:, tathA hi- sukhAdinA hi sambandhe
sati AdhArAdheyalakSaNo vA saMyogalakSaNo vA kAryakAraNalakSaNo veti pakSatrayam |
na tAvat prathama: pakSa:, akiJcitkaratvAt | tathA hi-
adha:prasarpaNadharmiNAM jalAdInAmadhogamanapratibandhakatvena vyavasthApyate tAvadAdhAra: |
sukhAdInAmamUrtatvAnna sambhavati (teSAm) adhogamanamiti kathamiva Atmana
AdhAratvamiti {1. syAdAdhAro jalAdInAM gamanapratibandhata: |
agatInAM kimAdhArairguNasAmAnyakarmaNAm || -pra. vA. 1/70;
api ca tulanIyam-
syAdAdhAro jalAdInAM gamanapratibandhaka: |
agatInAM kimAdhArai: sAmAnyAnAM prakalpitai: || -ta. saM. 801 kA. |} | sthityA’pi nAdhAra:, sthite: sthAturabhinnatvAt, tasyaiva
kArakatvamiti ? tadapi tAvanniSidhyate | sthite: pRthakatve sati sA naiva
tAvatsthAturupakArikA arthAntarabhUtatvAttasyA: {2. sthitimAn nAzraya: sarva: sarvotpattau ca sAzraya: |
tasmAt sarvasya bhAvasya na vinAza: kadAcana || -pra. vA. 1/73} | nAstyeva tasyAM
sthAturutpAdasAmarthyam, asAmarthyasya sarvatraivAbhivyaktatvAt | svayaM bhaGgAtmana:
tAvannAsti kazcana sthApaka:, anavasthitatvAttasya, anyathA tena bhaGga eva tasya
syAnna tAvadavasthAnam | avipariNAmAtmani tAvat sthApakena kiM kriyate,
sthirAtmanA svabhAvena svayamavasthitatvAt | {3. svayaM vinazvarAtmA cet tasya ka: sthApaka: para: |
svayaM na nazvarAtmA cet tasya ka: sthApaka: para: || -pra. vA. 1/74}
@119
ata evAkiJcitkaratvena saMyogasambandho’pi tAvannaiva yujyate,
atiprasaGgAt | evaM hi sati sarvasya sarvasaMyogahetutvam | evaM ca naivopapadyate
tAvad bhinnArthena bhinnArthasya saMyoga:, sarvasya svayamavasthitatvAt lauhazalAkAvat |
api ca, saMyogabalena yadi AtmA sukhI vA du:khI vA bhavet, tadA
saMyogaikatvameva syAt, aviziSTatvena pratiniyatAtmabhi: sukhAdibhirnaiva syAt
sambandha: | tata evAtmanA sahaikatve sukhAdinA naiva syAt kazcit sukhI vA
du:khI vA | adarzane’pi balenAbhyupagate nizcaye tenaiva nizcita: syAttadA kiM 
tAvat saMyogaparikalpanayA, sarvasAmarthyavirahitatvAttasya | sambandhibhedena
bhinnAyAmapi prajJaptau paramArthata: bhAvAnAmabhinnasvabhAve sati kathaM
svabhAvabhedAzrita: pRthagarthIkriyAbheda: syAditi kumatiparikalpita evAyaM khalu
sambandha: |
na cApi kAryakAraNasambandha: | krameNa vedyamAnatvAt sukhAdInAm |
avikale hetau sati na yujyate tAvat kAdAcitkakAryasambhava:, aviziSTatvAt |
parairanAdheyAtizayo’pratibaddhasAmarthyo vA khalvAtmA kathaM sahakArikAraNamapekSya
krameNotpAdayet, na hi sahakAriNi tadapekSA | du:khotpAdahetutvAd yadi
baddhastadA sarvathA baddhatvAnnaiva mukta: syAt, tatsvabhAvAparityAgAt, parityAge vA
kathaM nitya: syAt | adu:khAvasthotpAdahetutvAd yadi muktastadA vimukta eva
bhavenna kadAcidapi baddha: syAttadA kathaM tAvat kalpyeta AdheyanibandhanaM
bandhamokSatvamiti |{1. du:khasyotpAdahetutvaM bandha:, nityasya tat kuta: ||
adu:khotpAdahetutvaM mokSa: nityasya tat kuta: | -pra. vA., 1/204-5 |}
yadi caitanyAdilakSaNatvenotpAdasAmarthyena vA kartA syAttadA kartA eva sadA
bhavet kathaM tAvad bhoktA ?{2. ekarUpe ca caitanye sarvakAlamavasthite | 
nAnAvidhArthabhoktRtvaM kathaM nAmopapadyate ||-ta. saM. pa., bhAga 1/288, bau. bhA. pra. |} atha sukhAdyutpAdahetutvena yadi bhoktA syAttadA 
bhoktaiva bhavet kathaM tAvat kartA ? kiJca kApilaparikalpitasya{3. caitanyavyatiriktaM hi na didRkSAdi vidyate |
tasyodayavyayAveze durvAra: puruSe’pyasau ||
zubhAzubhaM ca karmAsti naiva cedAtmanA kRtam |
tadeSa bhogabhedo’sya kuta: samupajAyate ||
yasya yadbhAvavyavasthAnibandhanaM nAsti, nAsau prejSavatA tadbhAvena vyavasthApya: yathA-
AkAzaM mUrttatvena | nAsti ca bhoktRvyavasthAnibandhanaM puruSasya didRkSAdIti
kAraNAnupalabdhe: | na cAyamasiddho heturiti pratipAditam | -ta. saM. pa., bhAga 1,
290-291 kA., pR. 143|} (Atmana:)
@120
sukhAdibhirAkAzavannirvikAratvena naiva khalu yujyate bhoktRtvam, atiprasaGgAt |
sati vA vikAre nityatAhAni: | na khalu hetumAtratayA kartA vA bhoktA vA,
atiprasaGgAt | tathaiva smRtyAdiSvapi nAzrayitvamupayujyata iti yojyam |
tasmAnnairAtmyavAdinyeva pakSe bandhamokSAdivyavasthA yuktimatI |
kAryakAraNavaiziSTyamAtreNa tasyA vyavasthAyA prabhAvitatvAt | sa ca
kAryakAraNabhAvastAvadanityeSveva sambhavati, na khalu nityeSu | teSu nAsti
kasyacidapi kAryasya krameNotpAdasAmarthyam, yathoktaM prAk | na cApi yugapad,
tathAvidhaphalotpAdasamarthasvabhAvAnugame phalotpAdAbhAvastAvanna yujyate prAgvat | {1. atrocyate-dvitIye hi kSaNe kAryaM prajAyate |
prathame kAraNe jAtamavinaSTaM tadA ca tat ||
kSaNikatvAttu tatkAryakSaNakAle na varttate |
vRttau vA viphalaM kArya nirvRttaM tadyatastadA ||
avinaSTAdeva kAraNAt kAryaM bhavatIti na: pakSa:, na caivaM yaugapadyaprasaGga: | tathA hi–
prathamakSaNabhAvikAraNamAsAditAtmalAbhamavinaSTameva pratItya dvItIye kSaNe kArya prajAyate |
tacca tathA jAyamAnamavinaSTAdeva jAyate; prathame kSaNe tasyAvinaSTatvAt |
kAryasattAkAlaM ca na kAraNamanuvarttate; kSaNikatayA’navasthAnAt | satyAmapi cAnuvRttau na
tadAnIM tasya kAraNatvam; niSpanne kArye tasyAkiJcitkaratvAt | -ta.saM. pa., bhAga 1,
509-510 kA., pR. 217 |}
ananugame ca prAksvabhAvatAhAni: | kramayaugapadyAbhyAM vyatirikto nAstyeva
kazcidAkArAntara:, ya: syAdarthakriyAyAM prabhaviSNu:, parasparaparihArasthita-
lakSaNatvAttayo: | ata eva yAvanta: paraparikalpitA AkAzAdayo’kSaNikA
bhAvAste sarve arthakriyAsAmarthyarahitatvAd abhAvavyavahAraviSayA ucyante
paramavicakSaNairbauddhairiti | zazaviSANAdAvapi abhAvavyavahAraprajJapti: arthakriyAyAM
sAmarthyAbhAvamAtranibandhanaiva, etadbalenArthakriyAsAmarthyaviSayikA khalu
bhAvavyavahAraprajJapti:, parasparaparihArasthitalakSaNatvAd bhAvAbhAvayo: |
evaMvidhe sarvasAmarthyazUnye zazaviSANAdyavizeSe’pi ‘bhAva:’ iti nAma
vyavahAre sati nAsti nAmni vivAda: | tathApi arthakriyArthino hi prekSAvanta:
@121
api tu khalu puna: subhUte na bodhisattvena vastupratiSThitena
dAnaM dAtavyam, na kvacitpratiSThitena dAnaM dAtavyam |
tathAvidhAnupalambhasvabhAve vandhyAputrAdyavizeSe ca bhAvavyavahAro na yujyata
ityAhu: | ata eva nAsiddho hetu: | na cAnaikAntika:, AkAzAdiSvapi
kartRtvaprasaGgAt | sapakSe sattvAnna ca viruddha: | tasmAdAtmano lakSaNAntarAbhAvAd
vandhyAputrasadRza eva | vinazvaratve sati skandhAntargatA eva pudgalA: prasajyeran,
sarvasaMskRtAnAM skandhasaMgRhItatvAt | athAvinazvaratve tAvat
skandhAntargatadharmavisadRzatvAdarthAntarA eva te bhaveyuriti doSo’yamuktapUrva eva |
ato nAsti kazcidanirvacanIyo bhAva iti | ata: ‘sarve dharmA nirAtmAna:’ iti
bhagavata: siMhanAda: samastatairthikakuJjaravRndAnAM bhIkara:, anavamardanIyatvAt |
alamativistareNa |
2. pAramitAyoga-sthAnam :
pAramitAyogamadhikRtyAha- api tu khalu puna: ityAdi | etacca
padadvayaM sAmAnyavizeSasvabhAvAtmakaM draSTavyam | dAnaM dAtavyaM na tu-
vastupratiSThitena bodhisattvenetyartha: | dAnam ityanena trividhadAnamadhikRtya SaT
pAramitA darzitA:, na tu dAnamAtram | tatrAmiSadAnena dAnapAramitA nirdiSTA,
abhayadAnena tAvad zIla-kSAntipAramite, dharmadAnena tu vIrya-dhyAna-prajJApAramitA: | {1. ye sada pAramitAsu carantI te pratipanna iho mahAyAne |
-zi. sama.. pa. 6. mi. pra., 1960 |}
vIryAbhAve dharmAdAna-pravacanayo: parikhinnatvAnna dharmaM dezayet | dhyAnAbhAve
zraddhAtirekakarmAbhilASatayA saMkliSTA bhaved dezanA | prajJAyAzcAbhAve sa tad
viparItatayA dharmaM dezayet | tasmAt trayAbhAve na sidhyati dharmadAnam | vIryaM
sarvatragamityapare |
dAnaM dAtavyam ityanena SaTsu pAramitAsu chanda-praNidhAnAbhyAM kathaM
sthAtavyamiti nirdiSTam | na vastupratiSThitena ityAdinA’tra yogasamApattyA
@122
kathaM pratipattavyamityAveditam | evaM hi bodhisattvena dAnaM dAtavyam {1. dAnaM hi bodhisattvasya bodhiriti | -ratna. sU. (uddhRtam- zi. samu., 1 pari., pR. 22),
##Toh: 231 Sde bka (mdo Sde, wap. 12)}
ityAdinA vikSepaM nigRhya kathaM cittaM pragrahItavyamityetannirdiSTam | tatra na
vastupratiSThiteneti prajJApAramitAyAM yogasya yAthAvattvaM tAvannirdiSTam |
tatra deya-dAyaka-pratigrAhakAdivastuSu yattattvato’bhinivezanaM tat
pratiSThAnam | yadi bodhisattva: vastunyabhinivizya pAramitAyAM yuJjIta, mithyAyogo
bhavet, paramArthata. kasyacidapyabhinivezyavastuna: sarvathA’bhAvena
viparItAbhinivezAt, tatsAdhakabAdhakapramANAbhAvabhAvatazca |
tathA hi- parai: paramArthata iSTA vijJAnavyatiriktA arthAstAvanna
pratyakSasiddhA:, arthAntareNa jJAnena grahaNAyogAt | arthe sati sAkAreNa nirAkAreNa
anyAkAreNa vA jJAnena grahaNamiti traya: pakSA:{2. anirbhAsaM sanirbhAsamanyanirbhAsameva ca |
vijAnAti na ca jJAnaM bAhyArthaM kathaJcana ||
na nirAkAreNa nApi sAkAreNa nApi viSayAkArAdanyAkAreNa bAhyasya grahaNaM yuktam,
anyazca prakAro nAsti | -ta. saM. pa., bhAga 2, 1998 kA., pR. 682. bau. bhA. pra.,
1982 ; puna:- tadAkAreNa nirAkAreNa anyAkAreNa ca jJAnena grahItumazakyatvAdyathAkramaM
vAcyam | -Aloka: pa 392 darabhaMgA saMskaraNam 1960 |} | tatra tAvanna sAkAreNa
citravarNAdidarzanakAle ekajJAnAbhinnatvAdAkArANAmapyekatvaM prasajyeta, athavA
AkArAbhinnatvAdAkAravajjJAnasyApyanekAtmakatvaM prasajyeta |
anekatvaM tAvanna yujyata eva, ekaikaparamANugrAhyajJAnAnubhavAbhAvAnna sidhyati
tAvajjJAnasyaikatvam, tadasiddhAvanekatvamapi khalvasiddham, ekaikasaMhatisvarUpatvAd
anekasya | citrAkAravyavasthApanAyai anekajJAnotpAdaparikalpanayA’pi jJAnasya
viSayaM vyApya sthitatvAd grAhakajJAnAnAmutpAdo’pi na sambhavati,
amUrttatvAjjJAnAnAm |
anyacca, sArUpyaM tAvadekadezena bhavet sarvAtmanA vA | tatra na tAvat
sarvAtmanA- arthavajjJAnasyApi jaDasvabhAvaprasaGgAt | na caikadezena- ekasya
tAvanniravayavatvAd | vyAvRttibhedenAMzopacAre’pi vastvAdisArUpyadharmANAM sarvatra
@123
vidyamAnatvAt sarveNa sarvamavagamyeta | atha tadutpannaM tatsArUpyaM cetyetaddvayena
vedayatIti arthasArUpyasya samanantarapratyayasyApi grAhakatvaprasaGga: |
satyapi sArUpye paramArthata: bAhyArtho na pratyakSasiddha:, nIlAkArAtmano
jJAnasya svasaMviditatvAt | yato hi pratyakSaiva nIlAdivijJaptirnAparA | yattad
vijJAnaM tadevArthagrAhakamiti cet ? bhavatu nAma prajJaptita:, na tu paramArthatastad
vedanam, AtmAkArasya svasaMviditatvAt, atyantaparokSatvAdarthAnAM kathaM tadAkAraM
jJAnaM bhavediti | svAkArAdhAnena tAvadutpAdako heturnaiva niyamena sidhyati,
vyabhicArAt |
paramANava: khalunaiva sthUlapratItiviSaya:, sUkSmatvAtteSAm | na ca saMhitA:,
tebhyo’narthAntaratvAt vikalpaviSayANAm asattvAcca | saMhatArthAntaratve pRthak
pratibhAsa: syAt | AvRtAnAvRtayozca virodhAnnaiva tAvad yujyata ekatvam |
anekatve saMghAtasya paramANureva sa syAnna tvarthAntara: |
na ca tAvannirAkArapakSa:- nIlAdiSvakiJcitkaratvAttasya | bhAvamAtreNa
vedane sati sarvai: sarvavedanaprasaGga:, aviziSTatvAt sarvasya | ato 
nIlasaMvedanamidam, na pItamiti vyavasthA na syAt, vyavasthAyA: kasyApi
hetuvizeSasyAbhAvAt | vizeSasya kasyacidabhyupagame sa eva tAvat
sAkAratvAbhyupagama: | pratItisvabhAvamAtre tAvad vizeSAbhAvAjjJAnAtmani
nAkArAtiriktaM bhedakamanyat syAt |
naivAnyAkArapakSa:, atiprasaGgAt | evaM hi sati rUpaviSayakamAkAravijJAnaM
tAvat parIkSAmarhati, tathA hi-na tAvat pratyakSato’rtha: sidhyati, nAnumAnAdapi |
apratyakSasyArthasya jJAnasya ca kenApi hetunA sambandhAsiddhe: | phalajJAnAd
bhinnasya kAraNamAtratvAnumAne neSTasiddhi:, itarasya samanantarapratyayasya 
vidyamAnatvAt | itarat pramANaM nAsti, ato tAvannaiva sidhyati bAhyo’rtha: |
na tAvat paramArthata: jJAnasvabhAvatA pratyakSeNa sidhyati, advaitasvabhAvatAyA
asaviditatvAt, anyathA na ko’pi tattvadraSTA syAt | nAnumAnenApi
evavidhenAkAreNa kasyApi heto: sambandhasyAsiddhe: |
nanvevaM kathaM saMklezavyavadAne syAtAmiti cet ? na, tvanmate tAbhyAM saha
tasya kasyavidapi sambandhasyAsiddhatvAt | tayo: paramArthata: kvacidapi vastuni
@124
sambandhAsiddhe: | na tAvat tadutpattilakSaNasambandha:, sarvathA parokSatvAttasya |
parokSeNa saha sambandhastu na kenApyarvAgdarzinA grahItuM zakyate | 
avidyAdInAmavicAraramaNIyatve’pi saMklezamUlatve nAsti virodha:, avidyAdau
vicAreNa tRSNAnivRttau vyavadAnam, tato vipakSabhUtalakSaNam avicAraika-
ramaNIyamupapadyate, tadA paramArthato vastvabhAvena kathaM tayorapyabhAvaprasaGga: | ye
etayorekAntena nirhetukatvamabhyupagacchanti, teSvevAya prasaGga:, na tu saMvRtita:
pratItyasamutpAdavAdiSu |
ata eva paramArthata: bhAvasvabhAvasAdhakaM kiJcidapi pramANaM nAsti,
astyeva ca bAdhakam | ityevaM tAvat- yadekAnekasvabhAvavigata tat paramArthato
ni:svabhAvam, gaganAravindavat{1. ni:svabhAvA amI bhAvAstattvata: svaparoditA: |
ekAnekasvabhAvena viyogAtprativimbavat || - ma. a., 1 kA. (uddhRtam- bo. ca., 9/2),
##Toh: Sde bstan (Dbuma, Sa p. 53)} | parairiSTA: sarve jJAnajJeyAtmakA: bhAvAkArA:,
ekAnekasvabhAvazUnyA ityato vyApakAnupalabdhi:, ekAnekAbhyA vyAptatvAt
svabhAvasya | dvayametat tatra nAsti | eva tAvad rUpAdyAyatanAnA bAhyavastUnAM
naikatvam, AvRtyanAvRtyorviruddhadharmayostatropalabdhe: | api ca, viruddhadharma-
saMsarge’pyekatve vizvamapyekadravyaM syAt | tato yugapadutpattivinAzau syAtAm |
nAnekatvamapi, tathA hi- anekasmin vibhajyamAne sati vibhaktA:
paramANava eva syu:, tatazca paurvAparyAvasthAnaM na syAnniravayavatvAt paramANUnAm,
cittacaitasikavat | tato dizaM vyApya avasthitA na pratibhAseran | ata eva
digbhAgabhedo’bhyupagantavya eva | sati cAbhyupagame kathaM nAma bhavedekatvam | {2. SaTkena yugapadyogAt paramANo: SaDaMzatA |
SaNNAM samAnadezatvAt piNDa: syAdaNumAtraka: || -viMzikA, 12 kA. ; api ca
tulanIyam- aNUnAM pUrvAparasthitAnAM pUrvAdidigbhAgatvena vibhidyamAnAnAm
asiddhAvapyaNusaMcayAtmakatve nAnekasvabhAvo yukta:, na caikAnekasvabhAvavyatirekeNApara:
kazcid bhAvasvabhAvo’stIti ni:svabhAvA evAmI paramArthata: svapnAdyupalabdharUpAdivad
rUpiNo bhAvA: | etacca bhagavataiva coktam AryalaMkAvatAre (2 pari. pR. 24) “go
viSANaM punarmahAmate, aNuzo’pi vibhidyamAnaM nAvatiSThate | punarapyaNavo’pi bhidyamAnA
aNutvalakSaNena nAvatiSThante” iti | -bhA. kra., pR. 179 (ti. saM. saMskaraNam)}
ata: siddha eva tAvadekAnekasvabhAvavirahatvaM bAhyArthAnAm |
@125
nIlAdipratibhAsino jJAnasyApi naikasvabhAvatvam, citrAkAra-
grAhitayA’vabhAsyamAnatvAt, bhinnasantAnavarttyanekavijJAnakSaNavat | {1. citrAvabhAseSvartheSu yadyekatvaM na yujyate |
saiva tAvatkathaM buddhirekA citrAvabhAsinI || -pra. vA., 2/208 kA., bau. bhA. pra. ; api
ca tulanAyam- ye cArUpiNaste’pi tathaiva vicAryamANA ni:svabhAvA eva | tathAhi,
bAhyasya nIlAderarthasyAbhAvAt sAmarthyata eva vijJAnAdayo’rUpiNa: skandhA nIlAdirUpeNa
pratibhAsanta ityabhyupeyam | uktaM ca bhagavatA- “bahirdhA nAsti vairUpaM svacittaM dRzyate
bahi:” | iti | (la. sU., 10/489) tatazca nIlAdicitrAkAranirbhAsatayA
grAhyagrAhakAkAranirbhAsatayA naikasvabhAvA amI yuktA: | na caikasyAnekarUpatA yuktimatI,
ekAnekavirodhAt | ekasya kasyacit svabhAvasyAsiddhAvanekarUpatA’pyayuktimatI,
ekasamUharUpatvAd anekasya | -bhA. kra., pR. 179-180 (ti. saM. saMskaraNam) |} yathAsaMkhyam
anekavijJAnAni yugapat pravartanta ityapi vaktuM na yujyate niravayavAnAmamUrtAnAM
khalu paurvAparyAvasthiterayuktatvAt | tathAvasthAnAbhAve na tathAvabhAsa: |
atha syAt- vijJAnaM tvekameva, mithyAkArANAM tatrAvabhAsyamAnatvAnna
nAnAtvadoSa iti cet ? sati caivaM kathaM te tatra bhAseran mRSA: | avabhAsa iti
prakAzAtmaka ucyate | tasya jJAnagatadharmatve sati mithyAkArANAM
zazaviSANAdivadatyantAbhAva: syAditi kathamavabhAseranniti |
tata: prakAzAtmakAkArebhya: mRSAtvenAbhyupetebhya: kastAvadanya: jJAnasvabhAva:
sadbhUtaste’vaziSyate, prakAzAtmalakSaNatvAd vijJAnasya | nIlAdayo’pi
prakAzAtmakA: svabhAvenAvabhAsyamAnatvAt | nIlAdInAM svasvabhAvAd bhinnaM
yadanyat prakAzarUpamiti sadbhUtaM kimapi nAsti, anyavyavacchedApekSayA vizeSe
prAyazo vyavahArAt |
vizeSANAM mithyAtve sarveSAM mithyAtvamativispaSTaM syAt | nirAkArasya
(mithyAkArasya) satyAkArAtmani (sAkArAtmani) jJAne kathaM niyamenAvabhAsa: syAt,
tayostAvat tAdAtmyalakSaNo vA tadutpattilakSaNo vA sambandha eva nAsti |
sambandhAbhAve na khalu yujyate’vabhAsanam, atiprasaGgAt | ata eva nAsti
tAvadasiddho hetu: | bhAvAnAmanyAkArAbhAvAnnApyanaikAntika: | na cApi viruddha:,
sapakSe sattvAt | ata evaM yathA yathArthAzcintyante vizIryante tathA 
tathA | {2. yathA yathArthAzcintyante vizIryante tathA tathA | -pra. vA., 2/209 kA. |} tathA coktam- 
@126
vastusvabhAvacintAyAM yathA na satsvabhAvatA |
ekAnekasvabhAvo’pi na teSAM vidyate tathA ||
api cAryalaGkAvatAre bhagavatoktam {1. laMkAvatArasUtram, 10/709, 2/173 |}
yathA hi darpaNe rUpamekatvAnyatvavarjitam |
dRzyate na ca tannAsti tathA cotpAdalakSaNam ||
buddhyA vivecyamAnAnAM svabhAvo nAvadhAryate |
tasmAdanabhilApyAste ni:svabhAvAzca dezitA: ||
tathA cAryasamAdhirAjasUtre’pi | {2. samAdhi. sUtram, 9/22 |}
yathaiva Ardra kadalIyaskandhaM sArArthika: puruSu vipATayet |
bahirvA adhyAtma na sAramasti tathopamAn jAnatha sarvadharmAn ||
tasmAt sarvabhAvAnAM mAyAvadavicAraramaNIyatvAdanabhinivezena dAnaM dAtavyam,
na tu vastupratiSThitena ityayamartho’tra yuktisaGgata: | evaM dAnAdiSu yathA
yogastathA Adarzita:, nAnyatra | {3. dAnaM saMbuddhabodhiprAptaye prathamaM kAraNam, puNyasaMbhArAntarbhUtatvAt | tacca zIlAlaMkRtameva
sugatiparamparAM sukhabhogopakaraNasampannAmAvahadanuttarajJAnapratilambhahetu: | kSAntirapi
tadvipakSabhUtapratighapratipakSatayA dAnazIlasukRtamayaM saMbhAramanupAlayantI sugatatvAdhigataye
saMpravartate | etacca zubhaM dAnAditritayasaMbhUtaM puNyasaMbhArAkhyaM vIryamantareNa na bhavatIti
tadapi ubhayasaMbhArakAraNatayA sarvAvaraNaprahANAya samupajAyate | samAhitacittasya ca
yathAbhUtaparijJAnamutpadyata iti dhyAnapAramitApi anuttarajJAnaheturupapadyate | evamete dAnAdaya:
satkRtya saMbhRtA api prajJAmantareNa saugatapadAdhigamahetavo na bhavantIti nApi
pAramitAvyapadezaM labhante | prajJAkRtaparizuddhibhAja: puna: avyAhatodArapravRttitayA
tadanukUlamanuvartamAnA: taddhetubhAvamadhigacchanti, pAramitAnAmadheyaM ca labhante | tathA
dAtRdeyapratigrAhakAditritayAnupalambhayogena prajJAparizodhitA: sAdaranirantaradIrghakAlam
abhyasyamAnA: prakarSaparyantamupagacchanta: avidyApravartitasakalavikalpajAlamalarahitaM
klezajJeyAvaraNavinirmuktamubhayanairAtmyAdhigamasvabhAvaM sarvasvaparahitasaMpadAdhArabhUtaM paramArtha-
tattvAtmakaM tathAgatadharmakAyamabhinirvartayantIti prajJApradhAnA dAnAdayo guNA ucyante |
-bo. ca. paM., 9/1 pR. 168, mi. saM. 1960 |}
yadi paramArthata: kasyacidapi vastuno bhAvAbhAvAd vastupratiSThitena
dAnaM na dAtavyam, tadA avastvabhinivezena tu dAnasya kathaiva kA, ata eva na
@127
na rUpapratiSThitena dAnaM dAtavyam | na zabdagandharasa-
spraSTavyadharmeSu pratiSThitena dAnaM dAtavyam | evaM hi subhUte
bodhisattvena mahAsattvena dAnaM dAtavyaM yathA na nimittasaMjJAyAmapi
pratitiSThet |
kvacitpratiSThitena ityuktam | bodhisattvenAbhAvavikalpo’pi prahAtavya:,
bhAvagrAhAbhAve sati tasyApyabhAvAt | {1.kAtyAyanAvavAde cAstIti nAstIti cobhayam | pratiSiddhaM bhagavatA bhAvAbhAvavibhAvinA |
-astIti, kAzyapa, ayameko’nta: | nAstIti, kAzyapa, ayameko’nta: |…
-ma. zA. vR., pR. 117, bau. bhA. pra., 1983 |} saMvRtau tAvad deyadAyakAdayo bhavantyeva |
tato vastuno’bhAve’pi tAvadabhinivezo na yujyata evetyabhiprAya: | na rUpa-
pratiSThitena ityAdinA bodhisattvena na kvacitpratiSThitena dAnaM dAtavyamityeva
vistareNAbhihitam |
dharma: ityanena zabdena dharmAyatanaM parigRhyate, Ayatanena prapaJca: 
abhivyajyate, atazcakSurAdIni AdhyAtmikAyatanAni nocyante | anutpAdAdayo
vikalpA api na karaNIyA iti nidarzanArthaM subhUte, {2. zobhanA araNAvihAriNAM madhye agrA bhUti: cetasa saMpattiryasya sa subhUti: | -Aloka:,
pR. 281 |} yathA ityAdyuktam |
nimittaM tu vastusvalakSaNaM liGgaM vA’nutpAdAdi, tasyodgrahaNaM saMjJA {3. nimittodgrahaNAtmikA saMjJA | -abhi. ko., 1} | tatra
nirvikalpantu apratiSThitam | ata eva na kvacit pratiSThitena iti nirdiSTam |
athavA samagreNaitena gAmbhIryamasya vyapadiSTam, adhyAropAvAdAntau pratiSiddhau ceti |
asmin darzane upalambhakAnAM jJAnapuNyasambhArapAripUriyogyatvaM pratiSidhyate,
evaM pUjAnugrahakAmyayA yad dIyate, tenAtitarAM samprasAdo janyate, {4. dIyate dAnaM pUjAnugrahakAmyayA....dra^- abhi. ko. 4/113 pR. 740 ; punazca-
yena pUjAnugrahakAmyayA’rthine’narthine vA dIyate tad dAnam | -vi. mA. si., pR. 219 |} na tu
deya-dAyaka-pratigrAhakAnupalambhe pratiSThitatvena, evaM hyabhAva:, deyAdyanupalabdhatvAd
viSayasyAbhAvAcca | prathamapakSe kenApi kasyacidapi deyasyAbhAvAt puNyAbhAva:
prasajyate, (dvitIyapakSe tAvat) bodhisattvai: yo hi sattvArthaM zrama Asthita:, 
so’pi vyartha: syAt sattvAbhAvAt | ata eva nAbhAvamAtram |
@128
tatkasya heto: ? ya: subhUte, bodhisattvo apratiSThito dAnaM dadAti,
tasya subhUte, puNyaskandhasya na sukaraM pramANamudgrahItum | tatkiM
manyase subhUte, sukaraM pUrvasyAM dizi AkAzasya pramANamudgrahItum ?
subhUtirAha- no hIdaM bhagavan | bhagavAnAha- evaM
dakSiNapazcimottarAsu adhaUrdhvadigvidikSu samantAddazasu dikSu 
sukaramAkAzasya pramANamudgrahItum ? subhUtirAha - no hIdaM bhagavan |
bhagavAnAha– evameva subhUte, yo bodhisattvo’pratiSThito dAnaM dadAti,
tasya subhUte puNyaskandhasya na sukaraM pramANamudgrahItum | evaM hi
subhUte, bodhisattvayAnasaMprasthitena dAnaM dAtavyaM yathA na
nimittasaMjJAyAmapi pratitiSThet |
bhagavatA deyAdivastUnAM dRSTatvAt, na ca viSayasyApyabhAva: | anyathA
kathaM bhagavatA’rthijanebhya: putrAdaya: pradattA iti sarvANyetAni codyAni manasi
nidhAya tatkasya heto: ? iti pRcchAyAM ya: subhUte, bodhisattva: ityAdinA
visarjitam |
ayamabhiprAya:- samyagdRSTivihitAni dAnAdIni suvizuddhatayA
viziSTeSTaphalAni abhinirvartayanti, na viparItatayA samudbhUtAni, mithyAdRSTi-
pravartitazIlAGgAdivat | deyAdivastUni yathoktanyAyena kathaJcidapyasattvAt
mithyopalabdhAnyeva, marIcikAsu udakopalambhavat | tasmAt tadudbhUta:
sarvapAramitAvidhistAvad AtmAtmIyaviparyAsodgatadAnAdivadavizuddhaheto:
sambhUtatvAt kSINabala:, deyAdyupalakSaNaprAptAnupalambhastu bhUtArthagocaratvAdaviparyasta:,
marIcikAyAmudakAnupalabdhivat | tasmAdupacitahetusambhUtadAnAdIni bRhatphalAni,
puSTabIjAbhinirvRttAGkurAdivat | ata eva anupalambhapratiSThitAni dAnAdIni
samyagdRSTisambhUtAnIti vipazcitsu prasAdAtizayaM janayanti, nAnyeSu |
tatazca dAnAdiSvapravRttatayA puNyAbhAvo deyAdInAM caikAntAbhAvo neSyate,
savRtisattvAbhyupagamAt | asamAhitAvasthAyAM mAyAvadupalambhAnna sarvatrAnupalambha: |
tadA cAdhimuktita: prAdurbhAvAdevAnupalambho vyavasthApyate | samAhitAvasthAyAm 
upalambhasyAtyantAbhAvamAtram, tadA dAnAdiSu pravRttirnAbhyupeyate prayogAvasthAyAM
@129
tatkiM manyase subhUte lakSaNasampadA tathAgato draSTavya: ?
subhUtirAha- no hIdaM bhagavan, na lakSaNasaMpadA tathAgato draSTavya: ? {1. jozI saMskaraNe idaM vAkyaM nopalabhyate, vaidyasaMskaraNe bhoTasaMskaraNe copalabhete |
prastutA TIkAyAmapi ayaM pATha upalabhyate | ata eva mayA’pi TIkAnusAramupAdatta: |}
tatkasya heto: ? yA sA bhagavan lakSaNasaMpattathAgatena bhASitA
saivAlakSaNasaMpat | evamukte bhagavAnAyuSmantaM subhUtimetadavocat–
yAvatsubhUte lakSaNasaMpat tAvanmRSA, yAvadalakSaNasaMpat tAvanna mRSeti hi
lakSaNAlakSaNastathAgato draSTavya: |
vyutthitAvasthAyAM vA kriyayopAlambho na yujyate | ato mahAphalatvAya
pAramitAyogasyaudAryamabhidhIyate | saMvRtau kAryakAraNabhAvasyopadarzanAd
apavAdAnto’pi niSidhyate |
3. rUpakAyAptikAmatA-sthAnam :
tridhA puNyamAkAzasamaM bhavati- sarvatragodArAkSayatvai: | laukikalokottara-
puNyaprasavanAt sarvatragatvam, laukikaM tAvat puNyamasamAhitAvasthAyAM prasUyate,
lokottaraM tu samAhitAvasthAyAmeva | viziSTa-viziSTataragamanAdudAratvam |
yAvatsaMsAramaparyAdAnAdakSayatvam | tadabhAvAnna rUpapratiSThitena dAnaM dAtavyamiti
bodhisattva: tathAgatarUpakAyAptikAmanayA dAnAdiSu kathaM pravarteteti cediti 
codyamAzaGkya tatkiM manyase subhUte ityAdinA rUpakAyAptikAmatA sthAnaM
nirdiSTam | arthato’tra rUpakAye tathAgatatvAbhimAnalakSaNo vipakSo’pAkriyate |
lakSaNasampadA {2. atra vajracchedikAyA prasaGge mahApuruSANAM dvAtriMzallakSaNAnyeva lakSaNasampadA |} iti nimittamAtrAbhidhAnena tathAgatasya nikhilo rUpakAya:
lakSaNAnuvyaJjanairalaGkRta: paridIpita: |
tatra lakSaNAni tAvat cakrAGkahastapAdatAdIni dvAtriMzat padabAhulyabhiyA
nollikhyante, sUtreSu yathoktAni tathaivAvadheyAni {3. dra^- dha. saMgra, (ma. sU.saM.) pR. 334 ; abhi. samaya. pR. 85, ti. saM. saM., 1977 ;
a.vi. sU., pR. 53, Aloka:, pR. 537; mahA.vyu., ##Toh: Sde bstan (Sna 
Tsogs, Cap. 7)} | 
sthAnasthottaptapUrNatvena niSpatti: | {4. tu^- sthAnasthottaptapUrNatvena niSpatte: | -Aloka:, pR. 299} 
@130
evamukte AyuSmAn subhUtirbhagavantametadavocat- asti bhagavan,
kecitsattvA bhaviSyantyanAgate’dhvani pazcime kAle pazcime samaye
azItiranuvyaJjanAni tAmravarNanakhAdIni, yathAsUtraM jJAtavyAni | {1. dha. saMgra., (ma. sU. saM.) pR. 336 ; abhi. samaya., pR. 87 ; Aloka:, pR. 539 ;
a.visU. pR. 63, 308 ; ##Toh : Sde bstan (Sna Tsogs, Ca p. 9).} tAni lakSaNAdInyapi
mAyAnirmitabuddhalakSaNavanmithyaiva | ata eva tathAvidhe rUpakAye chandapraNidhAnAbhyA
sthAtavyamiti nirdeza: |
athemAni lakSaNAni paramANusaJcayasvabhAvAni vA tadArabdhAvayavirUpANi vA
bhaveyuriti ? na tAvat prathama: pakSa:, paramANUnAM pUrvameva nirastatvAt | nApi
dvitIya, asati cArambhake tadArabdhAvayavino’pyabhAvAt, pUrvoktAvaraNAdi-
viruddhadharmopalambhAcca | taduddiSTenAbhihito’bhiprAya: | etad vicintya
subhUtirAha no hIdam iti vyaktIkRtam |
yadi lakSaNAni mRSA bhaveyustarhi kathaM bhagavatA tattatsUtreSu lakSaNAni
samupadiSTAnIti cintayan tatkasya heto: iti pRSTvaivaM saivAlakSaNasampad
ityAha | sA lakSaNasampat tAvannoktA paramArthata: | mAyAnirmitabuddhavadityanena
mRSAsvabhAvatvamAtramuktamityartha: |
AryasubhUtinoktamevArtha paripUrayituM bhagavatA yAvat ityAdyAha |
yAvallakSaNasampad iti paramArthato yAvallakSaNasampatsvabhiniveza:,
tAvanmithyAbhiniveza evetyartha:, yathoktameva pUrvam | yAvallakSaNasampad iti
tadviparItatayA abhihitetyavagantavyam | etena yogasamApattyA kathaM
pratipattavyamiti taddezitam | kathamantadvayaM parivarjya cittaM pragrahItavyamiti
tannirdiSTam | evam iti mAyAnirmitabuddhavallakSaNatastathAgato draSTavya: |
anenApavAdAnto nirAkriyate, saMvRtau bhagavato rUpakAyasyApratyAkhyAnAt | alakSaNaM
tAvat paramArthe draSTavyam, kasyApi lakSaNasyAsiddhatvAt | anena tAvat
samAropAnto nirAkriyate | tathAgatasya rUpakAyAvAptaye praNidhAnaistvaudAryamuktam |
tadanupalambhatayA ca gAmbhIryam | rUpakAyAptikAmatAsthAnaM tAvaduktam |
@131
pazcimAyAM paJcazatyAM saddharmavipralopakAle vartamAne, ye
imeSvevaMrUpeSu sUtrAntapadeSu bhASyamANeSu bhUtasaMjJAmutpAdayiSyanti ?
bhagavAn Aha- mA subhUte tvamevaM voca: | asti kecatsittvA
bhaviSyantyanAgate’dhvani pazcime kAle pazcime samaye pazcimAyAM
paJcazatyAM saddharmavipralope vartamAne, ye imeSvevaMrUpeSu sUtrAntapadeSu
bhASyamANeSu bhUtasaMjJAmutpAdayiSyanti | api tu khalu puna: subhUte,
bhaviSyantyanAgate’dhvani bodhisattvA mahAsattvA: pazcime kAle
pazcime samaye pazcimAyAM paJcazatyAM saddharmavipralope vartamAne
guNavanta: zIlavanta: prajJAvantazca bhaviSyanti, ye imeSvevaMrUpeSu
sUtrAntapadeSu bhASyamANeSu bhUtasaMjJAmutpAdayiSyanti |
4. dharmakAyAptikAmatAsthAnam : (a) pravacanadharmakAya:
dvividha: khalu dharmakAya: - pravacanadharmakAya:, adhigamadharmakAyazca {1. zAsanaM dvividhaM zAsturAgamAdhigamAtmaka: | -abhi. ko., 8/39} |
adhigamadharmakAyo’pi dvividha: - jJAnahetuka: puNyahetukazca | tatrAnAgate puruSeSu
paJcakaSAyANAmAdhikyAdevaMvidhadharmaratnasya atyantagambhIrodAraphalatvAt pravacana-
dharmakAye’nAptatvAzaGkayA asti iti pRSTavAn | asti iti padaM tu kecit
sattvA: ye imeSvevaMrUpeSu sUtrAntapadeSu bhASyamANeSu
bhUtasaMjJAmutpAdayiSyanti ityarthapadena yojyam | pazcimAyAM paJcazatyAm
ityatra zatAnAM paJcakaM paJcazatI, bhagavatAM zAsanaM paJcazatavarSANi sthAsyatIti
prasiddhe: | ata eva pazcimeti vizeSaNaM vihitam | tasmin kAle
paJcakaSAyANAmadhimAtratA bhavati |
saddharmavipralopastAvad adhimukti-vAcana-svAdhyAya-upadeza-AkhyAna-
zravaNa-cintAdInAM hAni: | evaM iti gambhIrodArArtha: | sUtrAntapadeSu iti
sUtrAntadezanAvAca:, tAbhirarthasya pratipAdyamAnatvAt jJApyamAnatvAcca | anena
nimittamAtrAbhidhAnena samastapravacanadharmakAyastAvat paridIpyate | athavA sUtrAntapadeSu
ityabhidhIyamAnArthakeSu | asmin kathane ‘evam’ ityanena tAvad
gambhIraudArye yojanIye | bhASyamANeSu iti prathamatayA abhidhIyamAneSu | dvitIyatayA
@132
na khalu punaste subhUte, bodhisattvA mahAsattvA ekabuddhaparyupAsitA
bhaviSyanti, naikabuddhAvaropitakuzalamUlA bhaviSyanti | api tu khalu
puna: subhUte, anekabuddhazatasahasraparyupAsitA anekabuddhazata-
sahasrAvaropitakuzalamUlAste bodhisattvA mahAsattvA bhaviSyanti, ye
imeSvevaMrUpeSu sUtrAntapadeSu bhASyamANeSu ekacittaprasAdamapi
pratilapsyante |
arthapratipAdakeSvityartha: | arthato’viparyayastastasaMjJaivAtra bhUtasaMjJetyabhidhIyate na tu
zabdAbhinivezamAtram ‘ayaM bhUta:’ {1. abhUtavinivRttaye bhUtokti: | bhUtazabdanirdezo’bhUtasya nityasya nivRttyartham | -pra. vA.
1/9 pR. 9, bau. bhA. pra. 1968 |} iti saMjJA | anena tAvadarthasiddhau abhUtasaMjJA
nirAkriyate |
sarvatrApratihatajJAnena tAn bhAvina: (sattvAn) pratyakSavad dRSTvA bhagavAn
subhUtisaMzayaM parihartuM bhaviSyanti ityAha | mahAsattvA: iti teSAM
bodhisattvaguNAnAM sampradarzanArthamuktam | te’pi yathA pratipannA:, yAdRzena ca hetunA
sampratipannA:, yAdRzena kalyANamitreNa parigRhItA:, yathA vA bhUtasaMjJayA
saMjJitAstAn bhagavAn paridIpitavAn | zIlavanta: guNavanta: prajJAvantazca {2. zikSayopAsanAtpUrvaM kuzalasyAvaropaNAt |
zIlavanto’nyabuddheSu guNavantazca kIrtitA: ||
sapudgaleSu dharmeSu saMjJAyA viprahANata: |
prajJAvantazca saMjJAyA aSTadhASTArthabhedata: ||
-tri. pra. kA., ti. saM. pra., 1978 |}
ityanena tu kramazo’dhizIlAdhicittAdhiprajJAzceti zikSAtrayapratipattisamanvitA:
nirdiSTA: | zIlaprajJayozca pRthaguktatvAd guNastAvadatra dhyAnajo grAhya:,
gobalIvardanyAyeneti |
klezavati pazcimakAle tu kathaM tathAvidhazIlAdiguNavanto bhaviSyantIti
cintayitvA subhUte ityAdyAha | paryupAsitA: iti cIvara-piNDapAtAdibhi:
paryupAsitA:, chatradhvajapatAkAdibhizca pUjitA bhaviSyanti | avaropitakuzalamUlA:
tAvadavavAdamanuzAsanIM ca zirasAdAya zIlAdiguNasampadbhya: prayatnavanto
draSTavyA: | teSAM tato’pi bahutaraM puNyamabhidhAtuM anekabuddhazatasahasra: ityuktam |
@133
jJAtAste subhUte, tathAgatena buddhajJAnena, dRSTAste subhUte, tathAgatena
buddhacakSuSA, buddhAste subhUte, tathAgatena | sarve te subhUte,
aprameyamasaMkhyeyaM puNyaskandhaM prasaviSyanti, pratigrahISyanti | tatkasya
heto: ? na hi subhUte, teSAM bodhisattvAnAM mahAsattvAnAmAtmasaMjJA
pravartate, na sattvasaMjJA, na jIvasaMjJA, na pudgalasaMjJA pravartate | nApi
teSAM subhUte, bodhisattvAnAM mahAsattvAnAM dharmasaMjJA pravartate, evaM
nAdharmasaMjJA | nApi teSAM subhUte, saMjJA nAsaMjJA pravartate |
anena teSAM hetusiddhi: saMdarzitA | jJAtAste tathAgatena iti nAmAnyAzayAzca |
dRSTAste tathAgatena iti kAyA: |
anena tAvat kalyANamitraparigRhItA iti darzitam | tacca samprasthitAnAM
protsAhanArtham, viprasthitAnAM hrIsaJjananArthamAha | anyathA sarveSAM jJAnAt sarvajJo
bhagavAniti dezanayA ko vizeSo bhavet, athavA tatteSAM bhavyatvaM yat
tatpramukhaM kRtvA dezanA pravartitetyavagantavyam | bhavyA jJAtA iti vAkyazeSa: |
atasteSAmazeSaM puNyaskandhasaGgrahaM darzayituM sarve te sattvA: ityAha |
prasaviSyanti iti puNyotpAdakAla:, pratigrahISyanti iti nirodhakAle
tadvAsanA: parigrahISyanti |
ebhi: sarvairabhUtasaMjJAM nirAkRtya bhUtasaMjJotpAdane chandapraNidhAnAbhyAM
sthAtavyamityAdarzitaM tathA sthAnasyAsyaudAryamapi paridIpitam | tatkasya heto: ?
te anekabuddhazatasahasraparyupAsitA: kathaM jJAsyanta iti jJApakahetau paripRSTe’tra
teSAM bodhisattvAnAM mahAsattvAnAm ityAdyAha | anena tAvat yogasamApattau
kathaM pratittavyamityetat prakAzitam, gambhIratA cApyabhihitA |
ahamityAtmagrahaNam AtmasaMjJA sA | mameti grahaNaM sattvasaMjJA,
tasyaivAtmana A sthitiM parigraha: jIvasaMjJA, puna: puna: gatiSu gamanAdAnaM
pudgalasaMjJA | yadi nAsti AtmAdisaMjJA tarhi kiM zrAvakAdivad asti
rUpAdidharmasaMjJA ? iti cintAyAM na dharmasaMjJA ityuktam | paramArthata:
kasyacidapi dharmasyAbhAvAdityabhiprAya: |
@134
atha kim ucchedavAdinAmiva abhAvasaMjJA ? iti cintAyAM evaM
nAdharmasaMjJA pravartate ityuktam | saMvRtau avicAraramaNIyatayA dharmANA sadbhAvAt
saMvRtipathasthitebhyastAvad adharmasaMjJA naiva yuktimatI, na tu paramArthajJAnasthitebhya: |
tanniSedhAnna kazcid dharma upalabhyate yatrAdharmasaMjJA pravarteta, dharmAgrahaNe
tadabhAvAt | viSayAbhAvaniSedhastu na kutrApi sambhavati, tadyathA satye’pi
vijJaptimAtre vijJaptimAtrateyamiti vikalpayan na vijJaptimAtratAyAM sthita:, {1. yAvad vijJaptimAtratve vijJAnaM nAvatiSThati |
grAhadvayasyAnuzayastAvanna vinivartate ||
vijJaptimAtramevedamityapi hyupalambhata: |
sthApayannagrata: kiJcit tanmAtre nAvatiSThate | dra^- triM. vi. mA. si., 26,27 kA. |
evameva satye’pyadharme’dharmabodhasya tatrAvasthAnAsambhavAt sarva samAnam |
yadyAtmAdInAmayasya tadA tatra tatsaMjJAyA apravRttau satyA ‘Atmaiva
rUpamidam’ ityAdikaM nAmamAtramiti nAmAbhinivezasaMjJA teSAM bhavediti matvA
saMjJA’pi ityuktam | nAmnastAvad rUpaskandhAntarbhUtatvAd rUpAdivad
mithyAtvameva, viprayuktamapi {2. saMprayuktaviprayuktacaitasikA: ? viprayuktAstu saMskArA....-abhi. ko., 2/35 |} prajJaptimAtramiti | tasmAt saMjJA’pi mithyAbhiniveza
evetyabhiprAya: |
yadyevaM tarhi tasyAmavasthAyAM sarvasaMjJAvigamAd mRta-nirodhasamApanna-
pudgalavad {3. AyurUSmAtha vijJAnaM yadA kAyaM jahatyamI |
apaviddhastadA zete yathA kASThamacetana: ||
dra^- (uddhRtam) abhi. ko., 2/45, pR. 248 |} yogino’bhAva eva syAditi nApi…nAsaMjJA pravartate ityuktam |
yen ate yogino bhavanti, tacca yogijJAnaM tathyasaMvRtisvabhAvamiti | vyutthAne
zuddhalaukikajJAnamudbhavatIti, anyathA ahetukameva tad bhavet | yad yogijJAnaM
saMvRtisvabhAvaM tat kenAvagamyata iti cet ? tenaiva hetunA | yathA
pratyAtmavedyatayA pudgalanairAtmyAvabodhena AtmasthitaM pudgalanairAtmyamadhigamyate,
atrApi tattulyam | jJAnaM saMvittizca na saMvRttau nAbhyupagamyete | yoginA
svalakSaNapratyabhimukhIkaraNAt tatrasthaM nairAtmyaM nopalabhyate,
tadAnImatItAdeSAvadasaMnihitatvAdanantatvAcca |
@135
tatkasya heto: ? sacetsubhUte, teSAM bodhisattvAnAM mahAsattvAnAM
dharmasaMjJA pravartate, sa eva teSAmAtmagrAho bhavet, sattvagrAho jIvagrAha:
pudgalagrAho bhavet | sacedadharmasaMjJA pravartate, sa eva teSAmAtmagrAho
bhavet, sattvagrAho jIvagrAha: pudgalagrAha iti | tatkasya heto: ?
na khalu puna: subhUte, bodhisattvena mahAsattvena dharma udgrahItavyo
nAdharma: | tasmAdiyaM tathAgatena saMdhAya vAgbhASitA- kolopamaM
dharmaparyAyamAjAnadbhirdharmA eva prahAtavyA: prAgevAdharmA iti |
kathaM tarhi ? ni:svabhAvatAvicAreNa tadgocarIbhUtAnAM sarvadharmANAM sAmAnyena
nairAtmyasaGgrahAt yA khalu vyavasthA saiva yugapadupalambhanam | teSAM tajjJAnamapi
paramArthato’viSaya eva, (tathApi) satyasvapnajJAnavadavisaMvAdakatvena prAmANyaM
vyavasthApyate | sAmAnyena tatra tadAtmabhAvo’pi saMgRhyate, na tatra pRthak
tadAlambakatvam | tasmAt sati nairAtmyadvayAvabodhe teSAmanekazatasahasrabuddhAnAM
paryupAsanaM pratIyate | buddhAnAmaparyupAsanayA tAvanna sambhavati tadavabodha:
tairthikavat | sa tu saMsAre na ucito bhavatItyabhiprAya: | anayA yogasamApattyA
kathaM pratipattavyaM kIdRzyA ca bhUtasaMjJayA tat saMjJAtavyamiti saMdarzitaM
tadgAmbhIryamityapi ca paridIpitam |
AtmAdInAmasattve teSAmAtmAdisaMjJAyA abhAvAt padasamudAyAdibhi:
AtmatvaM sUktaM duruktaM ca lakSaNaM dharmAdharmasaMjJaM kiM teSu niyamena na pravartate ?
naivam, yadi bodhisattvAnAM na bhavet tatra saMjJA, (tarhi)
ayuktyupapannatIrthakaradharmAn parityajya bhagavaddeziteSu dharmeSu tadadhigamAya kathaM
chanda utpAdanIya ityAzaGkAyAM tatkasya heto: ? iti tatsamAdhAnAya sacet
subhUte ityAha |
ayamabhiprAya:- ekAnekasvabhAvavicAreNa yathA rUpAdilakSaNadharmA na
saMvidyante, tathA dezanAdharmA api | yatra dharmasaMjJA tatrAtmAdisaMjJA api nizcayena
naiva prahINA, dharmanimittagrahaNamUlatvAt tasyA: | dharmanimittagrAhakamanasikArasya
@136
tasyA eva manasikArarUpatvAt maitrIprabhRtiSu tattvamanasikArAsadbhAve nAtmadRSTi:
parihIyate | ata eva ekameva yAnam, tacca mahAyAnamityuktam | {1. mahAyAnaM mahAyAnamiti bhagavannucyate sadevamAnuSAsuraM lokamabhibhavanniryAsyati
AkAzasamatayA atimahattayA tanmahAyAnam | yathA AkAze aprameyAnAmasaMkhyeyAnAM
sattvAnAmavakAza:, evameva bhagavan asmin yAne aprameyANAmasaMkhyeyAnAM
sattvAnAmavakAza: | anena bhagavan paryAyeNa mahAyAnamidaM bodhisattvAnAM mahAsattvAnAm |
naivAsyAgamo dRzyate, naivAsya nirgamo dRzyate, nApyasya sthAnaM saMvidyate | evamasya
bhagavan mahAyAnasya naiva pUrvAnta upalabhyate, nApyaparAnta upalabhyate, nApi madhya
upalabhyate | atha samaM bhagavaMstadyAnam | tasmAnmahAyAnaM mahAyAnamityucyate |
-a. pra., pR. 12 :
AlambanamahattvaM ca pratipattyordvayostathA |
jJAnasya vIryArambhasya upAyakauzalasya ca ||
udAgamamahattvaM ca mahattvaM buddhakarmaNa: |
etanmahattvayogAddhi mahAyAnaM nirucyate || -sUtrAlaMkAra: 19/59,60 |}
api ca, bodhisattvAnAM sA dharmasaMjJA yadyavazyamanutpannadarzanamArga: syAt
tathA sati tena kathamAtmAdisaMjJA prahINA syAt ? darzanamArgapraheyatvAttasyA: |
ata: sarvametat parIkSya sa eva teSAmAtmagrAho bhavet ityuktam | tasya
taddhetutvAt tadanuzayAprahINatvAccetyabhiprAya: | anyathA tayorbhinnAkAratvAt kathaM
dharmasaMjaJaiva AtmagrAha: syAditi | dharmAstAvadatra yuktyupapannAgamalakSaNA eveSTA:,
tadviparIrA adharmA: | evaM sati tattatsUtreSu kathaM bhagavatA bodhisattvebhya:
saddharma: parigrAhayiSyate ? evamanucintya tatkasya heto: ? iti paripapraccha |
tadartha subhUte ityAdyAha | nodgrahItavya: vitathamArgeNa viparItAbhinivezalalSaNena
nodgrahItavya:, satya iti nAbhiniviSTavyamiti vAkyArtha: | abhipretasiddhyartha
kolopamadezitasya lakSaNasya na grahaManiSeSha ityabhiprAya: |
tasmAt ityAdinA sa evArtha: padAntarai: prayukta:, yato hi sarvo
dharmo’dharmazca satya ityabhinivezasya viparItAbhinivezatvAd, yuktyopapanno ya
AgamasamUha: saMsArArNavottaraNAya prokta: kolopama: (yadA) pAraM gatA
niSprayojanatvAt parity#jyo bhavati, kimu (tadA)
te’yuktyopapannAstairthikAnAmivAdharmA: | aprayojanamapi tadAlambanaM mayA
nAnujJAtamityevamuktavAn tathAgata: | anyathA dharmAdharmAdikaM yadi satyasvabhAvaM
syAt tadA paramArthaviSayatvAt tadabhinivezasya saMsArapAragateSvapi yuktisahaM
@137
punaraparaM bhagavAnAyuSmantaM subhUtimetadavocat- tatkiM manyase
subhUte, asti sa kazciddharmo yastathAgatenAnuttarA samyaksaMbodhi:
ityabhisaMbuddha:, kazcidvA dharmastathAgatena dezita: ? evamukte
AyuSmAn subhUtirbhagavantametadavocat- yathAhaM bhagavan, bhagavato
bhASitasyArthamAjAnAmi, nAsti sa kazciddharmo yastathAgatena anuttarA
samyaksaMbodhirityabhisaMbuddha:, nAsti dharmo yastathAgatena dezita: |
syAditi, kimiti tathAgata: tanniSedhatIti ? iti tu saMgrahArtha: | tathA
AryaratnakaraNDasUtre’pi bhagavatA uktam {1. ##Toh: 117 Sde bka (Mdo Sde, Ja p. 252##) ; dra.- va. sUtra. 6vAM adhyA. ;} –
“bhadanta subhUte kolopamaM dharmaparyAyamAjAnadbhirdharmA eva
prahAtavyA:, prAgevAdharmA iti | yo hi dharma: prahIyate, so’pi
nAdharma: iti |” {2.tu^ - kullUpamaM vo bhikkhave, dhammaM desessAmi nirattharaNatthAya, no gahaNatthAya | taM
suNAtha, sAdhukaM manasi karotha, bhAsissAmI ti | - ma. ni., nAgarI saM. bhikSu ja. kA.
sampA., bhAga 1, pR. 180, 1958 |}
ya: sUtrAdidharmaparyAya: sa kolopama ucyate | dharmA eva ityetad
upalakSaNam | tena rUpAdayo mArgalakSaNAzca dharmA: saMgRhyante | adharmA ityapi
upalakSaNamAtram, tena prasiddhiviruddhA: adharmalakSaNA: paraparikalpitA AtmAdayazca
upadiSTAste’pi saMgRhyante | athavA dharmAdharmAbhidheyAbhidhAnAt na sarvasaMgrahe doSa: |
anena tAvad vikSepaM nigRhya kathaM cittaM pragrahItavyamityetad darzitam |
(ba) adhigamadharmakAyasthAnam : (1) jJAnahetukadharmakAya:
nanu dharmAdaya: sarve paramArthato mithyAsvabhAvA:, tadA abhisambuddho bhUtvA
‘bhagavatA sarve dharmA dezitA:’ iti tadapi mRSaiva syAt, ata eva bodhisattvai:
tathAgatajJAnahetumadhigamadharmakAyaM prAptuM chando na janayitavya:, ityetad vicArya
jJAnahetudharmakAyAvAptaye chandotpAdanAya tatkiM manyase subhUte ityuktam |
anenArthata: paramArthastu anuttarA samyaksaMbodhiriti abhisambuddha ityetayo:
@138
tatkasya heto: ? yo’sau tathAgatena dharmo’bhisaMbuddho dezito vA,
agrAhya: so’nabhilapya: | na sa dharmo nAdharma: | tatkasya heto: ?
asaMskRtaprabhAvitA hyAryapudgalA: |
grahaNamapi vipakSatayA paridIpitam, tathyasaMvRtisvabhAvaM tu tathAgatasya jJAnahetuM
jJAnadharmakAyaM prAptuM chanda: praNidhAnaM ca pradarzite | anuttarA samyaksaMbodhi:
ityupalakSaNamAtraparidIpanena zrAvaka-pratyekabuddhAdInAM pratipattibhedena bhinna:
jJAnahetuko’dhigamakAyastAvannirdizyate | zrAvakAdInAmapi guNA
bodhisattvenAvagantavyA eva, anyathA kathaM tAvat sarvajJapadalAbha: |
saMvRtisvabhAvastvevam- sambodhi: samboddhavyaM dezanA dezitavyamityAdaya:
sarve paryAyA: | bhagavatA kaM paramArthAbhiprAyamabhilakSya sarvaM mithyaivetyuktam,
taduktAbhiprAyaM saMgRhya AryasubhUtisthavira: yathAhaM bhagavato
bhASitasyArthamAjAnAmi ityetadavocat | yathAhamAjAnAmItyabhiprAyavivaraNam |
kasmAnnAbhisambuddha:, dharmadezanA ca na sta iti cintAyAM tatkasya heto: ?
iti | agrAhya: iti paramArthastAvannirvikalpajJAnagocaro’pi na bhavatIti
uktapUrvam | anabhilApya: zabdAviSayatvAditi | sarve zabdagocarAstAvat
samAropitasAmAnyamAtrAtmakA:, sAmAnyasya cAbhAvarUpatvAt | imau dvau (zabdau)
abhisambuddhAbhAvasya dharmadezanAbhAvasya ca yathAkramaM hetutayA’bhihitau |
nanu syu: sarve bhAvA agrAhyA: anabhilApyA:, tathApi svalakSaNadhAraNAt
paramArthata: dharmasvabhAvatAsthitA evetyAzaGkAyAM na sa dharma: ityAha |
sarvabhAvAnAM paramArthata: svabhAvena parinirvRttatvAnna sambhavati svalakSaNadhArakatvam |
yadyevaM tarhi bhagavatA abhAvo’bhisambuddho draSTavya iti vicArya nAdharma:                                
ityuktam | sa tu prasajyapratiSedhasvabhAva: | anena tAvad yogasamApattiM nirdizya
adhyAropo’pavAdAntazca nirastau | tatkasya heto: ? ityupapatti: pRcchyate,
tadarthaM asaMskRtaprabhAvitA: ityAha | asaMskRtatvaM tAvad dharmANAM
paramArthasvabhAva:, tacca yuktyA vicAryamANamanutpattilakSaNameva paryavasyati, yathA 
pUrva vicAritam |
@139
uktaM bhagavatA dharmasaMgItau {1.-##Toh: 238 Sde bka (Mdo Sde, Sha p. 6##)
`yo Ananda, dharmo’nutpanna:, aniruddha:, asthita:
avikRtastaducyate Aryasatyamiti’ | {2. tu^- AryANAmetAni satyAni tasmAdAryasatyAnIti sUtra evoktam | kimanyeSAmetAni na
satyAni ? sarveSAmetAni satyAnyaviparItatvAt | Aryaistu yathaitAni tathAdRSTAni na
punaranyaistatheti | ata AryANAmetAni satyAnyucyante | na tvAryANAM viparItadarzanAt |
yadAryA: sukhata: prAhustatpare du:khato vidu: |
yatpare sukhata: prAhustadAryA du:khato vidu: || -a.vi.sU.ni., pR. 157-158 ; api
ca tu^- “aviparItatvAditi | yasmAt tadAryANAmetyeSAM cAviparItam | du:khameva
nAnyathA | Aryaistu yathaitAni satyAni tathA dRSTAni | du:khasatyaM du:khata: anityata:
zUnyato’nAtmatazca | evaM yAvanmArgo mArgata: nyAyata: pratipattito nairyANikatazca |
nAnyairanAryai: evaM dRSTAni | ata AryANAmetAni satyAnyucyante | na tvanAryANAM
satyAnyucyante | kasmAt ? viparItadarzanAt | -abhi. ko. (sphu.), pR. 874 |} idamAnanda, abhisandhAya tathAgatena
asaMskRtaprabhAvitA AryazrAvakA iti dezitam, yathA pUrvamuktam |
ayaJca ‘utpAdAd vA tathAgatAnAm, anutpAdAd vA tathAgatAnAm’ {3. dra^- utpAdvA tathAgatAnAmanutpAdAdvA tathAgatAnAM sthitaivaiSA dharmANAM dharmatA | -ma. zA.vR.,
1/3, pR. 15, bau.bhA. pra. 1983 ||}, nityaM
tathaiva sattvAnnirvikAratvAccAsaMskRta: {4. …trividhaM cApyasaMskRtam |
AkAzaM dvau nirodho ca;….||
katamau dvau ? pratisaMkhyAnirodha:, apratisaMkhyAnirodhazceti |
etadAkAzAditrividhamasaMskRtam | dra^ -abhi. ko, 1/5 pR. 18-19 |}, tadadhigamAdAryapudgalA: tatprabhAvitA
bhavanti, dharmatattvAdhigamena prabhAvitatvAdAryaNAm | anyeSu tattvasadbhAvo naiva
tAvad yujyate, tacca (tattvaM) asaMskRtamapi na (syAt)
prasajyapratiSedhasvabhAvAbhAvAt, bhAvasvabhAvatvAttasya | Aryai: nAnyavidho
bhAvasvabhAvo’vabudhyate, tadbhinnasvabhAvasyaivAdhigamAt | bhAvagrahaNAbhAvena
tadabhAvarUpatve sati bhAvagrAha eva tAvat prasajyate | ata eva
AryasandhinirmocanasUtre {5. ##Toh: 106 Sde bstan (Mdo Sde, CA#)} uktam- ‘na tattvasya bhAvAditaro’rtha:’ iti |
ata: yathoktadoSa Apadyate | tattu (tattvaM) paramArthato nAsti
bhAvasvabhAva:, asiddhaiva bhAvasvabhAvatA kasyApi | bhAvasvabhAvateva tadapi
@140
bhagavAnAha- tatkiM manyase subhUte, ya: kazcitkulaputro vA
kuladuhitA vA imaM trisAhasramahAsAhasraM lokadhAtuM saptaratnaparipUrNaM
kRtvA tathAgatebhyo’rhadbhrya: samyaksaMbuddhebhyo dAnaM dadyAt, api nu
sa kulaputro vA kuladuhitA vA tatonidAnaM bahutaraM puNyaskandhaM
prasunuyAt ? subhUtirAha- bahu bhagavan, bahu sugata, sa kulaputro vA
kuladuhitA vA tato nidAnaM puNyaskandhaM prasunuyAt | tatkasya
heto: ? yo’sau bhagavan puNyaskandhastathAgatena bhASita:, askandha:
sa tathAgatena bhASita: | tasmAttathAgato bhASate-puNyaskandha:
puNyaskandha iti |
saMskRtaM prasajyeta | ata: abhAvarUpatvena dharmeSu sattvAdatattvameva svabhAvena
tat | sarveSAmapi tajjJAnaprasaGga:, bhAvasvabhAvavat | saMklezahetuprasaGgo’pi
durnirvAra: syAt | ata eva teSu AryasandhinirmocanAdiSu- `na tattvasya
bhAvAditaro’rtha:’ ityuktam | ata eva na dharmo nAdharma: ityuvAca | anena
bhAvAbhAvasadasadAdInAM niSedharUpaM dezitam | api cAnena vikSepanigraho’pi
nirdiSTa: | etatsarvai: sthAnasyAsya gambhIratvamapi saMdarzitam |
(2) puNyahetukadharmakAya:
yadi bhagavato’bhisambodhirvA dharmadezanA vA nAsti kazcid dharma:, kathaM
tarhi bodhisattvena puNyahetudharmakAyaM prAptukAmena saddharmaparigrahe’nupravartitavyamiti
vicintya puNyahetudharmakAyakAmatAcchandotpAdanAya tatkiM manyase subhUte
ityuktam | tatra saptaratnAni tAvat svarNa-raupya-vaiDUrya-azmagarbha-musAragalva-
lohitamuktA-sphaTikA: AryasaddharmapuNDarIke {1. ye yApi dhAtUn karonti pUjAM jinAn teSAM parinirvRtAnAm |
ratnamayAn stUpasahasrAnekAn suvarNarUpasya ca sphATikasya ||
ye cAzmagarbhasya karonti stUpAn karketanA muktamayAzca kecit |
vaiDUryazreSThasya tathaindranIlAn te sarvi bodhAya abhUSi lAbhina: ||
-saddharma.- 2/78-79;
musAragalvavaidUryarUpyasphaTikahATakam |
sahalohitamuktAbhirazmagarbhaizca varNyate ||} 
ratnaM saptavidhaM sarva prAdhAnyAdathavApare |
tadbhedA maNaya: sarve varNasaMsthAnalezata: ||
dra^- Aloka:, pR. 364 |} uktAni | ‘caturdvIpAdInAM sahasraM
@141
sAhasro lokadhAtu: {1. caturdvIpakacandrArkamerukAmadivaukasAm |
brahmalokasahasraM ca sAhasrazcUDiko mata: || - abhi. ko., 3/73 |} | tatsahasraM dvisAhasra:{2. “tatsahasraM dvisAhasro lokadhAtustu madhyama: |”
teSAM cUDikAnAM lokadhAtUnAM sahasraM dvisAhasro madhyamo lokadhAtu: | -abhi. ko.,
3/74, pR. 528, bau. bhA. saM., 1987 |} | tatsahasraM trisAhasramahAsAhasro
lokadhAtu: {3. “tat sahasraM trisAhasra:”; teSAM dvisAhasrANAM lokadhAtUnAM sahasraM trisAhasramahAsAhasro
lokadhAtu: | -abhi. ko., 3/74, pR. 528 |} |’ tato nidAnam iti ratnadAnAnAM nidAnAt tata: puNyodbhava:,
tadheto: sambhavatItyartha: | sarvANi kuzalacittAni, tadutpannA vAsanA: puNyAni |
teSAM rAzi: skandha iti | phalabAhulyAt tadbAhulyam | bahu iti vizeSaNam |
bahu bahu iti dviruktyA bAhulyAdhikyam |
yadi paramArthata: sarve (dharmA:) anutpannA:, kathaM tato nidAnaM puNyaskandhaM
prasunuyAt ? ityAzaGkya tatkasya heto: ? ityuktvA svayamabhiprAyaM
viditvA askandha: ityabhihitavAn | paramArthata iti zeSa: | prajJaptisattvAt
skandhAnAM na puNyaskandho bhAvarUpeNa sambhavati | puNyamapi
vAsanAsvarUpamavasthAvizeSe upacaryate | bhAvAnAM sthiratvena abhisaMskAreNa
apravRttatvAt cittamapi prajJaptisanmAtrameva | ekAnekasvabhAvena pratisvaM parIkSAyAM
mithyaiva tAvat svabhAva: | ata eva na puNyaskandha: paramArthato vidyate |
anena yogasamApatti: paridIpitA, adhyAropAntazca niSiddha: | vidyanta eva
puNyaskandhA: saMvRtau | ata eva puNyaskandhastathAgatena bhASita: ityuktam |
yadyevaM na syAt, paramArthata: sa puNyaskandho bhavet (tadA) paramArthasya
zabdAgocaratvAt na bhavet tadabhidhAnam | abhASitamityevaM vacanaM nirarthakamiti
cet ? yato bhASitAstasmAt saMvRtAvevetyavagantavyam | anenApavAdAntasya niSedho
nirdiSTa: | evamAryasubhUtinA antadvayaparihAra: kRta: |
tadanantaraM pArSadA udAradharmazravaNabhavyA:, tena ca bahutaraM puNyamiti
AvedituM bhagavatA yazca khalu puna: subhUte ityAdyuktam | anena tathAgatAnAM
@142
bhagavAnAha- yazca khalu puna: subhUte, kulaputro vA kuladuhitA vA
imaM trisAhasramahAsAhasraM lokadhAtuM saptaratnaparipUrNaM kRtvA
tathAgatebhyo’rhadbhya: samyaksaMbuddhebhyo dAnaM dadyAt, yazca ito
dharmaparyAyAdantazazcatuSpAdikAmapi gAthAmudgRhya parebhyo vistareNa
dezayet saMprakAzyet, ayameva tato nidAnaM bahutaraM puNyaskandhaM
prasunuyAdaprameyamasaMkhyeyam |
puNyahetukAdhigamakAyasya pravacanakAyato nirjAtatvAt tatazcatuSpAdikAyAmapi
gAthAyAM dezyamAnAyAM (yadA) tAdRzaM puNyAyatanaM bhavet (tadA) tathAgatAnAM
puNyahetukadharmakAyasya tu kathaiva keti nirdizyate | nAyaM padArtha:, (tathApi)
sAmarthyalabhyo’yamartha ityadoSa: | etena paramArthata: dharmadezanAyA: abhisambuddhasya
cApyasattve saMvRtau tAvat puNyakAyadezanAyA: sattvAt bodhisattvai: puNyamadhigantuM
pravartayitavyamevetyabhiprAya: |
anena tAvad viziSTapuNyapratipAdanena audAryamasya paridIpitam, tadutpAdAya
ca chandapraNidhAne nirdiSTe | SaTpAdikAyA gAthAyA: sattve’pi catuSpAdikA iti
vizeSIkRtA | gAthA iti yatra na yati:, ‘pAda’ zabdena catu:pAdaM gAthAparimANaM
parigRhyate | udgRhya iti svAdhyAyaM vidhAya | dezayet iti padAni |
samprakAzayet {1. tu^- upadizanti bhAvanAmayajJAnotpAdAt | parimocanArthaM yato granthArthanizcayotpAdanata:
saMprakAzayanti | -Aloka:, pR. 286} ityartha: | asaMkhyeyam {2. ekatvAdisaMkhyArahitatvena asaMkhyeyAnAm | -Aloka:, pR. 335 |} iti saMbahulam | aprameyam {3. pratyakSAdipramANena pramAtumazakyatvAdaprameyAnAm | -Aloka:, pR. 335 |} iti 
pramAviSayAtItatvAt | anena cArthata: puNyAnutpattivipakSastAvannirAkRta: |
puNyamityupalakSaNamAtrametena tathAgatasya samasta: puNyasambhAro nirdiSTa: |
kimiti zraddheyamAtramuta yuktito’vagamyamiti manasi kRtvA tatkasya
heto: ? iti pRcchAyAm ato nirjAtA hi subhUte, tathAgatAnAmarhatAM
samyaksaMbuddhAnAmanuttarA samyaksaMbodhi: {4. prajJApAramitA nirjAtA hi Ananda buddhAnAM bhagavatAM bodhi: | ye’pi te Ananda
abhUvannatIte’dhvani tathAgatA arhanta: samyaksaMbuddhA:, teSAmapyAnanda, buddhAnAM bhagavatAM
prajJApAramitAnirjAtaiva anuttarA samyaksaMbodhirabhUt | te'pi te Ananda anAgate'dhvani
bhaviSyanti tathAgatA arhanta: samyaksaMbuddhA:, teSAmapyAnanda buddhAnAM bhagavatAM
prajJApAramitAnirjAtaiva anuttarA samyaksaMbodhirbhaviSyati | ye'pi te Ananda
aprameyeSvasaMkhyeSu lokadhAtuSu tathAgatA arhanta: samyaksaMbuddhA etarhi tiSThanti dhriyante
yApayanti, teSAmapyAnanda buddhAnAM bhagavatAM prajJApAramitAnirjAtaiva anuttarA samyaksambodhi: |
-a. pra., pR. 229 |} iti yuktivacanamabhihitavAn | evaM
@143
tatkasya heto: ? ato nirjAtA hi subhUte, tathAgatAnAmarhatAM
samyaksaMbuddhAnAmanuttarA samyaksaMbodhi:, ato nirjAtAzca buddhA:
bhagavanta: | tatkasya heto: ? buddhadharmA {1. bhoTasaMskaraNe vaidyasaMskaraNe ca “buddha dharmA buddha dharmA:” ityevaM pATha: | jozIsaMskaraNe tu
“buddha dharmA:” ityevaM pATha: | AcAryakamalazIlakRtAyAM TIkAyAmapi “buddha dharmA:” iti
pATha: upalabhyate | ata eva ayameva pATha zuddha: pratIyate |} iti subhUte,
abuddhadharmAzcaiva te tathAgatena bhASitA: | tenocyante buddhadharmA iti |
bahutaraM puNyam iti tacca bRhatphalatvAttat bahutaraM puNyam, na tu
svarUpatastasya kAyAbhAvAt | ratnanirjAta tatpuNyaM tu mahAparibhogAdi
gauNasAMsArika phala prApayati | prajJAparigRhItatve sati dAnAdInAM
mahAbodhiphalamadhigamyate, na tu prAdezikAnAm | dharmadAnena
tAvada kSayApratimatathAgatapadaprApte: tanmahattvaM kimiti na prasaktam ? yathA
dharmeNAnugraho na tathA ratnai: pareSAmanugraha: | tathA hi parebhya: samprakAzitena
kramazo’nena dharmeNa kSiprameva buddhatvapadaM labhyate, na tu ratnai: | ata eva
parebhya: parAnugrAhakatvAd ratnadAnAd dharmadAnaM viziSTamityabhisandhi: |
ato nirjAtA: iti sasAdhyate | dazacaritAni ni:zritya pAramparyeNa
prApyanta ityartha: | tAni tAvad daza caritAni {2. pUjanA lekhanA dAnaM zravaNaM vAcanodgraha: |
prakAzanAtha svAdhyAyazcintanA bhAvanA ca tat ||
ameyapuNyaskandhaM hi caritaM taddazAtmakam |
vizeSAda kSayatvAcca parAnugrahato’samAt || -Aloka, pR. 365}- lekhana pUjanaM dAnaM vAcanaM
zravaNam udgrahaNam samprakAzanaM svAdhyAya: cintanaM bhAvanA ceti | ato
nirjAtAzca buddhA bhagavanta: {3. dharmakAyA: mAyopamAdvayajJAnasvabhAvA: prajJApAramitAtmakA buddhA: bhagavanta: | -Aloka:,
pR. 375. darabhaMgA saMskaraNam, 1960 |} iti saMvRtau etAnyAzritya buddhA: prajJaptA iti
@144
vAkyazeSa: | paramArthatastu bodhi: buddhazca bhinnau na sta: | {1. yaM ca piNDapAtaM paribhujya tathAgato’nuttarAM samyaksaMbodhimabhisaMbuddha:, yaM ca piNDapAtaM
paribhujya nirupadhizeSe nirvANadhAtau parinivRta:, dAvimau piNDapAtAvasamasamaphalau 
asamasamavipAkau iti | ta,- Aloka:, pR. 384} anena tAvat
puNyasya paramavaiziSTyaparidIpanena tadutpAdayitu chanda-praNidhAnAbhyAM sthAtavyamiti
dezitam |
yadi paramArthata: sarvadharmAnutpAda eva tadA sarve buddha dharmA apyanutpannA eva
bhaveyu:, tatkatham ato nirjAtA anuttarA samyaksaMbodhiriti ? na buddhAnAM
bodherbhinnatvamiti vicArya tatkasya heto: ? iti paripRcchA, etadarthamatra
buddhadharmA: ityuktam | buddhaprajJaptihetukA anuttarasamyaksaMbodhilakSaNA dharmA eva
hi buddhadharmA: | tasmAnnaiva kevalaM bodhibhinnA: paramArthata: buddhA:, apitu
prajJaptihetutvAd ato nirjAtA buddhA: ityuktamityabhiprAya: | te’pi
paramArthato’nutpannatvAd abuddhadharmA iti, saMvRtimAzritya
tathAgatAnAmanuttarasamyaksaMbodhistu ato nirjAtA ityAdinA tathAgatena bhASitA, na
tu paramArthata iti | ata eva tattaditarapakSebhya: buddhadharmA iti paramArthato naiva
vaktuM zakyate | pratyAtmavedanIyatvenAnabhilApyAsta ityabhiprAya: | anena
yogasamApatti: vikSepanigraha: gAmbhIryaJca dezitAni |
atra kecidAhu:- kathaM tridhA bhinno’yaM dharmakAya: | atha dharmakAyaprApti:
dharmakAyahetozcAnurUpatayA puNyasvabhAva:, prajJaptyA ca pravacanasvabhAvo dharmakAya
iti ced ? tathA sati rUpakAyo’pi tatprApteranurUpahetutvAt tatprApakahetutvAcca
dharmakAya: syAditi | (ata:) tanna satyam, bhagavatAM buddhAnAM dharmakAyastu
parizuddhajJAnasvabhAvastathA yA ca tasya sAmAnyadharmatA, tasyAM vyavasthApyate |
nAstyasyAyaM vipAkabheda:, na cAtra pravacanapuNyayorupacAreNa dharma: iti
dezanA’pi | kimiva tarhIti cet ? vastumAtraM dharma iti dezanA | dharmA ityAdi
svayamevaM khyAtatvAt | svasAmAnyalakSaNadhAraNAd dharmA iti yat vyAkhyAtaM tat
sarvadharmasAdhAraNamiti na rUpakAyastathAgatatvena nirdiSTa:, ajJApakatvAt | prajJaptita
ityucyamAne’pi na rUpakAyo dharmakAyatvena prasakto bhavati, puNyahetvanurUpatvAt
@145
tatkiM manyase subhUte, api nu srotaApannasyaivaM bhavati- mayA
srotaApattiphalaM prAptamiti ? subhUtirAha- no hIdaM bhagavan | na
tasya | yathoktam {1. ratnA., 3/13, punaruddhAra: (AcAryaGavaGsamatena) ti. saM. saMskaraNam |}-
buddhAnAM rUpikAyo hi puNyaM sambhRtya jAyate |
dharmakAya: samAsena jJAnasambhArajo nRpa ||
tasmAjjJAnasambhArasyaiva tatprAptyupAyatvAnna rUpakAyena sa gRhyate,
prajJaptihetvabhAvAnnocyate rUpakAyo ‘dharmakAya:’ iti | pravacanakAyastu 
samyagjJAnasya phalamiti | sambhAralakSaNapuNyanicayasyApi tatprAptihetutvAt prajJaptyA
dharmakAya ityucyamAno’pi yujyata eveti alamadhikena | anyat kucodyaM
yuktamayuktaM veti vicakSaNairviveciyiSyata iti matvA padabAhulyabhiyA na
likhyate | dharmakAyAptichandasthAnamuktam |
ita: paraM dvAdazavipakSANAM pratipakSANi dvAdazasthAnAni yathAkramaM veditavyAni |
ime tAvad dvAdaza vipakSA:-
1. abhimAna:
2. abhimAnAbhAve’pi alpazrutatvam 
3. bAhuzrutye’pihInAlambanamanasikArabhAvanA
4. hInAlambanamanasikArabhAvanAyA abhAve’pi sattvopekSA
5. tadupekSAyA abhAve’pi bAhyazAstreSu sAnurAgA pravRtti:
6. tathA pravRttyabhAve’pi bhAvanimittAbhibhavopAyeSvakauzalam 
7. tatra upAyakauzale’pi puNyasambhArAsaJcaya:
8. puNyasambhArasaJcaye’pi lAbhasatkArakausIdyai: piNDAsvAdanam 
9. tathAsvAdanAbhAve’pi du:khAkSAnti:
10. du:khAdhivAsanAyAmapi jJAnasambhArAsaJcaya:
11. jJAnasambhArasaJcaye’pi Atmaparigraha:
12. AtmagrahAbhAve’pi avavAdAyoga:
@146
srotaApannasyaivaM bhavati- mayA srota ApattiphalaM prAptamiti | tatkasya
heto: ? na hi sa bhagavan kaMciddharmamApanna:, tenocyate
srotaApanna iti | na rUpamApanno na zabdAn na gandhAn na rasAn na
spraSTavyAn dharmAnApanna: | tenocyate srotaApanna iti | saced
bhagavan, srota ApannasyaivaM bhavet- mayA srota ApattiphalaM prAptamiti, sa
eva tasyAtmagrAho bhavet, sattvagrAho jIvagrAha: pudgalagrAho
bhavediti |
bhagavAnAha- tatkiM manyase subhUte, api nu sakRdAgAmina evaM
bhavati- mayA sakRdAgAmiphalaM prAptamiti ? subhUtirAha- no hIdaM
bhagavan | na sakRdAgAmina evaM bhavati- mayA sakRdAgAmiphalaM
prAptamiti | tatkasya heto: ? na hi sa kazciddharmo ya:
sakRdAgAmitvamApanna: | tenocyate sakRdAgAmIti |
5. bhAvanAvizeSalAbhe’nabhimAnasthAnam : 
tatra bhagavatA dharmapudgalayorvistareNa nairAtmye dezite’pi
anAdikAlInadRDhAtmAbhinivezasaJcayabalena yadi kazcideva manyeta- yasya
sattvAdisaMjJA pravartate, na sa bodhisattva iti{1. sattvasaMjJA ca te nAtha, sarvathA na pravartate |
du:khArteSu ca sattveSu tvamatIva kRpAtmaka: || -catustava: 1/9 (niraupamya stava: 
-uddhRtam bo. ca.; 9/76)} ? eva tarhi yaduktaM bhagavatA
‘tasmin kAle’haM vIradatto nAma nRpo’bhavam,’ yuSamabhya: mayA dharmo dezayiSyate
ityAdi kathaM syAt | (ata:) sattvasaMjJAdivirahasya naivamabhiprAya iti vighna-
bhUtAbhimAnavisaMyogArthaM paJcamasthAnamadhikRtyAha- tatkiM manyase subhUte ityAdi |
asyAyamatra sAmAnyato’rtha:- ye: mama mRduzrAvakA: srota ApannatvAdiSu
dharmanairAtmyAnadhigamAd aprAptarasAnubhavA, teSAmapi ahantvena mamatvena cAbhinivezo
na bhavati, kiM khalu puna: ubhayanairAtmyAdhigamena prahINaniravazeSAvaraNAnAmiti |
tasmin kAle’ham… ityAdi | yattallokena saha vyavahAraprajJaptyarthaM
parasantAnavyavacchedamAtrajJApanArthaM vA, senAvanAdivyavahAravat, na tvekatva-
@147
bhagavAnAha- tatkiM manyase subhUte, api nu anAgAmina
evaM bhavati- mayAnAgAmiphalaM prAptamiti ? subhUtirAha- no hIda
bhagavan | na anAgAmina evaM bhavati- mayA anAgAmiphalaM
prAptamiti | tatkasya heto: ? na hi sa bhagavan kazciddharmo
yo’nAgAmitvamApanna: | tenocyate anAgAmIti |
bhagavAnAha- tatkiM manyase subhUte, api nu arhat evaM
bhavati- mayA arhatvaM prAptamiti ? subhUtirAha- no hIdaM bhagavan |
nArhat evaM bhavati- mayA arhatvaM prAptamiti | tatkasya heto: ? na
hi sa bhagavan kazciddharmo yo’rhannAma | tenocyate- arhanniti |
saced bhagavan arhat evaM bhavet- mayA arhatvaM prAptamiti, sa eva
tasyAtmagrAho bhavet, sattvagrAho jIvagrAha: pudgalagrAho bhavet |
zAzvatatvAbhinivezatayA | tattvajJAnasthitai: na zakyate tAvallokena saha
vyavahartum | tasmAdabhimAnasthAnavisaMyogArthaM tvayA’pi nAtmanyabhiniveSTavyamiti
samAdApayati | 
tatra srota: nirvANamahAnagaraprApakadarzanamArgalakSaNam, Apanna: prApta:,
darzanapraheyasamastaklezaprahAyaka: srota Apanna iti, tasya ca kartari karmaNi
kriyAyAM cAbhinivezaprahANena idampratyayatAdhigamAnnairAtmyAdhigamo darzita: | mayA
iti kartaryabhiniveza: | phalam iti, karmaNyabhiniveza: | prApta: iti
kriyAyAmabhiniveza: | ityanena tAvadarthata: mayA prAptamiti vipakSatvena
paridIpyate | na srotaApannasyaivaM bhavati mayA prAptam ityanena
upalakSaNamAtrapradarzanena sarveSAmabhimAnAnAM praheyatva pradarzyate | tatra chanda:
praNidhAnaJcApi nirdizyata iti | AryasubhUtirapi bhagavato’bhiprAyaM nirdizan
paramArthasthApanArthaM tatra yogasamApattiM ca grahItuM na hi sa bhagavan kaJcid
(dharmaM) Apanna: ityAha | kathamiti na rUpamApanna: ityAdyAha |
anena tAvat paramArthata: phaladvaividhyasyAprApyatvamapi nirdizyate, tathA hi-
phalabhUtaM prApyasvabhAva kiJcit syAt (tarhi) saMskRtamasaMskRtaM vA syAt |
tatra tAvadanutpannamevAsaMskRtam, abhAvarUpatvAd zazaviSANamiva tanna, yujyate
@148
prAptum, aprAptyavasthA’viziSTatvAt | saMskRtaM tAvat kSaNikam, utpAdasamanantaraM
vinAzitvAt, sthiterabhAvAt kenApi kathamapi tanna prAptuM zakyate | yasmin
santAne nairAtmyamArgalakSaNahetusannihitatayA klezasamutpAdAtyantaviruddhAzrayalakSaNaM
phalamutpadyata iti phalaM prApyata ityevamucyate, na tu paramArthata: |
api ca, prApyaprApakabhAva: {1. dra^- niravayavatvanirAkaraNaprasaGge, vi. mA. si., pR. 48,51, sa. saM. vi. vi. saM. 1972 |} khalu bhinnakAlika: samakAliko vA
syAt | tatra na tAvat prathama: pakSa: dvayorapi sthitatvAt, bhinnakAlikastu
ekasmin pratyAsanne’parasya cAsaMnihite sati (bhavati), tatkathaM dvayo:
sthitiriti | na ca samakAlAvasthitayorubhayo: parasparopakArakatvam, asati
copakAre prApyaprApakabhAvo naivopayujyate, atiprasaGgatvAt |
anyo’nyasaMyogenotpAdalakSaNenApi prApyaprApakabhAvasya samakAlikatvaM
na yujyate, tathA hi- ye’mUrtabhAvA:, te naiva saMyujyante,
kvacidapyanavasthAnAtteSAm | na syAt prApyaprApakabhAve samakAlatvamAtramapi teSAm,
atiprasaGgAt | na cApyekasya hetutvam, ubhayo: sAdhAraNatvAt, idaM
prApyamidaJca prApakamiti nizcayo na bhavati | ye tAvanmUrtA:, teSAM sarvAtmanA
saMyoge sati ekatvaM prasajyate, ekadezena (saMyoge tu) sAvayavatvaM prasajyate |
nairantaryeNAvasthAne’pi na bhavituM zaknoti ubhayo: sAdhAraNatvAt | avizeSAnna
nizcaya: | ata: kalpanAsamAropita evAyam | anena tAvat sarva:
karmakartrAdivyavahAra: spaSTamavaboddhavya: |
dharmA: iti dharmAyatanam, anenAsaMskRtamapi saMgRhyate, dharmAyatanasya
saptadravyAtmakatvAt, {2. vedanA, saMjJA, saMskArA:, avijJapti:, AkAzam, pratisaMkhyAnirodha:,
apratisaMkhyAnirodhazca | -abhi. ko. TI., pR. 50 (bau. bhA. pra.)} zeSeNa rUpAdinA ca dharmAyatanaikadezena ca saMskRtA
nirdizyante | upalakSaNamidam atazcakSurAdikaM grahItavyam | evaM yata:
paramArthata: sa kaJcit (dharmaM) nApanna:, mayA prAptamityapi na manyate, tasmAt
sanmArgasthitatvAt srota Apanna {3. ya: kAmavItarAga:, sa SoDaze darzanamArgacittakSaNe srota Apanna: | -Aloka:, pR. 290;
evaM vyavasthita Arya: srota ApattiphalasAkSAtkriyAyai pratipannaka ityucyate | SoDaze tu
mArge'nvayajJAnasthita: sa srota Apanna ityucyate | -ma. zA. vR., 24/4 pR. 212,
bau. bhA. saM., 1983 |} ityucyate |
@149
tatkasya heto: ? ahamasmi bhagavaMstathAgatenArhatA samyaksaMbuddhena
araNAvihAriNAmagryo nirdiSTa: | ahamasmi bhagavan arhat
vItarAga: | na ca me bhagavannevaM bhavati- arhannasmyahaM vItarAga
iti |
yadi mayA prAptamityabhinivezastadA kathaM nocyeta srota Apanna iti
vicintya saced bhagavan ityAdyAha | mayA iti yasyAhamityabhiniveza:
syAttasya nAstyAtmadRSTiprahANam, yazcAprahINAtmadRSTi: sa anutpannAryamArga:,
yazcAnutpannAryamArga:, sa pRthagjana {1. anutpannamArgo bAlapRthagjana: | tannibandhanA rAgAdayo dharmA: pRthagdharmA: | - Aloka:, pR.
325; pRthagjanatvam | ‘pRthagjanatvaM katamat ? AryadharmANAmalAbha:’ iti zAstrapATha: |
-abhi. ko., 2/40 pR. 225, bau.bhA. pra. 1987 |} iti kathaM syAt srota-Apanna ityabhisandhi: |
evaM hi ‘mayA’ iti yo’yamabhiniveza:, sa AtmadRSTisamudaya: | anena
cittapragraho nirdiSTa: | anena tAvat sakalena sthAnasyAsya gAmbhIryamabhihitam |
amumevArthaM dRSTAntAntare prapaJcya nirdeSTuM sakRdAgAmina: {2. tata: kAmAvacaraSaTprakAraklezaprahANAt sakRdAgAmI | -Aloka:, pR. 290; tatra
darzanamArgAdUrdhva kAmAvacarabhAvanAprahAtavyaSaSThaklezaprakArapratipakSavimuktimArgAkhyajJAna-
kSaNAdarvAg jJAnakSaNAvasthita: Arya: sakRdAgAmiphalapratipannaka ityucyate | sakRdimaM
lokamAgatya parinirvANAt sakRdAmItyucyate, tatphalArthaM pratipannaka: prayogastha:
sakRdAgAmiphalapratipannaka ityucyate | SaSThe tu kSaNe sakRdAgAmItyucyate | -ma. zA. vR.,
24/4 pR. 212, bau. bhA. pra. ; nimittadRSTilakSyalakSaNAbhAvAddhyAnagatilakSaNasudRSTatvAt
sakRdetaM lokamAgamya du:khasyAntakriyAyai parinirvAsyati | tenocyate sakRdAgAmIti |
-laMkA. 2/173, pR. 49, mi, saMskaraNam |} ityAdyAha |
atrApi padArthAbhisandhyAdIni pUrvavad yojyAni | prahINabhAvanA-
heyaSaDvidhakAmAvacarakleza evAryasakRdAgAmI, sakRdAgAmitvAt kAmadhAtau |
prahINabhAvanAheyasakalakAmAvacarakleza evAnAgAmItyucyate, {3. SaSThAt kSaNAdUrdhva navamaklezaprakAraprahANavimuktimArgakSaNAdarvAgjJAnakSaNeSu vartamAna Arya:
anAgAmiphalapratipannaka ityucyate | anAgatya imaM lokaM tatraiva
parinirvANAdanAgAmItyucyate | tatphalArthaM pratipannaka: prayogastho’nAgAmiphalapratipannaka
ityacyate | navame tu kSaNe anAgAmItyucyate | -ma. zA.vR. 24/4, pR. 212,
bau. bhA. pra.; yaduta atItAnAgatapratyutpannasya rUpalakSaNabhAvAbhAvapravRtterdRSTidoSAnuzaya-}
punaranAgAmitvAt
vikalpasya anAgAmitvAdanAgAmIrUpaprahINatvAcca saMyojanAnAmanAgAmItyucyate |
-laMkA., 2/173, pR. 49, mi. sa. 1963 |} punaranAgAmitvAt
@150
sacenmama bhagavannevaM bhavet- mayA arhatvaM prAptamiti, na mAM tathAgato
vyAkariSyat araNAvihAriNAmagrya: subhUti: kulaputro na
kvacidviharati, tenocyate- araNAvihArI araNAvihArIti |
kAmadhAtau | yadA samastatraidhAtukAvacaraklezamalAnAM prahANa jAyate tadA sa
sakalalokapUjyatvAd arhannityucyate {1. sarve evAtra pUjAdakSiNAguNaprakarSAdyarhatayA arhanta: | -Aloka:, pR. 273;
kAmAvacaranavamavimuktimArgAdUrdhvaM naivasaMjJAnAsaMjJAtayana bhUmikanavamaklezaprakAraprahANa-
vimuktimArgakSaNAdarvAgjJAnakSaNeSu vartamAna Arya arhatphalapratipannaka ityucyate | 
sadevamAnuSAsurAllokAt pUjArhatvAdarhannityucyate | tatphalArtha pratipannaka: prayogastha:
arhatphalapratipannaka ityucyate | bhavAgrikanavamaklezaprakAraprahANAttu navamavimuktimArge
vyavasthita: arham bhavati | -ma. zA. vR. 24/4, pR. 213, bau. bhA. gra. | dra^ -laMkA.
2/173, pR. 49 |} | na hi sa kazcid dharmo
yo’rhannAma prahINatathAvidhaklezAvaraNajJAnasantatau upacaritatvAt, santatezca prajJaptau
sattvanna sa kazcana paramArthata:, samAropita evAsAvityabhiprAya |
sAmpratam AryasubhUti ‘ahaM’ padaprayojyamAtmAnamadhikRtya viziSTatvena
araNAvihArIti, sAdhAraNaguNatvena, arhanniti ca ‘ahamasmi’ ityanenoktvA
cittapragrahamAtra darzayituM aham ityAdyavocat | araNA {2. araNA iti yasya samAdhe pramANAt pareSA santAne svaparavyavadhAnArthena raNayantIti raNA:
klezA na jAyante, sa araNAsamAdhi:, tadvihAriNA madhye agratAyAM nirdiSTa: san
nirdiSTasya acittatAmiti vibhaktapariNAmena yojyam | -Aloka, pR. 293 ; raNA
hi klezA AtmaparavyAbAdhanAditi | ye hyAtmAna parAzca vyAbAdhante te raNA:,
yuddhAnItyartha: | tathaiva ca klezA raNA | ucyante | tadanuzayitatvAditi | tairanuzayitA
upasevitA ityartha: | atha vA- anuzayina: kRtAstairanuzayitA:,
tadbhAvastadanuzayitatvam, tasmAt = tadanuaiyitatvAt | atha vA teSAmanuzayitatvam,
tasmAt raNA: sAsravacana: | dra^- abhi. ko. 1/8; pR. 29 bau. bhA. pra. 19/7 |} iti samAdhivizeSa:,
atra cobhato bhAgavimuktatvamarhattvamAlambya taditareSu raNA: notpAdyanta iti vicintya
yoga: samApadyate | tato vyutthAya tamAlambya taditareSu nopajAyante raNA: |
yastayA araNayA: viharaNazIla: sa evamucyate | sugamo'va vibhaGga: |
@151	
bhagavanAha- tatkiM manyase subhUte- asti sa kazciddharmo 
yastathagatena dIpaMkarasya tathAgatasyArhata: samyaksaMbuddhasyAntikAd 
udgRhIta: ? subhUtirAha- no hIdaM bhagavan | nAsti sa kazciddharmo 
yastathAgatena dIpaMkarasya tathAgatasyArhata: samyaksaMbuddhasyAntikAd 
udgRhIta: |
na mAM vyAkariSyat iti tadA aprahINatvAdAtmadRSTermayA 
srota-Apattiphalamapi durlabham, kiM khalu puna: ubhatobhAgavimuktenArhatA 
prApyamaraNAvihAritvamityabhisandhi: | kathamaraNAyAM vihartavyamiti cintAyAM na 
kvacid viharati ityavocat | prAptaM mayA kiJcat saMskRtamasaMskRtaM 
vetyevamabhinivezena yo’sthita:, sa evAraNAvihArIti dvirabhidhAnam, nApara ityartha: |
adhunA ahamasmi bhagavaMstathAgatenArhatA samyaksambuddhena 
araNAvihAriNAmagryo {1. sAdhu sAdhvAyuSmAn subhUte | yathApi nAma tvaM bhagavatA araNAvihAriNAmagratAyAM nirdiSTo 
nirdizasi | -a. pra., pR. 3; tulanIyam- etaM sattaM etaM paNItaM yadidaM ... | -ma, ni., 
bhAga- 3, pR. 29 ; dra.- aM ni., bhAga-1. pR. 24-25 |} nirdiSTa: | ahamasmi bhagavan arhan 
vItarAga: iti nAtmAbhinivezena, atha kathamiti cet ? vyavahAra- 
mAtrAbhinivezatayA, etacca prAgeva mayA proktam |
6. buddhotpAdArAgatA-sthAnam :
nanvasati kasmiMzcidapi prApye prApake vA paramArthata:, bodhisattvabhUtena 
bhagavatA kathaM tathAgatadIpaGkarasyAntikAd dharma udgRhIta: ? atha nodgRhIta iti 
ced ? tadA’smAbhirdharmamudgrahItukAmai: kathamArAdhanIyastathAgatotpAda iti ye 
parikalpayanti teSAmalpazrutatvapratibandhApAkaraNArthaM SaSThaM sthAnamadhikRtyAha- asti 
sa kazcid dharmo yastathAgatena dIpaGkarasya tathAgatasyArhata: 
samyaksambuddhasyAntikAdudgRhIta: ? iti | subhUtirapi prAgevAbhiprAyaM 
viditvA no hIdam ityavocat | nAsti paramArthata: kasyacidapi dharmasya 
prApyaprApakatvena udgrahaNaM nAma, yathoktaM pUrvam | `sarve dharmA: prakRtyA zAntA:’



@152
bhagavAnAha- ya: kazcitsubhUte bodhisattva evaM vadet- ahaM 
kSetravyUhAn niSpAdayiSyAmIti, sa vitathaM vadet | tatkasya heto: ? 
kSetravyUhA: kSetravyUhA iti subhUte, avyUhAste tathAgatena bhASitA: |
tenocyante kSetravyUhA iti | tasmAttarhi subhUte, bodhisattvena 
mahAsattvena evamapratiSThitaM cittamutpAdayitavyaM yanna kvacitpratiSThitaM 
cittamutpAdayitavyam | na rUpapratiSThitaM cittamutpAdayitavyaM na 
zabdagandharasaspraSTavyadharmapratiSThitaM cittamutpAdayitavyam |
tathApi tathAgatAnubhAvena nAnApadasamudAyAdInAM jJAnAvabhAsotpAdamAtre udgRhIta: 
ityupacaryate, ata: zrutaparyeSaNaM saphalam |
anenArthata: `bodhisattvena zrutaparyeSaNakAle buddhotpAda ArAdhanIyastadanantaraM 
buddhadharmA udgRhItavyA:’ ityabhinivezo vipakSatvena nirdiSTa: | tatprahANe 
chandapraNidhAnAbhyAM sthAtavyamityapi nirdiSTam | asti sa kazcid dharmo 
dIpaGkarasyAntikAdudgRhIta: ? iti diGmAtrAbhidhAnena udgRhItadharmasya 
sarvanimittaM vinivartate | `nAsti sa kazcid dharma udgRhIta:’ ityanena paramArthata: 
dharmANAmagrAhyatvaM vyavasthApya tatra yogasamApatti: vikSepanigrahazca nirdiSTau |
sthAnasyAsya gAmbhIryamapi paridIpitam |
7. kSetravizuddhipraNidhAna-sthAnam :
yadi paramArthata: karmakartrAdayo na syustadA kathaM bodhisattvA 
buddhakSetraparizodhanArthaM praNidadhatIti tarkayatAM teSAM hInAlambana-
manasikArabhAvanAvibandhavisaMyogArthaM saptamasthAnamadhikRtyAha- ya: kazcid 
bodhisattva: iti | vitatham iti mRSA | yadyevaM (tarhi) bhagavAn bodhisattvAnAM 
tattatkSetraparizuddhisampadaM kathamuktavAniti vicintya tatkasya heto: ? iti
pRcchAyAM kSetravyUhA: ityAdi samAdhAnamabhihitam | bahUni kSetrANi tu 
kSetravyUhA | avyUhAste iti paramANubhirAbdho’vayavibhUto vA nAsti kazcid 
vyUha: paramArthata ityavyUhA eva te, tathApi svapnopalabdhakSetravyUhavad 
avicAraramaNIyamAtra saMvRtisattvamuktaM tenocyante kSetravyUhA: iti | anyathA  
@153
tadyathApi nAma subhUte, puruSo bhavedupetakAyo mahAkAyo yattasyaivaM rUpa 
AtmabhAva: syAt tadyathApi nAma sumeru: parvatarAja: | tatkiM manyase 
subhUte, api nu mahAn sa AtmabhAvo bhavet ? subhUtirAha-mahAn 
sa bhagavan, mahAn sugata sa AtmabhAvo bhavet | tatkasya heto: ?
AtmabhAva-AtmabhAva iti bhagavan na bhAva: sa tathAgatena bhASita: |
tenocyate AtmabhAva iti | na hi bhagavan sa bhAvo nAbhAva: |
tenocyate AtmabhAva iti |
paramArthasvabhAvastvanabhilApyatayA’nabhilApya ityabhiprAya: | uktaJcApratiSThitatvaM 
prAgeva | eSAM muSitasmRtikAnAmupakArAya upasaMhAropAyena smArayituM tasmAd 
ityAdyAha | evam iti yathoktena vidhinA, kasyacidapi vastuna: siddherabhAvAt 
tatra `apratiSThitaM cittamutpAdayitavyam’ ityartha: | zeSaM tu pUrvavat |
tatra vitathaM vadet ityanenArthata: paramArthata: mayA kSetravyUho niSpAdyata 
ityabhinivezo vipakSatvena paridIpita: | `kSetravyUhA:’ iti nimittamAtrAbhidhAnena 
samastahInAlambanabhAvanAvisaMyogo nirdiSTa: | hInAlambanamanasikArabhAvanAM prati 
chanda: praNidhAnamapi (na karttavyamityapi) nirdiSTam | avyUhAste tathAgatena 
bhASitA: ityanena paramArthavyavasthApanena yogasamApattau pravRtti: gambhIratA ca 
nirdizyete | tenocyante kSetravyUhA: ityanenApavAdAntaM parihRtya vikSepanigraho 
nirdiSTa:, sthAnasyAsya audArya ca paridIpitam |
8. sattvaparipAka-sthAnam :
skandhebhya: pRthaktvenAsattve’pi kiM nAbhinnA eva sattvA: ? anyathA 
sattvaparipAkArtha kathaM bodhisattvA: pravarteran ? iti yo vicAra:, tasmAt 
sattvopekSAlakSaNavighnabhUtAd visaMyogArtham aSTamasthAnamadhikRtya tadyathApi nAma 
ityuktam | puruSa: ityasurendro rAhuriti | tasyAtmabhAvastu kAmadhAtau 
sumeruparimANa: | tasya mahattve’pi vyarthaiva tanmahattA | kimarthaM dezitaM 
bhagavatetyabhiprAyaM vaktukAmanayA tatkasya heto: ? ityApRSTam | tameva 
abhiprAyaM vaktumAha-na bhAva: iti | paramArthata: ekAnekasvabhAvena viyogAt 
@154
bhagavAnAha- tatkiM manyase subhUte- yAvatyo gaGgAyAM mahAnadyAM 
vAlukAstAvatya eva gaGgAnadyo bhaveyu:, tAsu yA vAlukA:, api nu 
tA bahavyo bhaveyu: ? subhUtirAha- tA eva tAvadbhagavan bahavyo 
gaGgAnadyo bhaveyu:, prAgeva yAstAsu gaGgAnadISu vAlukA: |
ni:svabhAvatA{1. nisvabhAvA amI dharmAstattvata: svaparoditA: |
ekAnekasvabhAvena viyogAt pratibimbavat || -ma. ava. 1 kA. (uddhRtam bo. ca. pR. 173)} eva | svapnadRSTa iva sa AtmabhAva savRtita proktastathAgatena,
na tu paramArthata: |
tenocyate AtmabhAva: ityatropapattimAha | evamaya savRtireva,
tasmAttathocyate, anyathA paramArthata kasyacidapi dharmasyAsiddhatvAt tathA 
nocyetetyabhiprAya: | abhAva tAvad bhAvatvenAbhyupagacchatA teSAM jaiminyAdInAM 
pratiSedhArtham na sa bhAva: ityAha | abhAvasya tu bhAvavyatirekeNa 
sthitalakSaNatvAt kathaM tadviparItasvabhAvo na syAt ? `tenocyate AtmabhAva’ |
anyathA paramArthata: kasyacidapyAtmabhAvasyAsiddhe kimityAtmabhAva ihocyate,
tato’yamabhAvatvena dezita: | sumerumAtraparimANo’pi ya AtmabhAvo yadA 
ni:svabhAvatvAt paramArthato nAsti, tadA kathaM parAtmabhAva sasvabhAva sAtmako 
vA bhavet ? 
atrArthata: sattvaparipAkAyodyamaratAnAM bodhisattvAnAM sattvAbhiniveza: 
paramArthata: vipakSatvena pradarzita: tatprahANAya chanda: praNidhAna ca nirdiSTe |
`puruSa:’ ityupalakSaNamAtrAbhidhAnena aNDajAdInAM sarveSAM pRthagAtmabhAvAnAM 
parigrahaNamuktam | na bhAva: sa tathAgatena bhASita: ityanena tAvat paramArthaM 
vyasthApya yogasamApattisthAnaM gambhIratvaM ca paridIpite | na sa bhAva: ityanena 
tu vikSepanigraho nirdiSTa: |
9. bAhyazAstreSu vyapagatarAgatA-sthAnam :
sampratyasya dharmaparyAyasya mahArthatvapratipAdanena bAhyazAstreSvabhiniviSTAnAM 
tatrAnunayavikSepaparihArArthaM navamasthAnamadhikRtya-tatkiM manyase subhUte ityAha |
@155
bhagavAnAha- ArocayAmi te subhUte, prativedayAmi te |
yAvatyastAsu gaGgAnadISu vAlukA bhaveyustAvato lokadhAtUn kazcideva 
strI vA puruSo vA saptaratnaparipUrNaM kRtvA tathAgatebhyo’rhadbhya:
samyaksaMbuddhebhyo dAnaM dadyAt, tatkiM manyase subhUte- api nu sA 
strI vA puruSo vA tato nidAnaM bahu puNyaskandhaM prasunuyAt ?
subhUtirAha- bahu bhagavan, bahu sugata, strI vA puruSo vA tato 
nidAnaM puNyaskandhaM prasunuyAdaprameyamasaMkhyeyam | bhagavAnAha- yazca 
khalu puna: subhUte, strI vA puruSo vA tAvato lokadhAtUn saptaratna- 
paripUrNaM kRtvA tathAgatebhyo’rhadbhya: samyaksaMbuddhebhyo dAnaM dadyAt, 
yazca kulaputro vA kuladuhitA vA ito dharmaparyAyAdantazazca-
tuSpAdikAmapi gAthAmudgRhya parebhyo dezayet saMprakAzayet, ayameva 
tato nidAnaM bahutaraM puNyaskandhaM prasunuyAdaprameyamasaMkhyeyam |
anena tAvat caturbhi: prakArairasya dharmaparyAyasya vaiziSTyaM paridIpyate- 
puNyaparigraha:, devAdibhi: satkAra:, duSkarakRtyavidhAnam, tathAgatAdi-
tulyatAkaraNam | tatra puNyaparigrahastu yadAha tato nidAnaM bahupuNyaskandhaM 
prasunuyAt iti | devAdibhi: satkArastu yadAha sa pRthivIpradeza: 
caityabhUtyabhUto bhaved {1. dra^- a. pra. pR. 28 ; api ca-caityabhUto vandanAdinA puNyopacayahetutvAt | piteva 
pitRbhUta ityupamAvAcakabhUtazabdasyopAdAnAdanyacaityasamAnatvena caityabhUta: sa pRthivIpradeza 
ityeke | yatra hi nAma pudgalanairAtmyadyotikayA “ye dharmA hetuprabhavA” ityAdigAthayA 
adhiSThito bhUbhAga: stUpo mata:, tatra samastavastunai: svAbhAvyaprakAzikAyA 
mAturudgrahaNAdinopeta: stUpo nitarAmeva, ityata: sAkSyeva sAkSibhUta iti tatsvabhAvatve 
caityameva caityabhUta iti candragomI | -Aloka: pR. 361 |} iti | duSkarakRtyavidhAnaM tu yadAha parameNa te 
AzcaryeNa samanvAgatA bhaviSyanti iti | tathAgatAditulyatAkaraNaM tu yadAha 
tasmiMzca pRthivIpradeze zAstA viharatyanyatarAnyataro vA 
vijJagurusthAnIya: iti |
tatra ratnadAnasya puNyAbhidhAnaM vizeSadvayena viziSTaM paridIpitam-
vastuvizeSa: kSetravizeSazca | vastuvizeSo’pi tAvat udAra: praNItazceti |-
@156
api nu khalu puna: subhUte, yasmin pRthivI pradeze ito 
dharmaparyAyAdantazazcatuSpAdikAmapi gAthAmudgRhya bhASyeta vA 
saMprakAzyeta vA, sa pRthivIpradezazcaityabhUtyabhUto bhavet 
sadevamAnuSAsurasya lokasya-
tatraudAryaM tu vastubhedasaMbAhulyam, yadAha tAvato lokadhAtUn iti | praNItastu  
loke durlabhatvena khyAta: yadAha saptaratnaparipUrNaM{1. dra^- Aloka:, pR. 364; saddharma., 2/78-79; ma.sU. saM. pR. 335 |} kRtvA iti | kSetraM 
svaparArthasampadyogena viziSTam | tatra parArthasampattAvat heyopAdeyArthAnAM 
parebhyo’viparyayeNa samprakAzanam, Aha tathAgatebhya: iti | yathA vastutathatA 
tathA bhASitatvAt niruktyA tathA ukta iti kathyate |
svArthasampattu jJAna-prahANasampadbhedena dvividhA | tatra arhadbhya: ityanena 
prahANasampad darzitA, hataklezAritvAd niruktyA `arhan’ ityucyate |
samyaksambuddhebhya: ityanena tAvajjJAnasampaduktA | tasmAt padatrayasyokte: 
sAphalyamiti sAmAnyena saGgrahArtha: |
ArocayAmi itIcchA dyotitA bhavati | ArocayAmi prativedayAmi 
avabodhayAmi prajJAmutpAdayAmItyartha: | tatra pUrvaM tAvat parasya phalam athavA 
aparaM tu pUrvasya vyAkhyAnam | dezayet iti zabdaM samprakAzayet iti 
chandam adhimuktimutpAdayedityartha: | saMkhyayA paricchettumazakyatvAd 
asaMkhyeyam iti | pramApayitumazakyatvAd dRSTAntAbhAvAd vA aprameyam 
iti | 
bhASyeta iti AtmanA granthasvAdhyAya:, samprakAzyeta iti parebhya:
samyak padArthadezanA, athavA `bhASyeta’ iti padama `samprakAzyeta’ ityartham |
caityabhUtyabhUta: iti vandanIya:, caitya eva caityabhUta: vazIbhUta itivat, yadaivaM 
pudgalanairAtmyagAthAmAtropadezenApi caityabhUtyabhUto jAyate kiM khalu puna: 
nairAtmyadvayopadezena ityabhiprAya: | udgRhya iti padam, dhArayiSyanti 
ityavismaraNam, vAcayiSyanti iti pustakagatam paryavApsyanti iti artham |
@157
ka: punarvAdo ye imaM dharmaparyAyaM sakalasamAptaM dhArayiSyanti 
vAcayiSyanti paryavApsyanti, parebhyazca vistareNa saMprakAzayiSyanti {1. dhArayiSyanti vAcayiSyanti paryavApsyanti, yonizazca manasi kariSyanti | -iti
bhoTapATha: |} |
parameNa te subhUte, AzcaryeNa samanvAgatA bhaviSyanti | tasmiMzca 
subhUte, pRthivIpradeze zAstA viharatyanyatarAnyataro vA 
vijJagurusthAnIya: |
anena tAvad zrutamayaprajJayA dhAraNaM darzitam, cintAmayyA bhAvanAmayyA 
prajJayA codgRhItatvAd yonizazca (manasi kariSyanti){2. saMskRtamUle pATho’yaM nopalabhyate kintu bhoTapAThe prastutaTIkAyAM ca “yonizazca manasi 
kariSyanti” evaM pATho’sti |} ityAha |
aviparItatayA’rthamavabodhayiSyantIti vAkyazeSa: | kvacid dhArayiSyanti 
ityekameva padam, tatra dhAraNaM tu padArthayordraSTavyam | parameNa AzcaryeNa iti 
tu evaMvidhagambhIrodAradharmasyAdhigatatvAt |
zAstA ...sthAnIya: iti dharmabhANaka:, zAstRkRtyakaraNAt, sa eva 
sAkSAd dharamANabuddha iveti vAkyazeSa:{3. tu^- paramArthazAstrakRtyA kurvANaM zAstRkRtyamiva loke |
yaM buddhimatAmagryaM dvitIyamiva buddhamityAhu: || -abhi. ko. sphu., pR. 3. bau. bhA. pra....} | guru: iti maJjughoSAdyanyatara: kazcit
tatkAryasAdhanAya dharmabhANaka: sthAnIyarUpeNa draSTavya: | kutracit 
anyatarAnyataro iti padadvayam | tacca ye kecana gurusadRzA: (teSAM) sarveSAM
paryAya: | atastatra sthAnIya: iti nirdiSTa: | ebhi: sarvai: sthAnasyAsyaudAryaM 
nirUpitam | arthatazca saddharmaparigrahamutsRjya bAhyazAstrAnurAgo vipakSatvena 
paridIpita:, tasminnanurAgaM parityajya dharmaM pratipattuM chanda: praNidhAnaM ca darzite |
ito dharmaparyAyAd ityupalakSaNamAtraparikIrtanena bAhyazAstreSvanurAgaM parivarjya 
sarvasaddharmAn prati yatna Astheya iti paridIpitam |
acintyasAmarthyAnvitatvAdayaM dharmaparyAya: nAmamAtrazravaNenApi parAnupakarotIti 
sattvAnAM puNyotpAdakathanAya AryasubhUti: ko nAma ayam iti pRSTavAn |- 
@158
evamukte AyuSmAn subhUtirbhagavantametadavocat- ko nAma ayaM 
bhagavan dharmaparyAya:, kathaM cainaM dhArayAmi ? evamukte bhagavAnAyuSmantaM 
subhUtimetadavocat- prajJApAramitA nAmAyaM subhUte, dharmaparyAya: | evaM 
cainaM dhAraya | tatkasya heto: ? yaiva subhUte, prajJApAramitA tathAgatena 
bhASitA saiva apAramitA tathAgatena bhASitA | tenocyate 
prajJApAramiteti |
kathaM cainaM dhArayAmi ityanena asyodgrahaNenApyaprameyapuNyaM bhavatIti 
paridIpyate |
prajJApAramitA nAma {1. zrutacintAbhAvanAmayajJAnodayakrameNa sarvAkArajJAnAdhigamAt pAraM prakarSaparyantam eti iti 
vigRhya kvipi sarvApahArilope anityamAgamazAsanamityaluki tatpuruSe, kRti bahulamiti 
aluki ca karmavibhakte: kRte pAramistadbhAva: pAramitA | prajJAyA dharmapravicayalakSaNAyA: 
pAramitA prajJApAramitA mukhyA | buddho bhagavAn mAyopamaM jJAnamadvayam | -Aloka:, 
pR. 282|} iti yasyA tannAma tattathA ucyate | iyaM prajJA’pi, 
pAramadhigamya paricchedayatItyapi pAramiteti, prajJA ca sA pAramitA ceti
samAsa: | athavA prajJAyA: pAraM prajJApAram, anayA tadadhigamya
paricchidyate’tastathocyate | sA cArthata: sarvavidhaprajJAsu uttamA tAthAgatI prajJA, 
nAnyadA prajJayA pAraM parimApayituM zakyam | athavA prajJApAram itA gatA 
ityevArtha: | sA ca yathoktA prajJaiva, na tvanyat tatpAragamanAsambhavAt | anena 
dAnapAramitAdayo’pyuktA bhavantIti | tadabhidhAnenAyaM dharmaparyAyo’pi tathokta:, yathA 
sItAharaNAdikAvyayojanA | tasyAzca bhagavata: pratyAtmavedyatvenAsAdhAraNatvAt 
paramArthatazcAnutpannatvAt sA zabdenAbhidhAtuM na zakyata ityAzayena vitarkya 
tatkasya heto: ? iti pRSTavAn | yaiva subhUte, prajJApAramitA tathAgatena 
bhASitA sA ityudatarat |
paramArthata: pratyAtmavedyatvenAsAdhAraNatvAt paramArthatazca sarvadharmANAm 
atyantAnutpannatvAt ca sA na zabdenAbhidheyA, tathApi vikalpapratibimba:-
@159
tatkiM manyase subhUte- api nu asti sa kazciddharmo 
yastathAgatena bhASita: ? subhUtirAha- no hIdaM bhagavan | nAsti sa 
kazciddharmo yastathAgatena bhASita: |
svasvarUpabahirbhUta ivAropyate {1. tam AtmAdinirbhAsaM rUpAdinirbhAsaM ca tasmAd vikalpAd bahirbhUtamivopAdAya 
AtmAdyupacAro rUpAdidharmopacArazca anAdikAlika: pravartate, vinApi bAhyenAtmanA 
dharmaizca, tadyathA taimirikasya kezoNDukAdyupacAra iti | -vi. mA. si., pR. 98. 
sa. saM. vi. vi. saMskaraNam, 1972 |} | sa vikalpo’pi prakRtyA bhrAnta:, atastena 
samAropita AkAro’pi mithyaiva | tasmAt vikalpapratibimbabhUtA yA prajJApAramitA 
tathAgatena dezitA, sA zabdena vyutpAdyamAnA apAramitaiva, na tu tathAgatasya prajJA, 
satyasaMvRtyA jJeyasya pAraGgatatvAttasyA:, anyathA kathaM bhagavan sarvajJa:
syAditi | tato bhrAntapratIte: sa vikalpapratibimbo naiva bhedenAvagamyate, ato 
jJAnasvabhAvatvena saiva paramArthaprajJA tathAgatena bhASitA ityucyate | tasmAt 
tathAvidhadezanAyAM naiva virodha ityabhiprAya: | athavA yA tathAgatI prajJA
pratItirUpatvena tathAgatena bhASitA saiva paramArthato na vidyate, 
paramArthato’pAraGgatatvAttasyA: | eva iti zabdastu apAramitA ityetadanantaraM 
draSTavya: | 
anena paramArthatvaM pratipAdya tatra yogasamApattyA kathaM pratipattavyamiti 
nirdiSTam | yathA prajJApAramitA vikalpapratibimbAtmikaiva bAhyatvena samAropya 
bhagavatA bhASitA, tathaiva sarve dharmA api nAnyathA tathAgatena kathitA iti 
dezanArthamAha- tatkiM manyase subhUte iti | paramArthata: sarvadharmANAmasiddhatvAt, 
siddheSvapi svalakSaNasyAsAdhAraNatvena saGketena prajJapayitumazakyatvAt, 
sAmAnyalakSaNameva tAvat prajJapyamAnatvAt, svasAmAnyalakSaNe vyatiricya 
aparasyAbhidheyasyAbhAvAt parasparaparihArasthitalakSaNatvAttayo:, ata eva ca 
paramArthata: `nAsti kazcid dharmo yastathAgatena bhASita:' iti vijJAya sthavira:{2. sadevake loke pUjAdibhi: sthAviryaprAptatvAtsthavira: | -Aloka:, pR. 281 |}
subhUti: no hIdaM bhagavan, nAsti sa kazcid dharmo yastathAgatena 
bhASita: ityavocat | anena vikSepanigraha: gAmbhIrya ca nirdiSTe bhavata: |
@160
bhagavAnAha- tatkiM manyase subhUte- yAvat trisAhasramahAsAhasre 
lokadhAtau pRthivIraja: kaccit tadbahu bhavet ? subhUtirAha- bahu
bhagavan, bahu sugata, pRthivIrajo bhavet | tatkasya heto: ?
yattadbhagavan pRthivIrajastathAgatena bhASitam, arajastad 
bhagavaMstathAgatena bhASitam | tenocyate pRthivIraja iti | yo’pyasau 
lokadhAtustathAgatena bhASita:, adhAtu: sa tathAgatena bhASita: |
tenocyate lokadhAturiti |
10. sattvabhAjanalokayo: piNDagrAhavizIrNatAyoga-sthAnam
evaM sarvadharmeSu nairAtmyaM vistareNa darzitam, tathApi ye tAvad 
AdikarmikA: kathaM sarvadharmeSu nairAtmyaM bhAvayitavyamiti cintayanti, 
bhAvanimittamabhibhavitumanupAyakauzalavisaMyogArthaM dazamasthAnadhikRtyAha-tatkiM 
manyase subhUte ityAdi | atra dvividhena upAyena ekAnekasvabhAvaviyogAdhigamAt 
sarvadharmanairAtmyaM bhAvayitavyamiti darzyate | tatra dvividha upAyastAvat 
tanUkaraNopAya: nirAbhAsakaraNopAyazca | tatra yAvat pRthivIrajo bhavet 
ityanena ekasvabhAvaviyogAdhigamAt tanUkaraNopAyo nirdizyate | na yujyate hyasya 
lokadhAtorekatvam, AvRttAnAvRttAdivispaSTalakSaNayuktatvAd{1. `chAyAvRtI kathaM vA’ | yadyekaikasya paramANordigbhAgabhedo na syAt, Adityodaye
kathamanyatra chAyA bhavati, anyatra Atapa: | na hi tasyAnya: pradezo’sti yatrAtapo na 
syAt | -vi. mA. si., pR. 52, sa. saM. vi. vi. saM. 1972 |} | anekatva-
nirAkaraNAya tAvat paramANornirAkaraNamabhyupetavyam | ata eva paramANuvibhAvanAyAM 
satyAmekatvaM prahIyata eveti | bodhisattvaistAvat prAyeNa parIttAlambana-
manasikArAbhAvAt trisAhasramahAsAhasralokadhAtvAlambanArthaM trisAhasramahAsAhasre{2. dra^- abhi. ko. 3/73-74}
ityAha | anena tAvadaudArya paridIpitam |
te ca paramANavo’pi yadi digbhAgabhedena bhinnatvAdasiddhA eva syu:,
(tarhi) kathaM tad bahu raja:{3. digbhAgabhedo yasyAsti tasyaikatvaM na yujyate |-viM. vi. mA. si., 14 kA. : api ca, 
draSTavyam- bo. ca. paM., 9vAM+ pari. pR. 235 |} ? iti pravAdinAmAzayamabhilakSya kasya 
@161
heto: ? ityapRcchat | yattad pRthivIraja: iti tadudatarat | `bahu tat 
pRthivIrajo’pi ya: paramANusvabhAva uktastadekatvagrahaNaniSedhAt tadaraja eva |
mAyAnirmitasvabhAvatvAnnAsti paramANu: paramArthata:, buddhyopacaritarUpatvAt | idaM 
tAvadekatvagrahaNopAyamAtram, na tu paramArtham, tenocyate pRthivIraja iti |
tad yuktaM saMvRtau sattvAt, anyathA paramArthatastasyAsattvAd anabhilApyatvAcca 
svalakSaNaM nAbhilapyata ityevamabhiprAya: | udbhAvanAsaMvRtyA’pi{1. prajJaptipratipattita: | tathodbhAvanayodAraM...| trividhA hi saMvRti:- prajJaptisaMvRti:, 
pratipattisaMvRtirudbhAvanAsaMvRtizca | -ma. vi. bhA., 10kA. pR. 21. ke. pI. jA. saM. paTanA. 
1967 : dra.- Aloka:, pR. 288 |} tasya dezanaM na 
yujyate, tadIyAnyatarAtmasvabhAvasya apratibhAsamAnatvAt | anena tAvad 
anekasvabhAvaviyogAdhigamopAyo nirAbhAsakaraNatvenopadarzyate | evaJcAntaza: 
paramANUnAmapi yuktyA pratyekaM parIkSyamANAnAM pratItAveva sattvAt pratIyate 
lokadhAtUnAM cAnekasvabhAvaviyuktatvam, tatazca (teSAM) ni:svabhAvatvamavagamyate |
evaM khalu bhAjanalokasya ekAnekasvabhAvaviyogena ni:svabhAvatvam 
evamabhidhAya sattvalokasyApyabhidhAnArthaM yo’sau lokadhAtu: ityAha | atra 
lokadhAtunA sattvaloko’bhipreta:, itarasya pUrvamevoktatvAt | adhAtu: sa: iti 
ekAnekasvabhAvarahita: sa ityabhiprAya: | evaM yo hi rUpaskandha: sa 
bhAjanalokatvenAbhihita:, zeSAzcatvAra: skandhAstu yathaikAnekasvabhAvena 
viyuktAstathA pUrvaM vivecitA eva | evaM sati paramArthato ni:svabhAvatvAt sarve 
dharmA mAyopamA dRzyante yogibhi: |
anena gAmbhIryamapi tAvaduktam | arthata: paramArthe
sattvabhAjanalokIyabhAvAbhinivezo vipakSatvena paridIpita: | tatprahANArthaM ca chanda:
praNidhAnaM ca nirdiSTe | trisAhasramahAsAhasre lokadhAtau iti nimittamAtrAbhidhAnena 
sarvabhAvanAM ni:svabhAvatvabhAvanA sandarzitA | arajastat iti adhAtu:
ityAbhyAM paramArthavyavasthApanayA yogasamApattyA kathaM pratipattavyamiti tat 
paridIpitam | tenocyate lokadhAtu: ityanenApavAdAntaM parihRtya vikSepanigraho
nirdiSTa: |
@162
bhagavAnAha- tatkiM manyase subhUte, dvAtriMzanmahApuruSa-
lakSaNaistathAgato’rhan samyaksaMbuddho draSTavya: ? subhUtirAha- no hIdaM 
bhagavan | na dvAtriMzanmahApuruSalakSaNaistathAgato’rhan samyaksaMbuddho 
draSTavya: | tatkasya heto: ? yAni hi tAni bhagavan 
dvAtriMzanmahApuruSalakSaNAni tathAgatena bhASitAni, alakSaNAni tAni 
bhagavaMstathAgatena bhASitAni | tenocyante dvAtriMzanmahApuruSalakSaNAnIti |
11. tathAgatapUjAsatkAra-sthAnam :
samprati ye bodhisattvA puNyasambhArapratipattaye’tyantamupakAritvAd bhagavantaM 
pUjayeyusteSAM tasya (bhagavata) avinAzikAyo na pUrayati puNyasambhAram, 
samyaGmanasikArApravRttatvAt | tasmAt teSAM sambhArAsaJcayato viyogArthaM 
ekAdazasthAnamadhikRtyAha- tatkiM manyase subhUte ityAdi | sAmAnyato’trAyaM 
saGgrahArtha:, tathAgatapUjAsatkAreSu lakSaNasampadA tathAgato na draSTavya, atha 
kathamiti cet ? paramArthadharmatAyAmityucyate | 
iha avaziSTavyAkhyAna tu rUpakAyAptikAmatAsthAnAnurUpam | na cAtra 
punaruktirapyAzaGkanIyA | pUrvaM rUpakAyAptikAmatAprasaGge tu tadvyudAso darzita:, {1. dra^- upari TIkAyAm, pR. 129}
adhunA tathAgatapUjAsatkAraprasaGge darzitatvAd bhinna eva (rUpakAya) | atrArthata: 
rUpakAye tathAgatAbhinivezaM vipakSatvena nirdizya tatprahANArthaM chandaM praNidhAna cApi 
pradarzite | lakSaNAni ityupalakSaNamAtroktyA sakalo rUpakAya paridIpita: |
alakSaNAni iti paramArthavyavasthAnam | tena ityAdinA vikSepanigraho nirdiSTa: |
12. kAyacittaparizrAntau vIryavaimukhyAnArambhalAbha-satkAravirahitatA : 
evaM sarvadharmANAM nairAtmyAvagamopAye nirdiSTe’pi kAyajIviteSvAsajya ye 
lAbhasatkArAdhyavasitA: kausIdyalAbhasatkArapiNDapAtAnuraktA teSAM tatrAnurakti-
visaMyogArthaM dvAdazasthAnamadhikRtyAha- yazca khalu puna: subhUte, strI vA 
puruSo vA ityAdi |
@163
bhagavAnAha- yazca khalu puna: subhUte, strI vA puruSo vA dine 
dine gaGgAnadIvAlukAsamAnAtmabhAvAn parityajet, evaM parityajan 
gaGgAnadIvAlukAsamAn kalpAMstAnAtmabhAvAn parityajet, yazca ito
dharmaparyAyAdantazazcatuSpAdikAmapi gAthAmudgRhya parebhyo dezayet 
saMprakAzayet, ayameva tato nidAnaM bahutaraM puNyaskandhaM 
prasunuyAda prameyamasaMkhyeyam |
atha khalvAyuSmAn subhUtirdharmavegenAzrUNi prAmuJcat | so’zrUNi 
pramRjya bhagavantametadavocat- AzcaryaM bhagavan, paramAzcaryaM sugata, 
yAvadayaM dharmaparyAyastathAgatena bhASito’grayAnasaMprasthitAnAM sattvA-
nAmarthAya, zreSThayAnasaMprasthitAnAmarthAya, yato me bhagavan, jJAnam 
utpannam | na mayA bhagavan, jAtvevaMrUpo dharmaparyAya: zrutapUrva: |
anena cAsAre’nekazatasahasradu:khaikasthAnatucchAtmabhAve tasmin snihyan 
etAvaccharIraparityAgenApi yatpuNyaM na prAptam, tadantarAyakaratvAttasmin kAyajIvite
nirapekSacittatayA sarvAtmanA’smin (dharmaparyAye) yoga: karaNIya iti paridIpitam | 
anenArthata: kausIdyAdayo vipakSatvena darzitA: | tatprahANAya saddharmasamAdAnAya ca 
chanda: praNidhAnaJcApi nirdiSTe | ito dharmaparyAyAt ityupalakSaNamAtroktyA 
samastamahAyAnazravaNAdIni Abadhyante | bahutaraM puNyam ityanena audAryamuktam |
dharmavegena iti dharmazraddhAbalenetyartha: | AryasubhUti: azruNi 
prAmuJcat tadapi bhagavato’dhiSThAnenAnyeSu kusIdeSu janeSu 
adbhutamahAyAnadharmasyAbhidhAnena paramazraddhotpAdArthe draSTavyam | tasmAd hastena 
azrUNi pramRjya bhagavantametadavocat AzcaryaM bhagavan, yAvadayaM 
dharmaparyAyastathAgatena bhASita: ityAha | yAvad iti kAritravizeSa:{1. ayaM pATha: pekiMga-narathaG saMskaraNAnusAram, de. ge. saMskaraNe tu “akAritravizeSa:” |} |
yAvatA prakAreNa dezanArhAstAn bodhisattvAnupadizantviti vAkyArtha: |
kasmAdityAkAGkSAyAM yato me jJAnamutpannam ityakathayat | yata: 
ityAryasatyagocarajJAnotpAdamArabhya etatparyantaM dharmaparyAyasya paramapuNyaphalasya 
yathoktA dezanA zrAvaka-pratyekabuddhAnAmagocarA naivaM zrutapUrvetyartha: | etena-
@164
parameNa te bhagavan, AzcaryeNa samanvAgatA bodhisattvA bhaviSyanti, 
ye iha sUtre bhASyamANe zrutvA bhUtasaMjJAmutpAdayiSyanti | tatkasya 
heto: ? yA caiSA bhagavan bhUtasaMjJA, saiva abhUtasaMjJA | tasmAt 
tathAgato bhASate bhUtasaMjJA bhUtasaMjJeti |
daurlabhyaM proktam | evaM viziSTa puNya zrutvA yeSAM vIryamArabhya pravRttAnAmasmin 
dharme yathArutasaMjJA bhavati teSAM taddoSaparijihIrSayA parameNAzcaryeNa ityavocat |
vipulapuNyAnyutpAdayato’dharmapuruSasya tAdRgduSkarazraddhAdhimuktito’nyantagambhIra-
pudgala-dharmanairAtmyAdhimuktitazca mameva{1. subhUti iva ayamartha: |} pudgalanairAtmyabhAvazuddhajJAnena, parameNa te 
AzcaryeNa samanvAgatA bhaviSyanti | bhUtasaMjJAm ityaviparItArthasaMjJAma, na tu 
zabdAbhinivezenedaM bhUtatvamiti saMjJA | evamatra paramArthamabhipretya 
sarvadharmani:svabhAvatva nirdiSTam, na tu saMvRtim, ni:svabhAvatAyA abhAvAttatra |
tasmAnna darzanAdinA virodha ityabhiprAya |
nanuM bhUtasaMjJAyo satyAM, saMjJAyAM api sattva paramArthata: syAt, asatsu ca 
saMjJeyeSu saMjJAyA apyabhAva prasajyeta, tasmAt kathaM paramArthata: 
sarvadharmani:svabhAvatvaM sidhyedityupAlambha vicintya tatkasya heto: ? 
ityavocat | yA caiSA bhagavan, bhUtasaMjJA ityudatarat | saMjJAnAma na kAcana, 
ekAnekasvabhAvena viyogAt, paramArthata: sA asaMjJaiva | ata eva nocyate 
bhUtasaMjJeyaM bhUtasaMjJAtveneti darzitam, yato hyavicAraramaNIyamAtrata vidyate tasmAt 
tAM tathAgato bhASate bhUtasaMjJA, anyathA sarvathA’bhAvAnna bhASeta | tata:
paramArthavyavasthAyAM kathaM yogasamApattyAM pratipattavyam, kathaM ca vikSepo nigrahItavya 
ityubhayaM darzitaM gAmbhIryaJcApi nigaditam, adhyAropApavAdAntAvapi parihRtau |
teSu, kusIdeSvevAzcaryotpAdanArtham na mama bhagavan, AzcaryaM 
yadahamimaM dharmaparyAyaM bhASyamANamavakalpayAmi, adhimucye, ye’pi te 
bhagavan, sattvA bhaviSyantyanAgate’dhvani pazcime kAle pazcime-
@165
na mama bhagavan, AzcaryaM {1. jozIsaMskaraNe “duSkaram” iti pATha: kiJca vaidyabhoTasaMskaraNayozca “Azcaryam”
pATha: | atra TIkAmusAraM “Azcaryam” pATha eva samIcIno’sti |} yadahamimaM dharmaparyAyaM 
bhASyamANamavakalpayAmi adhimucye | ye’pi te bhagavan, sattvA 
bhaviSyantyanAgate’dhvani pazcime kAle pazcime samaye pazcimAyAM 
paJcazatyAM saddharmavipralope vartamAne, ye imaM bhagavan, 
dharmaparyAyamudgrahISyanti dhArayiSyanti vAcayiSyanti paryavApsyanti, 
parebhyazca vistareNa saMprakAzayiSyanti, te paramAzcaryeNa samanvAgatA 
bhaviSyanti |
samaye pazcimAyAM paJcazatyAM ye imaM bhagavan, dharmaparyAyam
udgrahISyanti, dhArayiSyanti, paryavApsyanti, te paramAzcaryeNa 
samanvAgatA bhaviSyanti ityAha |
atrAyaM sAmAnyena samAsArtha: - anAgate saddharmavipralopakAle ye 
bodhisattvA imaM dharmaparyAyaM dhArayiSyanti, na te pudgalAdibhirgRhItA bhaviSyanti, 
mayyapyevaM{2. mayi iti subhUti: |} sambhAvanAyAM saddharmotthAnakAle’pi yuSmAkametAdRzapratipattyabhAve 
idamatyantaM lajjAsthAnaM tat syAdityucyate | tatra `aham’ iti pudgalanairAtmyaM 
bodhyate, imaM ityanena pudgaladharmanairAtmyaM prakAzyate, bhASyamANam iti tu 
sAkSAt prakAzyamAnaM bhagavatA, avakalpayAmi iti prasAdAkAra: prasannatA 
saMdarzyate, adhimucye iti sampratyayazca, te sattvA: ityanena bhagavan, 
anAgate kalpe bhAvina: | atrodgrahISyantItyAdIni yAni padAni tAni 
pUrvamevoktAni |
taccaivaM nirucyate- pudgalanairAtmyamAtramavaganturmama bhagavata: sakAzAt 
sAkSAt zravaNabalena yaddhi nairAtmyadvayapratipAdake’smin dharme prasAdasampratyayamAtraM 
jAtaM tannaivAzcaryam | ye bhagavan (teSu) kalpeSu asmin (dharme) dhAraNAdikrameNa 
IdRzaM dharmaparyAyamadhigamya paryavApsyanti te paramAzcaryeNa samanvAgatA 
bhaviSyanti | bhagavan, (teSu) kalpeSu bahulatayA mahAyAnaviprakRSTA bhavanti, teSu
@166
api tu khalu punarbhagavan na teSAmAtmasaMjJA pravartiSyate, na sattvasaMjJA,
na jIvasaMjJA, na pudgalasaMjJA pravartiSyate, nApi teSAM kAcitsaMjJA 
nAsaMjJA pravartate | tatkasya heto: ? yA sA bhagavan, cAtmasaMjJA, 
saivAsaMjJA | yA sattvasaMjJA jIvasaMjJA pudgalasaMjJA, saivAsaMjJA | 
tatkasya heto: ? sarvasaMjJApagatA hi buddhA bhagavanta: |
zraddhotpAdastvatidurlabha ityabhiprAya: |
etena kausIdyaM prahAya saddharmagrahaNAdau chandena praNidhAnena ca 
sthAtavyamityAdarzitam | na kevala teSu Agamayoga evApitu (teSu) 
pratipattisampadamapi darzayitum api tu khalu punarbhagavan ityavocat | AtmA 
ityAdivacanam tUpalakSaNam, atasteSAM dharmasaMjJA (api) na pravartiSyate, 
dvayornairAtmyayoryugapadadhigamAt |
yadyanAtmAdikaM sat tadA saMjJApi tatra niyamena pravartyediti vicintya 
tatkasya heto: ? iti pRSTvA AtmasaMjJA ityudatArIt |
yathAtmetyAdyuktastathA ayamahamityapyAtmasaMjJA yA sarvajanaprasiddhA, tasyA api 
parIkSA’kSamatvAdakiJcanatve sati AtmAdyanubhavAbhAvAdasatyA: kA kathA | anena 
tAvad yogasamApatti: nirdiSTA |
nanu cAsattve satyAtmAdestadviparyayeNa nAtmasaMjJA pravartiSyata iti kuta 
ityAbhyantarotthitaM praznaM vicArya tatkasya heto: ? ityavocat |
sarvasaMjJApagatA hi buddhA bhagavanta:{1. sarvakalpavikalpaprahINo hi tathAgata: | -a. pra. pR. 177 ; prajJApAramitAjJAnamadvayaM sA 
tathAgata: | -pra. pi. 1kA. ; vidhUtakalpanAjAlagambhIrodAramUrttaye | -pra. vA. 1/1 |} ityudarata | atrAyamartha:-
samastabhAvAnAM yathAvattattvAdhigamena `buddhA bhagavanta:’ ityucyate | paramArthata:
kasyApi saMjJeyasyAbhAvAt, na kutrApi te saMjJA pravartate, anyathA viparyAsa: 
syAt | bodhisattvAstu buddhAnuzikSAmanuvartante, anyathA kathaM tatpadaM prApnuyu:, 
tasmAt buddhairbhagavadbhiryathA sarvasaMjJApagatatvaM zikSitaM tathA bodhisattvairapi 
zikSitavyam | tasmAd ye bodhisattvAstasyAmanuzikSante teSAmAtmAdisaMjJA niyamato 
na pravartate |
@167
evamukte bhagavAnAyuSmantaM subhUtimetadavocat- evametat subhUte, 
evametat | paramAzcaryasamanvAgatAste sattvA bhaviSyanti, ye iha 
subhUte, sUtre bhASyamANe no trasiSyanti na saMtrasiSyanti na 
saMtrAsamApatsyante | tatkasya heto: ? paramapAramiteyaM subhUte, 
tathAgatena bhASitA yadutApAramitA | yAM ca subhUte, tathAgata: 
paramapAramitAM bhASate, tAmaparimANA api buddhA bhagavanto bhASante |
tenocyate paramapAramiteti |
evametat iti vineyAnAM vineyAnAM nizcayApAdanArthaM svayamabhyupagamya bhagavatA 
dviruktam | ita: pUrvamanArabdhavIryAnadhikRtyAbhihitam | samprati pudgalA 
dharmagAmbhIryaM zrutvA trasyanti | ata: prathamataramanArabdhavIryANAM teSAm 
anArabdhavIryatvApanayanArthaM ye sattvA: ityAdyAha | santrAse sati nArabhante 
vIryam, zrAvakayAne’smin bhagavatA dharmamAtramidaM pudgalAsattvamityuktam, mahAyAne 
tu tadapi dharmamAtraM mithyeti dezitam, tasmAd anAdikAlIna-
sahajAtmadRSTisamprayuktAnta:karaNA abhAvitAtmAna: pudgalanairAtmyaM zrutvA 
nAstyahamiti trasiSyanti | tanniSedhArthaM no trasiSyanti iti dezitam | ye 
dharmamAtre’bhiniviSTAste dharmanairAtmyadezanAzravaNakAle santrasiSyanti, yad dharmamAtraM 
tasyApyasattve `aho ! na mayA bhAvyam’ iti matvA dazadigavalokanenApi 
zaraNAbhAvAt santrAse tadapAkaraNAya na santrasiSyanti ityuddiSTam | cintAkAle
ubhayAbhAvayogasyAzakyatvAt santrasiSyanti `kathamasmAbhirnairAtmyadvayamadhigantavyam’
ityAdimasantrAsApasAraNArthaM na santrAsamApatsyante ityuktam |
anye tAvannairAtmyadvayAnavabodhAd yo hi trAso mRdu-madhyAdhimAtrAtmaka: sa 
ebhistribhi: padai: yathAkramamudIrita ityevaM manyante, apare tu trividhastrAsa:
zravaNa-manana-bhAvanAkAle bhavatItyabhyupagacchanti | samprati lAbhasatkAreSu 
vItarAgatvAt `te paramAzcaryeNa samanvAgatA bhaviSyantIti |’ zrotukAmAnAM hitAya 
svayaM pUrvaM praznamuthApya tatkasya heto: ? ityavocat | paramapAramiteyaM 
ityuktam | prajJApAramiteyaM bodherAsAnnahetu: | asyA abhAvena dAnAdi-
pAramitAnAmabhAvAt sarvapAramitAsu zreSThA | na kevalaM mayaiveyaM paramA proktA, 
@168
api tu khalu puna: subhUte, yA tathAgatasya kSAntipAramitA, saiva 
apAramitA | tatkasya heto: ? yadA me subhUte, kaliMgarAjA 
aGgapratyaGgamAMsAnyacchetsIt, nAsInme tasmin samaye AtmasaMjJA vA 
sattvasaMjJA vA jIvasaMjJA vA pudgalasaMjJA vA, nApi me kAcitsaMjJA 
vA asaMjJA vA babhUva | tatkasya heto: ? sacenme subhUte, tasmin 
samaye AtmasaMjJA abhaviSyat, vyApAdasaMjJApi me tasmin 
samaye’bhaviSyat | sacetsattvasaMjJA jAvasaMjJA pudgalasaMjJAbhaviSyat, 
api tu sarvabuddhairapIyaM parametyukteti darzanArthaM yAM ca paramapAramitAM iti 
nigaditam |
anena `ekabuddhena dezitamapi aviparItArthatvena gRhyate sarvabuddhaikAbhipretatve 
khalu kimucyatAm’ ityevaM dIpitam | (yadi) asmAbhi: sarvai: paramA saMsAdhitA 
syAt, kathaM na (vayaM) parameNAzcaryeNa samanvAgatA bhaviSyAma: ? anena 
paramatvadarzanena hriya: dvitIyaM sthAnaM nirdizyate, tathA hi-dharmo’yaM (etAvAn)
zreSThastathApi tvaM yallAbhasatkArAdhyavasita: pramAdena sthitastadatIva
lajjAjanakamityucyate | anena cittapragraha: sandarzita: |
13. du:khAdhivAsana-sthAnam : 
evaM hrIsthAne dezite’pi ye du:khe’kSAntyA vIryAtizayamArabdhuM notsahante, 
teSAM du:khAkSAntervyapagamArthaM trayodazasthAnamadhikRtyAha api tu khalu puna: 
subhUte ityAdi | kimatra kSAnti: ? kena lakSaNena sA kSAntirjJAyate ? tasyA:
ya AkAra:, yathA vA’’kAra:, yazcAkSAnte: pratipakSa: so’nena sthAnena darzyate |
kIdRzI kSAntiriti cet ? sarvadharmAnupalambhasvabhAva:, ata: yA tathAgatasya 
kSAntipAramitA saiva apAramitA ityuktam | paramArthata: kA kSAnti:,{1. na ca dveSasamaM pApaM na ca kSAntisamaM tapa: |
tasmAtkSAntiM prayatnena bhAvayedvividhairnayai: || - bo. ca. 6/2 |}
kSAnti:, yatra kSAnti:, yazca kSamya:, yA ca kSAnti:, teSAM sarveSAmanupalambhAt 
@169
vyApAdasaMjJApi me tasmin samaye’bhaviSyat | tatkasya heto: ? 
abhijAnAmyahaM subhUte, atIte’dhvani paJcajAtizatAni yadahaM 
kSAntivAdI RSirabhUvam | tatrApi me nAtmasaMjJA babhUva na sattvasaMjJA,
na jIvasaMjJA, na pudgalasaMjJA babhUva |
saiva apAramitA | evaM paramArthato’nutpannatvAt nAsti tatra pAraM gatetyabhisandhi: |
anena tasyA: kSAnte: svabhAvenAnutpannatvaM gAmbhIryaM cApi darzitam |
evaM sarvadharmAnupalambhamanasikAreNa kuta: bodhisattvAnAM kSAntiriti vicintya 
tatkasya heto: ? iti jJApakahetau pRSTe yadA subhUte ityAdyuttaramAha |
aGgAni hastapAdAdIni, pratyaGgAni aGgulyAdIni | nApi me kAcitsaMjJA 
iti paradehasaMjJA, zastrasaMjJA, chedasaMjJA, parasaMjJA, kSAntisaMjJAdayazca | anena 
sarvadharmAnupalambho’bhihita: |
nanu asatyAJca kasyAJcit saMjJAyAM mUrcchAvasthAvad cittAbhAvo 
bhaviSyatIti cet ? tatra nApi asaMjJA vA babhUva ityAha | tasmin kAle 
sarvadharmanairAtmyAvabodhakaM yogijJAnaM tathyasaMvRtisvabhAvamabhipretam | tacca kathamiti 
cittagataM praznaM vikalpya svayaM tatkasya heto: ? ityuktvA sacet subhUte 
ityudatarat | vyApAdasaMjJApi asyAyamabhiprAya:- yatra AtmasaMjJA, tatra nUnaM 
tanmAtreNAtmasneho jAyate | evamAtmasnehasamprayoge’vazyaM sva-paravikalpau 
jAyete | tenaivaM ya AtmopakAritvenopAdattAsteSvAtmIyatvaM parikalpyate, itareSu 
ca paratvaM kalpyate | ata evAtmAnurUpA pravRtti: | tatrAtmani AtmIyeSu ca 
pravRttau anurAga:, tadviparIteSu ca dveSa: | tAbhyAM sambaddha: samasto doSarAzi: 
sambhavati | ata evoktam{1. pra. vA. 1/221} :
Atmani sati parasaMjJA sva-paravibhAgAt parigrahadveSau |
anayo: sampratibaddhA: sarve doSA: prajAyante ||iti||
yatra vyApAdAdidoSaughastatra kathaM kSAntivAdIti prasetsyati, yena kSAntibalena 
kaliGgarAjA eva sattva: narakaM gamiSyatItyabhipretam | anena kRtApakAre’pi 
@170
tasmAttarhi subhUte, bodhisattvena mahAsattvena sarvasaMjJA vivarjayitvA 
anuttarAyAM samyaksaMbodhau cittamutpAdayitavyam | na rUpapratiSThitaM 
cittamutpAdayitavyam, na zabdagandharasaspraSTavya- dharmapratiSThitaM
cittamutpAdayitavyam, na dharmapratiSThitaM cittam utpAdayitavyam, 
nAdharmapratiSThitaM cittamutpAdayitavyam, na kvacit pratiSThitaM
cittamutpAdayitavyam |
sati nirvikAratayA niyataM vyApAdAdisambhavAbhAvatayA AtmAdisaMjJAvyapagamahetutayA 
ca IdRzyA: kSAnterjJAnamAdarzitam |
anenaiva ca trividhA: kSAntayo’pi tAvannirdizyante{1. dharmanidhyAnakSAnti:, du:khAdhivAsanAkSAnti:, parApakAradharmakSAnti: | -dha. saM. (ma. sU. saM. pR.
337) ti. saM. saMskaraNam 1988 ; dra^- bo. ca. paM., 6/8 pR. 83, 1960 mi. saM. |} | atra kaliGgarAjA 
ityanena apakAramarSaNakSAnti: paridIpitA, aGga-pratyaGga ityanena 
du:khAdhivAsanakSAnti: me tasmin samaye ityAdinA ca dharmanidhyAnakSAnti: |
anena dharmapudgalavikalpayorvipakSatayA nirdezena vineyAstatprahANe yathoktakSAntyutpAde 
samyaggrahaNe cAvataranti | tadevam, vineyajanA: `yadA bhagavAneva bodhyarthamevaMvidhAM 
parAM kSAntiM bhAvitavAn, tatkathamasmAbhirna bhAvanIyA, duSkarakarmaNyananuSThite 
durlabhapadaM nAdhigamyate' iti vicArayanti | tataste vineyAstasyAM protsAhyante |
aGga-pratyaGgeti nimittamAtrAbhidhAnena sarvadu:khAdhivAsanakSAnti: samudIritA |
samprati yadAkArA sA kSAnti:, tathA darzayitum- abhijAnAmyahaM subhUte 
ityAha | tadapi kaliGgarAjA me aGgapratyaGgamAMsAnyacchetsIt 
ityetatprasaGgaprAptam, sAkSAnnoktam | sA ca kSAnti: dvividhA dIpitA-
nirantaraparApakAradu:khaviSayikA parApakArAsahyadu:khaviSayikA ca | tatra 
nirantaradu:khaviSayayastu yat paJcajAtizatAni iti | etena asyaudAryam 
abhihitam | asahyadu:khaviSayastu yat aGga-pratyaGgAnIti kathitam |
trividhaM (hi) du:khaM tAvad asahyaM vastu, tadyathA- saMsAradu:khaM 
sattvapratikUlapravRttidu:khaM paribhogavaikalyadu:khaM ca | tatra prathamasyAsahyavastuna: 
pratipakSatvena tasmAttarhi ityuktam | samastenAnena asahyaprahANAt bodhau chandena 
@171
tatkasya heto: ? yatpratiSThitaM tadevApratiSThitam | tasmAdeva 
tathAgato bhASate-apratiSThitena bodhisattvena dAnaM dAtavyam | na 
rUpazabdagandharasasparzadharmapratiSThitena dAnaM dAtavyam |
praNidhAnena ca sthAtavyamiti darzitam | bodhicittotpAde sati na kenApi 
saMsAradu:khena spRSTo bhaviSyatItyabhiprAya: | bodhicittotpAde’pi 
AtmAbhiniviSTatayA trividhadu:khasaMjJAbhi: santrasya kadAcit punarnotpAda: syAdata:
sarvasaMjJA vivarjayitvA ityAha | sarvasaMjJAzcAtra AtmAdisaMjJA: 
trividhadu:khasaMjJAzca | rUpAdyabhinivezena zrAvakAdivat saMsAraM parikalpya 
taddu:khasantaptA: na kadAcidapi bodhicittamutpAdayanti, ata: na rUpapratiSThitam 
ityAdyuktam |
rUpAdiSu sattAbhinivezo hi tatra pratiSThita iti pUrvavadatrApyukta:, na cAtra 
punaruktirapi | anena asahyavastuna: pratipakSo’bhihita: | pUrveNa tu pAramitAyAM 
yoga: karaNIya: | atra vineyai: nAdharmapratiSThitam iti zeSa: | anena 
tAvadabhAve’bhiniveza: pratiSidhyate | na kvacit pratiSThitam ityanena 
rUpAdiSu nAmamAtrasattAbhiniveza: pratiSidhyate, yogasamApattizcodIritA bhavati |
kiM rUpAdInAM satAM tatsattvasya prahANArtham, yaduta asatAM 
vitathAbhinivezasya prahANArthaM pratiSedha: kriyate ? iti cittotthitaM praznaM vitarkya 
tatkasya heto: ? ityapRcchat | uttarArthamAha-yatpratiSThitaM 
tadevApratiSThitam iti | atrAyamartha:- anAdikAlatastaccittaM rUpAdiSu
bhAvAbhinivezabalena rUpAdau pratiSThitam, ya: khalu satyAbhiniveza:, sa tasya 
rUpAdivastuno’bhAvAt paramArthato na pratiSThita: | tasmAdeva ityanenopasaMhAreNAtra 
dvitIye pakSe pratiSThitatvameva darzitaM bhavati | dAnazabdenAtrApi pUrvavat SaT 
pAramitA evAbhipretA: |
dvitIyAsahyavastuna: pratipakSatvena api tu khalu puna: subhUte 
ityAdyAha | samastenAnena bodhisattvA yeSAmarthAyAtiduSkarapAramitA-
yogamArabdhumutsahante, te’pi sattvA yadi paramArthato na syu:, sattvasaMjJA’pi 
paramArthato na syAt, kathaM te tathAvidheSu mithyApravRtteSu sattveSu khinnA bhaveyu: 
@172
api tu khalu puna: subhUte, bodhisattvena evaMrUpo 
dAnaparityAga: karttavya: sarvasattvAnAmarthAya | tatkasya heto: ? yA
caiSA subhUte, sattvasaMjJA, saiva asaMjJA | ya evaM te sarvasattvA:
tathAgatena bhASitAsta eva asattvA: |
ityAdarzitam | tatra sattvaM saMjJAM ca pratiSidhya nairAtmyadvayamudIritam |
sarvasattvAnAmarthAya ityanenAtraudAryaM darzitam | avaziSTena sakalena gAmbhIryaM
sandarzitam | 
evaM tAvad yuktyA kSAntiryujyata iti nirdizya sAmprata tathAgate 
sampratyayo’pi yujyata iti nirUpayan bhUtavAdI ityAdyAha | prathamam uddeza:, 
zeSaM vidheyam | athavA satyacatuSTayamuddeza:, kramaza: abhisambadhyate | athavA 
bhUtavAdI iti sAdhyam, tathAgata: iti jJApakanirdeza: {1. tathAgato kAlavAdI, bhUtavAdI, atthavAdI, dhammavAdI, vinayavAdI, tasmA tathAgato ti
vuccati | -dIghanikAya, jilda 3. pR. 104; dra. -a. pra., 31 adhyA, pR. 253} | yathA’nye buddhA 
bhagavanta: klezajJeyAvaraNAni prahINavantastathaiva tathAgato’pyayaM gata: prApta:, tena 
tathAgata: {2. dra^- prastutA TIkA, upodghAta-prasaGge |} | tasmAdaviparyastatvena bhUtavAdIti, viparItadezanAyAzca 
hetorAvaraNasyAbhAva: sidhyati hetvanupalabdhe: |
tathAgata evAyamiti kathaM sidhyatItyAha-satyavAdI iti | `satyam’
caturAryasatyalakSaNam, tasya yo vAdI, sa tathAgata iti nirdhAryate |{3. AryasatyAnAM ca abhAvAt saddharmo’pi na sambhavati | satAmAryANAM dharma: saddharma: | tatra 
nirodhasatyaM phaladharma:, mArgasatyaM tu phalAvatAradharma: | eSa tAvadadhigamadharma: | 
tatsaMprakAzikA dezanA Agamadharma: | sarva eSa AryasatyAnAmabhAve sati nAstIti |
abhAvAccAryasatyAnAM saddharmo’pi na vidyate |
dharme cAsati saMghe ca kathaM buddho bhaviSyati ||
-ma. zA. vR. 24/4, pR. 213, bau. bhA. saM. 1983 }
atyantaparokSArthastu sarvathA samyak kathayituM na zakyate, yathoktam-{4. pra. vA. 1/134 |}
parokSopeyataddhetostadAkhyAnaM hi duSkaram |
@173
tatkasya heto: ? bhUtavAdI subhUte, tathAgata:, satyavAdI tathAvAdI 
ananyathAvAdI tathAgata:, na vitathavAdI tathAgata: |
ayaM satyavAdI satyaM kena rUpeNa jAnAtItyAha- tathAvAdI iti | sa 
vastutattvamaviparItatayA yathAvad vadatIti tathAvAdI | sa heyopAdeyatattvaM sopAyaM 
yathAsthitaM tathaiva bhASate'ta: sa kathaM na satyavAdI syAditi | evaMbhUte'pi
taddezirAni catvAri satyAni kiM tathaiva pratiSThitAnIti ? ityata Aha- na 
vitathavAdI iti | yato’viparItapramANopapannAni, na pramANabAdhitAni uktAnyata: 
satyAnItyartha: | etena samagreNa kAryakAraNena bhagavata: prAmANyaM sAdhitam | ata 
evoktam-{1. pra. vA. 1/282 |}
tAyAt tattvasthirAzeSavizeSajJAnasAdhanam |
ekasyApi bhAvasvabhAvasya paramArthato’siddhatvAd ekamapi satyaM tAvad 
du:sAdhyam, kimiti satyacatuSTayamiti catu:satyAbhidhAnAcca bhUtavAdIti |
evaM bhagavatA `mAyopamA: paJcaskandhA:’{2. tulanIyam- "yadapIdamupAdAnaM tat svAbhAvAnna vidyate |” yadyapi idamupAdAnaM 
rUpavedanAsaMjJAsaMskAravijJAnAkhyaM skandhapaJcakam, tadapi svabhAvena na vidyate, 
pratItyasamutpannatvAt | ma. zA. vR. 22/9 bau. bhA. pra.; api ca- mAyopamAste devaputrA:
sattvA:, svapnopamAste devaputrA: sattvA: |... sarvadharmA api devaputrA mAyopamA |
-dra^. ma. zA. vR. 22 adhyA. pR. 195, bau. bhA. pra., 1983 |} ityukte sati kathaM teSAM 
du:khasatyasvabhAvatvam, du:khasyApi paramArthato’nRtatvAt
tatsamudayanirodhayorapyasattvameva, atyantAbhAvabhUte zazazRGgAdau tAvattau 
(samudaya-nirodhau) na sambhavata: | nirodhasya tvabhAvAt tatprApako mArgo’pi naiva 
paramArthata:, gamyAbhAve naiva gamako’pi | tathoktam-`bodhiM pratiSThAya 
ekasyApi satyasya siddhirna dRSTA, kimiti caturNAm ?’ iti 
dezanAvat |
etat pravicintya ye bhUtavAdini zabdazo’bhiniviSTAsteSAmadhyAropAnta-
parihArArtham api tu khalu puna: subhUte ityAdyAha | na tatra satyam iti 
paramArthata: kasyacidapi svabhAvasyAsiddhe: | na mRSA ityatra satyavyavacchedena 
@174
api tu khalu puna: subhUte, yastathAgatena dharmo’bhisaMbuddho 
dezito nidhyAto, na tatra satyaM na mRSA | tadyathApi nAma subhUte,
puruSo’ndhakArapraviSTo na kiJcidapi pazyet, evaM vastupatito 
bodhisattvo draSTavyo yo vastupatito dAnaM parityajati | tadyathApi
nAma subhUte, cakSuSmAn puruSa: prabhAtAyAM rAtrau sUrye’bhyudgate 
nAnAvidhAni rUpANi pazyet, evamavastupatito bodhisattvo draSTavyo 
yo’vastupatito dAnaM parityajati |
sthitatvAt tadvyavacchedyatvAbhAvAd yena mRSAtvaM bhavet tanmRSA | atha vA na 
satyam iti yathA mAyopamA mRSA jJAnarUpA: | avicAraramaNIyamAtratayA 
sthitatvAd na mRSA iti | anena tAvad antadvayapratiSedhena madhyamA pratipad 
eva nirdizyate | zrAvakANAmAtmAbhinivezasya prahANArthaM pudgalanairAtmyAMzamAtreNa 
catvAryAryasatyAni dezitAni, na tu sarvebhya ityavirodha: |
kAyAdikamupalabhya tadarthako dAnaM dadAti, anupalabhya atadarthako vA, 
tayo: ko vizeSa iti yaccintanaM tat tRtIyasyAsahyavastuna: pratipakSatvenAha 
tadyathApi nAma ityAdi | ya: kAya-bhava-bhogAtmakavastuSu 
sukhamAtratvenAbhinivizya (satyatvenaivAbhinivizya) tadarthikastatra patitvA dAnaM 
dadAti, sa andhakArapraviSTapuruSasadRza:, satorapi cakSuSo: vastvarthAnupalambhena 
heyopAdeyArthAnabhijJatayA viparyastArtheSu samastadu:khasthAneSu patito bhavati | tata:
bodhisattvA mahAsukhabhogAt pracyutA bhaviSyanti | tadviyogena zrAvakAdivat 
du:khasantaptatayA bodhervyAvRtA bhaviSyanti |
yo vastvapatito dAnaM dadAti, kAyAdivastvanupalabhya tadanarthI bhUtvA dAnaM 
dadAti tattu yathApi nAma cakSuSmAn puruSa: nAnAvidhAni rUpANi 
pazyet dRSTvA ca heyasya hAnam upAdeyasya copAdAnamiva | (atha) tadapi 
asatyaruNodaye{1. pekiMga narathaG ca saMskaraNayo: “asatyaruNodaye” pATha: prApyate ya: zuddha: pratIyate 
de. ge. saMskaraNe tu “tadapi aruNodaye” iti pATha: |} kadAcinna dRzyata iti ? sUrye’bhyudgate ityAha |
sUrye’bhyudgate’pi andhakArapUrNeSu gRhAdiSu na pazyatIti matvA’’ha prabhAtAyAm 
@175
api tu khalu puna: subhUte, ye kulaputrA vA kaliduhitaro vA 
imaM dharmaparyAyamudgrahISyanti dhArayiSyanti vAcayiSyanti paryavApsyanti, 
parebhyazca vistareNa saMprakAzayiSyanti, jJAtAste subhUte, tathAgatena 
buddhajJAnena, dRSTAste subhUte, tathAgatena buddhacakSuSA, buddhAste 
tathAgatena | sarve te subhUte, sattvA aprameyamasaMkhyeyaM puNyaskandhaM 
prasaviSyanti pratigrahISyanti |
iti | prabhAteti zabda: andhakAradyotanArthamukta: tasmAnnirandhakArAyAM 
dizAyAmityartha: |
tatsAmagrye’pi yo’ndha:, sa kadAcidapi na pazyatItyAzaGkAyAM cakSuSmAn 
ityAha | evamavastupatito bodhisattvo draSTavya:, sa: avidyAtAmisraprabodhena 
jJAnasUryAbhyudgamena ca nAnAvidhAni jJeyAni yathAvat sampazyati, viparyastavastUni 
samastadu:khasthAnAni heyadu:khAni cApi mRSAtvAt parivarjayati,
samastasukhasthAnasyAnuttarasamyaksambodhilakSaNasyopAdeyasyottamapadasyApi kAmanayA 
tatra pravartate |
tasmAd bodhisattvA mahAbhogasampadanuprApya anuttarasukhena kAyaM sthirIkRtya 
bodheravinivRttA bhavantItyabhiprAya:, ata eva avinivRttA iti | pUrvaM 
tvAlambanamAtreNa tasmin sthitirAdarzitA, atra tu AlambanapUrvakaM 
tasminnanurAgalakSaNe patanam | tasmAdatra patita ityuktam, pUrvaM tu pratiSThita 
ityuktam | anena sakalena cittapragraha: paridIpita: |
14. dhyAnarasAsvAdavirati-sthAnam :
anena prakAreNa kSAntipravRttA api ye dhyAnarasamAsvAdayantastatraivAsaktA 
jJAnasambhArapAripUraye hetubhUtaM mahAyAnadharmanArabdhAsteSAM jJAnasambhAraviyogaparihArArthaM 
caturdazasthAnamadhikRtya api tu khalu puna: subhUte ityAdyAha | sthAnenAnena 
dhyAnarasAsvAdApagamAya paJcabhi: prakArai: saddharmaM prati vIryArthaM guNavizeSa: 
paridIpita:, (yathA)- 1. tathAgatAnubhAva:, 2. viziSTapuNyasaJcaya:, 3. 
dharmatatsAdhanayo: prazaMsanam, 4. devAdibhi: satkAra:, 5. pApaparizodhanaM ca |
@176
yazca khalu puna: subhUte, strI vA puruSo vA pUrvAhNakAlasamaye 
gaGgAnadIvAlukAsamAnAtmabhAvAn parityajet, evaM madhyAhNa-
kAlasamaye gaGgAnadIvAlukAsamAnAtmabhAvAn parityajet,
sAyaMkAlasamaye gaGgAnadIvAlukAsamAnAtmabhAvAn parityajet, anena 
paryAyeNa bahUni kalpakoTiniyutazatasahasrANyAtmabhAvAn parityajet,
yazcemaM dharmaparyAyaM zrutvA na pratikSipet, ayameva tato nidAnaM bahutaraM 
puNyaskandhaM prasunuyAdaprameyamasaMkhyeyam, ka: punarvAdo yo likhitvA 
udgrahaNIyAddhArayedvAcayetparyavApnuyAt, parebhyazca vistareNa 
saMprakAzayet |
tatra tathAgatAnubhAvastu jJAtAste tathAgatena ityAdi yadAha |
udgrahISyanti ityAdipadAnAM vyAkhyAnaM pUrvavadeva | bhagavAn hi sarvaM 
vijAnAtIti sarvajJa: draSTA ca | tatra kiM mahad AzcaryaM teSvityanveSaNAyAM 
puNyasaJcayavaiziSTyamAdarzayitumAha sarve te sattvA: iti |
aprameyapuNyaskandhAnAM prasavanAd jJAtAste bhAgyavanta iti vAkyazeSa: |
kiM ca tAvat puNyaskandhasya vaiziSTyam, yena (sa: puNyaskandha:)
aparimito bhavatIti vicintya viziSTapuNyasaMgrahaM darzayan yazca khalu puna: 
subhUte ! strI vA puruSo vA ityAdyAha |
sUrya-prabhA-pRthvIjalAdyavasthAvizeSa: pUrvAhNa: | evambhUteSvavasthA-
vizeSeSveva kAla: iti prajJapyate, na tu viziSTatvena parikalpita iveti
darzayituM kAlazabdastatsAmAnyAdhikaraNyena vizeSyate | anyathaikAtmyAd ayaM 
pUrvAhNa ityAdibhedA na syu: | vizeSaNAntarairbhede’bhyupagate sa eva vizeSa: 
sUryAdyavasthAnAM vizeSa: pUrvAhNAdivyavahAraprajJaptInAM ca hetu: syAt, 
akiJcitkaratve kimadRSTasAmarthyena kAlena prajJaptenetyabhiprAya: | na ca sa 
mandatIvrabuddhyAdiliGgavAnapi yujyate, mandAdibuddhInAM taddhetuta: samudbhave 
krameNotpattivirodhAd, etacca pUrvaM darzitameva | bAdhakapramANasyApi 
prAgevAtmadUSaNaprasaGge darzitatvAt kimadhikena |
@177
api tu khalu puna: subhUte, acintyo’tulyo’yaM dharmaparyAya: | 
ayaM ca subhUte, dharmaparyAyastathAgatena bhASito’grayAnasaMprasthitAnAM 
sattvAnAmarthAya, zreSThayAnasaMprasthitAnAM sattvAnAmarthAya | ye imaM 
dharmaparyAyamudgrahISyanti dhArayiSyanti vAcayiSyanti paryavApsyanti, 
parebhyazca vistareNa saMprakAzayiSyanti, jJAtAste subhUte, tathAgatena 
buddhajJAnena, dRSTAste subhUte, tathAgatena buddhacakSuSA, buddhAste 
tathAgatena | sarve te subhUte, sattvA aprameyeNa puNyaskandhena
samanvAgatA bhaviSyanti | 
sAmAnyajanai: saGketavazenotpannastathAvidha: prANinAmavasthAvizeSa: kAla: iti 
vyavahAre prajJapyate, na tu zabdArthasambandhaprajJaptivazezeneti darzayituM samaye{1. tu^- samayA zapathAcArakAlasiddhAntasaMvida: | -a. ko., 3/3/149 
zapathAcArasiddhAnteSu tathA dhiyi |
kriyAkAre ca nirdeze saMkete kAlabhASayo: || -iti medinI, 120/111 |} iti
zabdena vizeSyate | kasyacidekasyApyakathanena yathoktadezanA’bhiprAyasya 
pratipAdanAbhAvAt padatrayamuktam | saGketaviSayatvena prajJApakaM zabdamAropya 
samAnAdhikaraNyaM kRtam | dhyAnarasAsvAdavirAgAyAtredamuktam | pUrvaM deyasya 
evaMvidhasya ca kAlasyAnirdezAnnaiva tAvat punaruktidoSa: |
ayameva tato nidAnaM bahutaraM puNyaskandhaM prasunuyAd 
aprameyamasaMkhyeyam{2. pratyakSAdipramANena pramAtumazakyatvAdaprameyANAm | ekatvAdisaMkhyArahitatvena 
asaMkhyeyAnAm | -Aloka:, pR. 335, 351 |} ityanena audAryaM paridIpyate | saMkhyA-dravyakAla-
vizeSairviziSTaM dAnodbhUtaM puNyamabhibhUyate | evaM tAvat gaGgAnadIbAlukAsamAna 
iti saMkhyAvizeSaM darzayati | AtmabhAva: iti duravagAho dravyavizeSa: |
kalpakoTiniyutazatasahasrANi iti kAlavizeSa: | sA ca kalpakoTi: 
niyutA, sA’pi zatasahasreti padena yuktA |
etat kathaM jJAtavyam ? iti dharmastutivaiziSTyaM darzayitum api tu 
khalu subhUte ityAdyAha | acintyo’yaM dharmaparyAya: atyantagambhIra: 
sarvadharmANAM nisvabhAvatAlakSaNa: tathAgatai: pratyAtmavedanIya:, zrAvakAdibhiraparaizcApi 
@178
acintyenAtulyenAmApyenAparimANena puNyaskandhena samanvAgatA
bhaviSyanti | sarve te subhUte, sattvA: samAMzena bodhiM dhArayiSyanti |
cintayitumazakyo hyatra nirdiSTa: | atulya: iti anyatra evaMvidhasya 
adarzanAt, etattulyasya viziSTasya vA’bhAvAt, tulyasya adhikasya vA’bhAvena 
acintyahetuto’cintyameva phalaM sambhavatItyuktam | kathaM atulya iti 
cintAyAmAha zreSThayAnasamprasthitAnAm iti | atizayena pAraM gatastu zreSTha 
iti | zrAvakAdInAm ayaM dharmaparyAya: ityuktam | agrayAnam ityagrANAM 
yAnaM vA agraM cedaM yAnamiti vA padavigraha: | ye tatra samprasthitAste 
tathocyante | evameva zreSThayAnasamprasthitAnAmityapi tatsamAnameva | tau tAvat 
paryAyau | {1. paryAyavacanaM kimarthamiti cet ucyate | tadA ca AyatyAM ca 
kasyacitkathaMcidarthAvabodhArtham | -Aloka:, pR. 359 |} paryAyadezanAbhiprAyastu vineyajanopakAra:, yena katipaye bhavyA 
bhavanti |
itarayAnAnyapekSya zreSTha iti kecit | samastaklezajJeyAvaraNavizuddhyA vA 
zreSTha: athavA agramiti paramam | pratyekabuddhyAnamapi zrAvakayAnApekSayA paramiti 
vicAraNAyAmAha- zreSThayAnasamprasthitAnAm iti | atyantaM prazastagamanAt 
zreSTha ityuktam | zrAvakAdyanekayAnebhyo’tizayena prazasyatvAdatra zreSTha: iti 
zabda prayukta: | tacca mahAyAnamityeva | {2.dra^- a. pra., pR. 3. 12 |} zrAvakAdinAmabhavyatvAd dharmadezaneyaM 
bodhisattvebhya evoktA | tena siddho’yaM dharmaparyAyo’tulya iti | tathAgatena 
bhASita: ityanyeSAmagocaratvAt | dharmaparyAyo’yam ityAdibhi: yathoktAnarthAn 
prasAdhya upasaMhRtya ca tatpratipattuM vizeSastuti: sandarzitA |
yato hi dharmaparyAyo’yamacintyo’prameyazca tasmAd vipAko’pyasyAcintya 
eva | tata: ye imaM dharmaparyAyaM dhArayiSyanti ityAdi tu siddhamevetyartha: |
aprameyam ityuddeza:, zeSastAnnirdeza: | tatra acintyam iti 
cintAviSayAtikrAntatvena ananumeyatvAt | atulyam ityapratisamam |
amApyam iti sarvasattvaprayoge’pi mApayitumazakyatvAt | aparimANam iti 
@179
tatkasya heto: ? na hi zakyaM subhUte, ayaM dharmaparyAyo
hInAdhimuktikai: sattvai: zrotum, nAtmadRSTikairna sattvadRSTikairna 
jIvadRSTikairna pudgaladRSTikai: | nAbodhisattvapratijJai: sattvai: 
zakyamayaM dharmaparyAya: zrotuM vA udgrahItuM vA dhArayituM vA vAcayituM 
vA paryavAptuM vA | nedaM sthAnaM vidyate |
api tu khalu puna: subhUte, yatra pRthvIpradeze idaM sUtraM -
mahadbhirdezAdibhirapyaparimApyatvAd AkAzato’pyadhikam | athavA sarvANyapImAni 
paryAyAntargatAni | sarve te subhUte, sattvA: samAMzena bodhiM dhArayiSyanti 
iti bodhibhArodvahanam aMzodvahanasadRzam | anena tAvat sakalena 
dhyAnasukhAsvAdaM parityajya jJAnasambhArapAripUrihetau dharmaparigrahaNAdau 
chandapraNidhAnAbhyAM sthAtavyamiti darzitam |
kasmAt khalu zreSThayAnasamprasthitebhyo bhagavatA bhASito na tvanyebhya:, kiM 
khalu bhagavatyapi rAgo dveSazca iti vicintya tatkasya heto: ? ityAha,
ata: subhUte hInAdhimuktikai: ityudatarat | anena khalu bhagavati sarvasattveSu 
ekasutavad vAtsalyamiti nAsti rAgo dveSo vA | tathApi ye yadA bhavyA 
bhavanti tadA tebhyo dezayanti, na tvanyebhya: | anyathA upAyAnabhijJatvAnnaiva 
bhaved bhagavAn sarvajJa: ityevaM darzyate | hInAdhimuktikairiti zrAvaka-
pratyekabuddhai: | AtmAdidRSTikai: iti tairthikai: | nedaM sthAnaM vidyate iti 
nAsti tadarthamavakAza iti |
yacchrAvakai: pratyekabuddhaizcApi zrotuM na zakyate tatkathaM zakyate pRthagjanai: 
zrotum ? yattairna zrotuM zakyaM tat kathaM zakyata udgrahItuM vA paryavAptuM vA |
atastadasambhavamityartha: | anena tAvad yogasamApattAvavatAryate |
yadyeva kathaM tAvadAryasubhUtinA dharmaparyAyo’yaM zrotuM zakyata iti ced ? 
bhagavato’dhiSThAneneti nAsti doSa: | sarvapradezeSu yasmin pRthivIpradeze sUtramidaM 
bhASyate sa evaika: pRthivIpradezo’nuzaMsanIya iti pratipAdayan 
devAdisatkAravaiziSTyaM darzayitum api tu khalu puna: subhUte 
ityAdyavocat |
@180
prakAzayiSyate, pUjanIya: sa pRthivIpradezo bhaviSyati sadeva-
mAnuSAsurasya lokasya vandanIya: pradakSiNIyazca sa pRthivIpradezo 
bhaviSyati, caityabhUta: sa pRthivIpradezo bhaviSyati |
api tu ye te subhUte, kulaputrA vA kuladuhitaro vA 
imAnevaMrUpAn sUtrAntAnudgrahISyanti dhArayiSyanti vAcayiSyanti 
paryavApsyanti, yonizazca manasi kariSyanti, parebhyazca vistareNa 
saMprakAzayiSyanti, te paribhUtA bhaviSyanti, suparibhUtAzca 
bhaviSyanti | tatkasya heto: ? yAni ca teSAM subhUte, satvAnAM 
paurvajanmikAnyazubhAni karmANi kRtAnyapAyasaMvartanIyAni, dRSTa eva 
dharme tayA paribhUtatayA tAni paurvajanmikAnyazubhAni karmANi
kSapayiSyanti, buddhabodhiM cAnuprApsyanti |
pUrvaM tAvad bAhyazAstrAbhiSvaGgaparivarjanArthamuktam, samprati 
dhyAnarasAsvAdavarjanArthamiti nAsti punaruktatA, samastasaMgRhItArthAbhidhAne’pi 
bhinnaprasaGgAbhidhAnAnnAsti punaruktateti jJAtavyam | pUjanIya: iti 
chatradhvajapatAkAdibhi:, vandanIya: iti namaskaraNIya:, pradakSiNIya: 
pradakSiNAyogya:, ata eva pUjanIyatvAdidharmairyuktatvAd caitya: |{1. caityabhUto vandanAdinA puNyopacayahetutvAt | piteva pitRbhUta
ityupamAvAcakabhUtazabdasyopAdAnAdanyacaityasamAnatvena caityabhUta: sa pRthivIpradeza: |
-Aloka:, pR. 361; yatra hi nAma ...iti candragomI | -Aloka:, pR. 
361 ; anyatrApi draSTavyam- a. pra., pR. 28 |}
nanu IdRzeSu dharmaparyAyeSu abhyudyatAnAmapi kathaM kecit paribhUtA dRzyanta 
iti cintAyAM pApaparizodhanavizeSadezanAya ye subhUte, kulaputrA vA 
kuladuhitaro vA ityAdyAha | paribhUtA bhaviSyanti iti 
paribhASaNabhaNDanAdibhirvyApannA bhaviSyanti, suparibhUtAzca bhaviSyanti iti 
vadhabandhanAdibhi: pIDitA bhaviSyanti |
evamete mahAtmAna: kathaM paribhUtA bhaviSyantIti vicintyAha tatkasya 
heto: ? iti | teSAM sattvAnAm ityAdyudatarat | paurvajanmikAni iti 
pUrvajanmani kRtAni | dRSTa eva dharme iti pratyutpannajIvite | buddhabodhiM 
@181
tatkasya heto: ? abhijAnAmyahaM subhUte, atIte’dhvanyasaMkhyeyai: 
kalpairasaMkhyeyatarai: dIpaMkarasya tathAgatasyArhata: samyaksaMbuddhasya pareNa 
paratareNa caturazItibuddhakoTiniyutazatasahasrANyabhUvan ye mayArAgitA:, 
ArAgyA na virAgitA: | yacca mayA subhUte, te buddhA bhagavanta 
ArAgitA:, ArAgyA na virAgitA:, yacca pazcime kAle pazcime 
samaye pazcimAyAM paJcazatyAM saddharmavipralopakAle vartamAne 
imAnevaMrUpAn sUtrAntAnudgrahISyanti dhArayiSyanti vAcayiSyanti 
paryavApsyanti, parebhyazca vistareNa saMprakAzayiSyanti, asya khalu
puna: subhUte, puNyaskandhasyAntikAdasau paurvaka: puNyaskandha: 
zatatamImapi kalAM nopaiti, sahasratamImapi zatasahasratamImapi- 
cAnuprApsyanti iti pApAni parizodhya kAlAntare bhAvanAniratA na ciraM 
anuttarasamyaksabodhimabhisambuddhya buddhA bhaviSyantIti vAkyArtha: |
tato nidAnaM bahutaraM puNyaskandhaM prasunuyAdaprameyamasaMkhyeyam iti
yadAha tatra kena prakAreNa aprameyAkhyeyAvabodha: syAt ? ityatra 
abhijAnAmyahaM subhUte ityAdyAha | atra prabhAveNa bahutareNa cAprameyamasaMkhyeyaM 
ca paridIpitam | tatrAbhijAnAmi subhUte atIte’dhvanyasaMkhyeyai: kalpai: 
asaMkhyeyatarai: ityAdinA prabhAva: paridIpita: | ayaM tAvat puNyaskandhasyaiva 
prabhAva: | etAvatA prazastaro viziSTatara: (pUrvaka:) puNyaskandho’pyabhibhUyate |
dIpaGkarata: yAvat asaMkhyeyakalpam | asaMkhyeyakalpastAvad gaNanAtItatvAt, 
dIpaGkarasya pareNa paratareNa caturazItibuddhakoTiniyutazatasahasrANyabhUvan,
ye mayArAgitA: iti pratipattyarcayA {1. pUjAvizeSa: | (pUjAbheda:)} ArAdhitA: | na virAgitA: {2. ta^- a. pra., pR. 106 |} 
ityantarAle’pi tadabhinirhArasya anutsRSTatvAt | yacca iti kartRvizeSa: |
tato’yamartha: yazca ArAgaNAdika: (puNyaskandha:), yazca 
udgrahaNAdizraddhAdipuNyaskandhastadutpAditazca vAsanAtmaka: skandha:, anayo:
(puNyaskandhayo:) pUrvapuNyaskandha: uttarapuNyaskandhasyAsya zatatamImapi kalAM 
@182
koTitamImapi koTizatatamImapi koTizatasahasratamImapi koTiniyuta-
zatasahasratamImapi | saMkhyAmapi kalAmapi gaNanAmapi upamAmapi 
upaniSadamapi yAvadaupamyamapi na kSamate |
sacetpuna: subhUte, teSAM kulaputrANAM kuladuhitR#NAM vA ahaM 
puNyaskandhaM bhASayem, yAvatte kulaputrA vA kuladuhitaro vA tasmin
samaye puNyaskandhaM prasaviSyanti, pratigrahISyanti, unmAdaM sattvA 
anuprApnuyuzcittavikSepaM vA gaccheyu: | api tu khalu puna: subhUte, 
acintyo’yaM dharmaparyAyastathAgatena bhASita: | asya acintya eva 
vipAka: pratikAMkSitavya: |
nopaiti iti | {1. da^- Aloka: pa, 367 |} etAvato’lpIyastvaM darzayituM sahasratamImapi ityAha | saMkhyA 
iti tulyeSveva yujyate, yathA himavatA (tulya:) vindhya ityucyate, na tu
sarSapa: | kalAm ityaMza:, sa ca samAnajAtIya eva, yathA sumero kalA 
parvatazikharameva, na tu tRNazikhara: | gaNanAm ityapi tulyeSveva, yathA 
sumerurapi giri:, himavAnapi giri:, na tu sarSapa: | upamAm ityapi 
sadRzeSveva, yathA gosadRzo gavaya ityucyate, na tu makSikA | laghurapi 
parikarmavazena tasya (mahata:) kRtyaM karoti, yathA nizite kRte sati 
dAtramapyasikRtyaM karotIti matvA upaniSadam ityAha | tADana-
pIDanAdivistAropAyena tIkSNIkRte’pyatilaghutayA na kSamata ityartha: | ata eva 
aupamyamapi ityAha | tasyopamAbhAvamapi na kSamate |
sarvajJavacanAdevaitajjJAtavyam, evaMvidheSu indriyaviSayAtIteSu viSayeSu 
sarvajJavacanasyaiva prAmANyAt | api ca parizuddhe kAle sarvasattvAnAmapi
parizuddhatvAnnAzcaryam, aparizuddhe tAvat kAle ye sattvA kSaNamAtramAzayaparizuddhA 
bhavanti, tadAzcaryam | evaM prabhAvamukhena tAvadaprameyatvaM pradarzitam |
kathamasaMkhyeyaM saMkhayeti vicAraNAyAM sacetpuna: subhUte...tasmin 
samaye ityAdyAha | tena bahulaM paridIpitam | tatpuNyagaNanayApi viSAdamanuprApya 
@183
atha khalvAyuSmAn subhUtirbhagavantametadavocat- kathaM bhagavan,
bodhisattvayAnasaMprasthitena sthAtavyam, kathaM pratipattavyam, kathaM cittaM 
pragrahItavyam ? bhagavAnAha- iha subhUte, bodhisattvayAnasaMprasthitena 
evaM cittamutpAdayitavyam- sarve sattvA mayA anupadhizeSe nirvANadhAtau 
parinirvApayitavyA: | evaM ca sattvAn parinirvApya na kazcitsattva: 
parinirvApito bhavati | tatkasya heto: ? sacetsubhUte, bodhisattvasya 
sattvasaMjJA pravarteta, na sa bodhisattva iti vaktavya: | tatkasya 
heto: ? nAsti subhUte, sa kazciddharmo yo bodhisattvayAnasaMprasthito
nAma | 
vyAmugdhacittAntarvizeSe unmAdamanuprApnuyu: | tata: udbhUtenonmAdena cittavikSepaM vA 
gaccheyu: | anena gAmbhIryamaudArya copadiSTam |
evamasmAd dharmaparyAyAt saMkhyAprabhAvapratisaMyuktamevaMvidhaM phalaM kathaM jJAyata
iti ? api tu khalu puna: subhUte ityAdyAha | phalaM puna: hetvanurUpameva 
bhavati | laghiSThe’pi nyagrodhavRkSabIje’tizayasArasampannatvAd bRhacchAkhApallava-
vRkSabhUtaM phalaM nopadRzyate | dharmaparyAyo’pyayam alpaparivarto’pyatyantagambhIra:, 
acintyadharmadezanAd acintya: | ato’smAdacintyAd hetupratyayAnurUpamacintyaM 
phalaM bhavati, hetupratyayaprabhAvastAvat sarvajJagocaratvAd acintya: |
vipAkazabdo’tra phalArtha:, tena niSyandAdiphalAni saMgRhyante | etena sarveNa 
cittapragraho darzita: |
15. abhisamayakAle’hamitivikalpaviyoga-sthAnam : 
evaM nirAkRte’pi dhyAnarasAsvAde pratyAsanne’bhisamayakAle yai: bodhisattvai: 
AtmavaiziSTyamavalokya `ahaM samyaksambodhimArgapratipanna:, sarve mayA sattvA: 
parinirvApayitavyA:’ iti manyamAnaistaistasmin AtmagrAhavikale’bhisamayakAle kathaM 
sthAtavyam, kathaM pratipattavyam, kathaM cittaM pragrahItavyam ? ityetad darzayituM 
paJcadazasthAmadhikRtyAha- subhUti... avocat- kathaM bhagavan, 
bodhisattvayAnasamprasthitena sthAtavyam iti | sthAtavyamityAdidezanAtrayaM tu 
@184
tatkiM manyase subhUte, asti sa kazciddharmo yastathAgatena 
dIpaMkarasya tathAgatasyAntikAdanuttarAM samyaksaMbodhimabhisaMbuddha: ? 
evamukte AyuSmAn subhUtirbhagavantametadavocat- yathAhaM bhagavan,
prAgevoktaM bhagavatA | nAsti subhUte, sa kazcid dharmo yo 
bodhisattvayAnasamprasthito nAma ityavaziSTenAtra AtmagrAhavisaMyoga: kriyate |
zeSANAM (padAnAM) vyAkhyA tu pUrvavat |
yathedaM pudgaladharmanairAtmyaM prAgeva bhagavatA prakAzitaM tathokte sati 
bodhisattveSu puna: abhisamayakAle kathamAtmagrAha: sambhaved ? 
tannirAkaraNAyoktamapi kiM punarucyate ? athaivamapi dezanAyAM saMmuhyet 
prAguktasyAnavasthAnaM ca syAditi ? tathA dezite’pi anAdikAlAtyanta-
dRDhIbhUtAtmAbhinivezavazatayA keSAJcit sammohasyAnivRtte: dezito’pyartha: 
punarupadizyate | punardezanAkAle pAriSadyAnAM sammohanivRtternAnavasthA syAt |
bhagavatA kRtasyopadezasya phalaM tAvat sammohavinivRttireva vineyajanAnAmiti na 
niSphalam | ata eva sammohanivRttau satyAM phalAbhAvena puna: pravRttyabhAvAt 
prakRtamevedam |
16. avavAdaparyeSaNasthAnam :
yadi bodhisattvayAnasamprasthito nAma na syAt sa kazcid dharma: (tarhi)
kathaM bhagavAn dIpaGkarasya zAsturantikAdavavAdaM prApya anuttarAM 
samyaksambodhimabhisambuddha: ? atha na syAd (sa:) abhisambuddha: (tarhi)
abhisamayakAGkSiNA’vavAdo na paryeSTavya iti ye manyante, teSAmavavAda-
viyogavisaMyogAya SoDazasthAnamadhikRtya tatkiM manse subhUte ityAdyAha | pUrvaM 
dharmakAyAptikAmatAvasare dharmagrAhaniSedha ukta:, {1. dra^- vajra. sU. 7 adhyA. ; dra^- prastutA TIkA, 4 sthAnam,|} idAnImabhisamayakAle
abhisambuddhasya tasya niSedha: kriyate’to na punaruktatA | nAsti paramArthata: sa 
kazcidapi jJAnajJeyAtmako dharma:, yathA pUrvaM vicAritam |
tadbalena avicAraramaNIyamAtratayA zrutamayyAdiprajJotpAdakrameNa bhagavata:-
@185
bhagavato bhASitasyArthamAjAnAmi, nAsti sa bhagavan, kazciddharmo 
yastathAgatena dIpaMkarasya tathAgatasyArhata: samyaksaMbuddhasyAntikAd 
anuttarAM samyaksaMbodhimabhisaMbuddha: | evamukte bhagavAnAyuSmantaM 
subhUtimetadavocat-evametatsubhUte, evametat | nAsti subhUte sa 
kazciddharmo yastathAgatena dIpaMkarasya tathAgatasyArhata: samyaksaMbuddhasya 
antikAdanuttarAM samyaksaMbodhimabhisaMbuddha: | sacetpuna: subhUte,
kazciddharmastathAgatenAbhisaMbuddho’bhaviSyat, na mAM dIpaMkarastathAgato 
vyAkariSyat-bhaviSyasi tvaM mANava –
svayambhUsarvajJajJAnaM{1. sarvajJeyAvabodhenAtizayabuddhisadbhAvAt buddhA:, paropadezamantareNa svayaMbodhAt svayaMbhuva: |
-Aloka:, pR. 368 |} tathyasaMvRtyA grAhyAtmakaM samudbhavati |
nanu tadapi bhagavato dIpaGkarasyAnubhAvamAtramiti ced ? evaM satyapi 
anurUpameva, tathApi tasmin sarvabuddhAnAM sAdhAraNAnubhAvA:, na kevalaM bhagavato 
dIpaGkarasyaiva | yadi na syAdabhisambuddha: (kazcit tarhi) kathaM tena 
samyaksaMbodhau bhagavAn vyAkRta iti vicArya sacet puna: subhUte ityAdyAha |
ayamabhiprAya:- yadi bhagavata: pratyAtmavedyo dharma: paramArthato tathAbhUto  
bhavet tadA syAdabhisambuddha:, athavA `mayA puna: dharmo’bhisambuddha:’ ityahaGkAra: 
samudbhavet tadA syAd `abhisambuddha:’ ityevaM viparItAbhinivezAt tathAgatasya 
vyAkaraNaM na bhavet | yato hi tadA `mayA’bhisambuddha:’ iti na bhavati, na ca 
dharmAdiSvapyabhiniveza: bhavati | tata evAham aviparItasamyagjJAnamArgasthitau
vyAkRta: |
nAsti sa kazcid dharmo’bhisambuddha: ityanena arthato dIpaGkarasyAntikAd 
avavAdagrAhavikalpaM vipakSatvena darzayitvA tadvikalpaprahANAya chanda: praNidhAnaM 
cApi dezitam | dIpaGkaretyupalakSaNamAtreNAbhihitena sarve dharmodgrahaNavikalpA 
nivartante | nAsti ityanena tasya gambhIratvamuktam, samyaksambodhaye 
avavAdaparyeSaNavidhAnena tAvadasyodAratvaM coktam, zrAvakapratyekabuddhAvavAdAd 
atyantaviziSTatvAt |
@186                                                                                                                                                                                                                                                                                                                                                               
anAgate’dhvani zAkyamunirnAma tathAgato’rhan samyaksaMbuddha iti |
yasmAttarhi subhUte, tathAgatenArhatA samyaksaMbuddhena nAsti sa kazcid 
dharmo yo’nuttarAM samyaksaMbodhimabhisaMbuddha: | tasmAdahaM dIpaMkareNa 
tathAgatena vyAkRta:- bhaviSyasi tvaM mANava anAgate’dhvani 
zAkyamunirnAma tathAgato’rhan samyaksaMbuddha: | tatkasya heto: ?
tathAgata iti subhUte bhUtatathatAyA etadadhivacanam |
yadi tathAgatena samyaksambuddhena na syAt sa kazcid dharmo yo’nuttarAyAM 
samyaksambodhau abhisambuddha:, tadA kathaM tathAgatatvaM bhavet ? tadyathA pUrvabuddhA 
abhisambodhiM gatA:, tathaivAtrApi gatatvAdabhisambuddhastathAgata ucyata iti cet ? 
abhisambuddha ityAkyasya kasyacid dharmasyAbhAvAt tatkathaM bhavediti vicintya 
tatkasya heto: iti pRSThavAn | tathAgata iti subhUte ityAdi codatarat |
tathatA iti dharmANAmaviparItasvabhAva ucyate, sa cAdizAntAdisvabhAva:, 
sarvadharmasAdhAraNatvAt sA bhUta: iti vacanena vizeSitA, bhUtastu {1. bhUtArthabhAvanAprakarSaparyantajaM yogijJAnaM ceti | -nyA. bi., 1/11|} yathArthatvena 
tathAgatajJAnamabhidhIyate | tasyAstathatAyA yA paramArthato’nutpannadharmatA sa tathAgata 
ityucyate | yathoktam-{2. ma. zA. vR., 22/16, pR. 195 (uddhRtam ha. kA. sU.), ##Toh: 207 Sde bka (Mdo Sde, Tsha p. 95.##}
anutpAdadharma: satataM tathAgata: | iti |
paramArthato dharmatA’pi dharmiNo netarA, ata: paramArthata: sarvadharmANAmanutpAdo 
dharmatA | sarvadharmAdhigamasvabhAvo’vicAraramaNIya: paramArthato’nutpanna: tathyasaMvRtau 
parikalpyamAna: sajjJAnaviziSTa: `tathAgata:’ {3. sa evamadhigatasarvajJajJAno bhagavAn yathA dharmANAM tattvaM vyavasthitaM tathaiva azeSato 
gatatvAd buddhatvAt tathAgata ityucyate | -ma. zA. vR., 22 adhyA., pR. 187 |} ucyata iti vAkyArtha: | tasya ca 
paramArthato’nutpannatvAnnAsti kazcid grAhyo grAhako vA | tasmAnnAsti kazcid 
dharmo’pyabhisambuddha: (nAma) paramArthata: | tathyasaMvRtimAzritya tena viziSTajJAnena 
yathA abhisambuddha: tathA gata ityevamabhiprAya: |
@187
ya: kazcitsubhUte, evaM vadet- tathAgatenArhatA samyaksaMbuddhena anuttarA 
samyaksaMbodhirabhisaMbuddheti, sa vitathaM vadet | abhyAcakSIta mAM sa 
subhUte, asatodgRhItena | {1. idaM vAkyaM bhoTapAThe dege saMskaraNe nopalabhyate |} tatkasya heto: ? nAsti subhUte, sa 
kazciddharmo yastathAgatena anuttarAM samyaksaMbodhimabhisaMbuddha: |
yazca subhUte, tathAgatena dharmo’bhisambuddho dezito vA tatra na satyaM 
na mRSA | tasmAttathAgato bhASate sarvadharmA buddhadharmA iti | tatkasya 
heto: ? sarvadharmA iti subhUte, adharmAstathAgatena bhASitA: |
tasmAducyante sarvadharmA buddhadharmA iti |
paramArthAzrayeNAbhisambuddha iti kasmAttathA nocyate ? iti cintAyAM ya: 
kazcit subhUte ityAdyAha | tatkasya heto: ? iti na satyam ityanena 
yojyam | zeSastu sugamAnna vyAkhyAyate | evaM tarhi `saMvRtita: tathAgatena 
abhisambuddha:’ iti vyavasthaiva kathaM vyavasthApyata iti vicArya yazca dharma: 
ityuktam | ya: iti rUpAdilakSaNadharma:, tatra na satyam iti 
mAyAvatpratibhAsamAnAnAM vicAryamANAnAmatyantazUnyatvenAnutpannatvAt zazazRGgavad 
atyantAbhAva: | na mRSA avicAraramaNIyasvabhAvena mAyAvatpratibhAsamAnAt |
athavA nApi satyam, na kasyApi dharmasya paramArthata: siddhe: | na mRSA, na ca 
vicAragocara: kazcit satya: siddha:, sarvadharmANAmanutpAdAt |
anenAdhyAropApavAdAntau nirAkRtya madhyamamArgaM ca vyavasthApya yogasamApattau 
pravarttyate | tasmAt ityevaM paramArthata: sarvadharmANAmanutpAdAt na satyaM na ca 
mRSA | tathAgato’pi parizuddhyA’nutpAdadharmatayA prabhAvita:, anutpAdadharmatAyA: 
sAdhAraNatvAt, (tathA hi) {2. anutpAdadharma: satataM tathAgata: sarve ca dharmA: sugatena sAdRzA: |
nimittagrAheNa tu bAlabuddhaya: asatsu dharmeSu caranti loke ||
tathAgato hi pratibimbabhUta: kuzalasya dharmasya anAsnavasya |
naivAtra tathatA na tathAgato’sti bimbaM ca saMdRzyati sarvaloke || -ma. zA. vR., 22/16 
(hasti. sU., prasannapadAyAmuddhRtam) pR. 195 darabhaMgA saMskaraNam 1983, ##See- Toh: 
207 Sde bka (Mdo Sde. Tsha p. 95.##}
anutpAdadharma: satataM tathAgata: 
@188
tadyathApi nAma subhUte, puruSo bhavedupetakAyo mahAkAya: ? 
AyuSmAn subhUtirAha yo’sau bhagavaMstathAgatena puruSo bhASita 
upetakAyo mahAkAya iti, akAya: sa bhagavaMstathAgatena bhASita: |
tenocyate upetakAyo mahAkAya iti |
sarve ca dharmA: sugatena sAdRzA: |
nimittagrAheNa tu bAlabuddhaya: 
asatsu dharmeSu caranti loke ||
ityAdi | sarvadharmA buddhadharmA: iti tathAgato bhASate | yadyanutpannA 
evAmI dharmAstat kathaM sarvadharmA: ityucyanta iti pravicintya sarvadharmA iti 
subhUte ityAdyAha | ayamatrArtha:- paramArthatastathA vidyante, na tu 
vyavahAraprajJaptita: | asantastAvat paramArthato rUpAdidharmA:, kintvaparamArthaM 
khalvavicAritamAzritya yasmAt svasAmAnyalakSaNagrahaNaM tasmAt sarvadharmA: 
ityucyante, na tu paramArthata:, tatra sthitAnAM sarveSAM dRzyamAnatve’pyabhAvAt |
anena tAvad vikSepanigraha: sandarzita: |
17. abhisamaya-sthAnam :
yadi na syAt sa kazcid dharmo bhagavatA’bhisambuddha: kathaM (tarhi)
bodhisattvA upAdattamavavAdaM sammukhIkRtya dharmapudgalanairAtmyadhigaccheyu: ? iti 
vicintyAbhisamayapratipAdanArthaM tadyathApi nAma ityAdyAha | ayamabhisamayastAvat 
jJAnaprAptinirabhimAnitAbhyAM saMdarzyate | kathaM jJAnaprAptyeti cet ? dvividhaM 
jJAnamAzritya, gotrasamparigrahajJAnaM samatAjJAnaJca | tatra yajjJAnaprAptyA tathAgatagotre 
samutpadya buddhagotre niyato jAyate tad gotrasamparigrahajJAnam | tadutpAdena 
upetakAyo bhavati | upeta ityAtmanA parigRhIta:, kAyastu tathAgatakAya: | yena 
so’dhigata:, sa upetakAya: | kathaM jJAyate tajjJAnaprAptirityAha–mahAkAya: 
iti |
anena pudgaladharmanairAtmyasamatAjJAnaM samavApya abhisamaya: sampradarzyata 
ityato gotrajJAnamabhidhIyate | tena samatAjJAnena pudgaladharmanairAtmyamadhigamya sarve 
@189
bhagavAnAha-evametatsubhUte, yo bodhisattva evaM vadet-ahaM 
sattvAn parinirvApayiSyAmIti, na sa bodhisattva iti vaktavya: |
tatkasya heto: ? asti subhUte, sa kazciddharmo yo bodhisattvo 
nAma ? subhUtirAha-no hIdaM bhagavan | nAsti sa kazciddharmo yo 
bodhisattvo nAma | bhagavAnAha- sattvA: sattvA iti subhUte, 
asattvAste tathAgatena bhASitA:, tenocyante sattvA iti |
tasmAttathAgato bhASate-nirAtmAna: sarvadharmA ni:sattvA: nirjIvA 
niSpudgalA: sarvadharmA iti |
sattvA Atmani (Atmavat) saGgRhItA bhavanti | tasmAt
samastasattvakAyAnAmAtmani saGgraheNa sa mahAkAya iti | nApyapArthako’yaM 
zabda:, evaM sarvasattvAnAmAtma-saGgraheNa sa kAya ityucyate | teSAM 
saMbahulatve’pi na mahAkAyazabdArthatvam | anena sthAnasyAsya audAryaM 
samudIritam |
ayamabhiprAya:- bodhisattvAnAmabhisamayo’pyayaM tathyasaMvRtimAzritya 
viziSTajJAnotpAdamAtreNa prabhAvito bhavati | paramArthato na kiJcinnirUpakaM 
nirUpyaM veti darzayitum, AryasubhUti:- bhagavaMstathAgatena puruSo 
bhavedupetakAya: ityAdyAha | anenArthatastAvadupetakAya-mahAkAyAbhinivezastu 
vipakSatvena nirdiSTa: | (ata:) tatprahANAya chandapraNidhAnAbhyAM sthAtavyamiti 
darzitam | upetakAyo mahAkAya iti nimittamAtrAbhidhAnena bodhisattvAnAM 
sarvadharmeSvabhinivezo nivartate | paramArthe’pi tAvad vyavasthApya yogasamApattau 
cAvatAryate | gAmbhIryamapyuktam, samAropAnto’pi nirAkRta: | pUrveNa 
tAvadapavAdAnta: pratiSiddha: |
yadi tathAgatena sa eva kAyo nokta: syAt tadA prAptAbhisamayo 
bodhisattva: `evaM mayA bodhisattvAbhisamaya: samprApta: sAmpratamahaM sattvAn 
parinirvApayiSyAmi’ ityetat kathaM saJcintyayedityanyadIyaM sadvikalpaM samudIkSya 
nirabhimAnitayA’bhisamayaM darzayituM yo bodhisattva: ityAdyAha | anena ya evaM
vadet- ahaM sattvAn parinirvApayiSyAmIti `ahaM bodhisattvo’smi 
@190
ya: subhUte, bodhisattva evaM vadet- ahaM kSetravyUhAn 
niSpAdayiSyAmIti, so’pi tathaiva vaktavya: | tatkasya heto: ? 
kSetravyUhA: kSetravyUhA iti subhUte, avyUhAste tathAgatena bhASitA: |
tenocyante kSetravyUhA iti |
ya: subhUte, bodhisattvo nirAtmAno dharmA nirAtmAno dharmA-
ityabhimAnI sa tathyato na bodhisattva: iti darzyate | tatkasya heto: ?
ityatra jJApakahetu: paripRSTa: | dharma: iti tu rUpAdisvabhAvo vA 
pudgalAdisvabhAvo vA | yuktito vicAraNAyAM tasya dharmasyAdRSTatvAd 
AryasubhUtirapyAha no hIdam iti | tasyA yukte: sarvatra sAdhAraNatvAd 
bhagavAn nairAtmyadvayAvatAraNArthaM tasmAd ityAha | nisattvA: ityAdi 
tAvadupalakSaNam, ni:svabhAvA api draSTavyA: | anena vikSepanigraho nirdiSTa: |
ukto’bhisamaya: |
ata UrdhvaM buddhabhUme: paryeSaNam | tadapi buddhasya saptabhi: sampadbhi: 
saMgRhyate | sapta sampadazca-
1. kSetraparizuddhisampad 
2. anuttaradRSTiparizuddhisampad 
3. anuttarajJAnaparizuddhisampad 
4. prAptapuNyaskandhAdhipatyasampad
5. kAyasampad
6. vAk-sampad 
7. cittasampacca |
1. kSetraparizuddhisampad :
tatra yadi na syAt kazcid bodhisattvo nAma dharma:, (tarhi)
kastAvad buddhakSetraM pariniSpAdayituM yatnaM kuryAt ? ityAzaGkAM nirAkartuM 
buddhakSetraparizuddhisampadamadhikRtya- ya: subhUte bodhisattva: ityAdyAha |
so’pi tathaiva vaktavya: ityabhimAnitvAnnocyate sa bodhisattva ityartha: |
@191
ityadhimucyate sa tathAgatenArhatA samyaksaMbuddhena bodhisattvo 
bodhisattva{1. pro. jozImahodayena sampAdite saMskaraNe "bodhisattvo mahAsattva:” iti pATha:, kintu 
bhoTapAThe de. ge. saMskaraNe tu “bodhisattvo bodhisattva:” iti pATha upalabhyate yazca 
AcAryakamalazIlasya TIkAmanusarati | ataevAtra bhoTapATha eva gRhIta: |} ityAkhyAta: |
pudgaladharmanairAtmyayoranadhigame’pyadhigatamityabhimAnAt | evamahamasmItyabhimAnAnna 
tasya pudgalanairAtmyAvagama:, na ca dharmanairAtmyAvabodha:, asatsu kSetravyUheSvapi 
tatrAbhimAnAt | anena kSetravyUheSu mAyopamatvAdhimuktyA bodhisattvena kathaM 
sthAtavyamityetad darzitam |
yadi paramArthato na syuste kSetravyUhA: (tadA) bhagavatA kathamuktA iti 
vicintya tatkasya heto: ? ityAha | pUrvavadasya vyAkhyAnam | na ceyaM
punarukti: | pUrvaM tAvadadhimukticaryAbhUmisthitAnAM bodhisattvAnAM bodhisattva- 
kSetraparizuddhau praNidhAnAvasthAyAM bodhisattvavikalpasya niSedhArtham (uktA:), samprati
buddhakSetraparizuddhipariniSpattaye ye bodhisattvA evaMvidhenAbhinivezena pravartante, yeSAM 
caivaMvidho vikalpa:, tannirAkaraNArthamuktam | na cAnavasthAprasaGga:, tadaivaMvidhasya 
kasyaciditaravikalpasyAsambhavAt |
aneneha bodhisattvena kathaM pratipattavyaM tad vyapadiSTam | kIdRzo 
bodhisattvo nAmetyatra ya: subhUte bodhisattva: ityAdyAha | nirAtmAno dharmA: 
iti dviruktayA dvividhena nairAtmyena sarvadharmANAM nairAtmyaM darzyate | bodhisattvo 
bodhisattva: iti dviruktyA tadeva dvividhaM nairAtmyajJAnaM darzyate | athavA 
ekastAvad bodhisattva: AvRtta:, bodhisattva ityAkhyAta: ityuttarastu 
(kathanasya) prakAra: |
tena kiM darzayiSyata iti ced ? kena niSpAdyante yadi
pudgalAdigrAhakAbhAva:, kSetravyUhA: iti dharmagrAhakasyApyabhAva:, 
ubhayAbhAvAdhigamena bodhisattva ityAkhyAta iti nirdiSTam | anena cittapragraho 
dezita: | ebhi: sarvai: sthAnai: gAmbhIryaM darzitam | tatra 
mAyAvadbuddhakSetrapariniSpAdanAdhimuktyA bodhisattvAnAM pravRttipradarzanenaudAryamuktam |
@192
bhagavAnAha- tatkiM manyase subhUte-saMvidyate tathAgatasya 
mAMsacakSu: ? subhUtirAha- evametadbhagavan, saMvidyate tathAgatasya 
mAMsacakSu: | bhagavAnAha- tatkiM manyase subhUte, saMvidyate tathAgatasya 
divyaM cakSu: ? subhUtirAha- evametadbhagavan, saMvidyate tathAgatasya 
divyaM cakSu: | bhagavAnAha- tatkiM manyase subhUte, saMvidyate 
tathAgatasya prajJAcakSu: ? subhUtirAha-evametadbhagavan, saMvidyate 
tathAgatasya prajJAcakSu: | bhagavAnAha-tatkiM manyase subhUte, saMvidyate 
tathAgatasya dharmacakSu: ? subhUtirAha- evametadbhagavan, saMvidyate 
tathAgatasya dharmacakSu: | bhagavAnAha- tatkiM manyase subhUte, saMvidyate 
tathAgatasya buddhacakSu: ? subhUtirAha-evametadbhagavan, saMvidyate 
tathAgatasya buddhacakSu: |
2. anuttaradRSTiparizuddhisampad :
yadi nAsti bodhisattvo nAma kazcid dharma:, tadA tathAgata: 
parizuddhadarzanena parizuddhajJAnena ca yukta eva na bhavet, tasya 
bodhisattvAdutpannatvAt, tasyAbhAve sa kathaM bhavatumarhati, ahetukatve 
nityasattvAdidoSA:,{1. de. ge. saMskaraNe tu. “nityasattvAdyarthadoSA:” iti pATha: |} tasmAd yasyAM saMnipatitatAyAM pariSadyevaM vikalpo bhavet, 
tasyA: kRte parizuddhaM darzanaM jJAnaJcetyanuttaradvayamadhikRtya tatkiM manyase 
subhUte ityAdyAha | pUrvata: bhagavato’bhiprAyaM gRhItvA AryasubhUtirapyAha-
saMvidyate iti |
anena paramArthata: bodhisattvo nAma sa kazcid dharmo na bhavati, tathApi 
saMvRtau puNyajJAnasambhAraM paripUrya parizuddhaMjJAnadarzanAbhyAM yastathAgato bhavati, (tena)
avicAraramaNIyaskandhamAtrasya bodhisattvasyAstitvaM bhavatyeva | anyathA saMvRtAvapi 
yadi sa na bhavet tadA kastathAgato bhavedityevaM tAvat darzitam | tatra
saMvidyate tathAgatasya prajJAcakSu: ityeva tAvannocyate, (api tu) viziSTaM 
vizuddhadarzanamabhidhAtuM cakSuSo vidyamAnatvaM darzitam |
@193
bhagavAnAha- tatkiM manyase subhUte, yAvantyo gaMgAyAM mahAnadyAM 
vAlukA:, api nu tA vAlukAstathAgatena bhASitA: ? subhUtirAha-
evametadbhagavan evametat sugata | bhASitAstathAgatena vAlukA: |
bhagavAnAha- tatkiM manyase subhUte, yAvatyo gaMgAyAM mahAnadyAM 
vAlukA:, tAvatya eva gaMgAnadyo bhaveyu:, tAsu yA vAlukA:, 
tAvantazca lokadhAtavo bhaveyu:, kaccidbahavaste lokadhAtavo
bhaveyu: ? subhUtirAha-evametadbhagavan, evametat sugata, bahavaste 
lokadhAtavo bhaveyu: | bhagavAnAha- yAvanta: subhUte, teSu lokadhAtuSu
samAsatazcaturvidhaM bhavati cakSu:- rUpagrAhakam, paramArthasatyagrAhakam,
saMvRtisatyagrAhakam, sarvAkArajJeyagrAhakaM ca | rUpagrAhakamapi dvividham- karmaphalaM 
bhAvanAphalaJceti | paJcavidhaM cakSu: kramaza: - tatra sthUlaviSayatvAt prathamaM 
rUpagrAhakaM kathitam, paramArthavazena saMvRttijJAnaM parizuddhadhyatItyata: pUrvaM 
paramArthasatyagrAhakaM pazcAcca saMvRtisatyagrAhakamabhitamiti saGgacchate
kramanirdeza: | pudgaladharmanairAtmyayo: saMvidyate prajJAcakSu:, saMvRtau dharmamAtrameva 
tAvadavabhAsate, na tu pudgala iti pudgalazUnye dharmamAtre dharmacakSu:, sarvajJeyAnAM 
sarvAkArajJAnaM tAvad buddhacakSurityucyate, anenedAnIM sAkSAtkRtya viharaNAt | 
tathyasaMvRtau paJcacakSuSAM dezanayoktaM vizuddhadarzanam |
3. anuttarajJAnaparizuddhisampad :
vizuddhajJAnAbhidhAnArtham- tatkiM manyase subhUte ityAdyAha | traikAlikA: 
cittacaitasAstAvaccittasantati: | tata: traikAlyaviSayatvena tadviSayAvabodho 
jJAnamityucyate, na tu darzanam | tadapi sarAgacittavItarAgacittetyAdinAnAvidha-
saMklezavyavadAnabhAvena veditavyam |
tAvanto lokadhAtava: ityupalakSaNam, anantalokadhAtvantarnihitasattvAnAM 
cittadhArAyA: parijJAnAt | tathAhi-saMvRtau tathAgatasya mAMsacakSurAdIni bhavanti, 
atastanniSpAdanArthaM bodhisattvena chandapraNidhAnAbhyAM sthAtavyam | anena tAvad 
vacanena sampaddvayaM paridIpitam |
@194
sattvA:, teSAmahaM nAnAbhAvAM cittadhArAM prajAnAmi | tatkasya heto: ? 
cittadhArA cittadhAreti subhUte, adhAraiSA tathAgatena bhASitA, tenocyate 
cittadhAreti | tatkasya heto: ? atItaM subhUte, cittaM nopalabhyate |
anAgataM cittaM nopalabhyate | pratyutpannaM cittaM nopalabhyate |
tatkiM manyase subhUte, ya: kazcitkulaputro vA kuladuhitA vA 
imaM trisAhasramahAsAhasraM lokadhAtuM saptaratnaparipUrNaM kRtvA 
tathAgatebhyo’rhadbhya: samyaksaMbuddhebhyo dAnaM dadyAt, 
mAMsacakSurAdInyapi ekAnekasvabhAvAbhyAM vicAraNAyAmanupalabdhAnyeva | na 
hyarthAntarajJAnena grahaNaM yujyate, yathA pUrvaM vicAritam, evaM sati kathaM prajJAsyete 
tathAgatasya mAMsacakSurAdividyamAnatA cittadhArA ceti cittAzayaM viditvA tatkasya 
heto: ? ityAha | bodhisattvena kathamanayordvayorvizuddhayoryogasamApattyA 
pratipattavyam ? ityetadabhidhAtuM cittadhArA cittadhArA ityAdyAha | {1. tu^- ma. zA. vR., pR. 23-24, bau. bhA. pra. 1983 |} paramArthata: 
adhArA iti | svabhAvato’sattve’pi saMvRtimadhikRtyAha- tenocyate 
cittadhAreti iti | anyathA paramArthata: sarvavAggocarAtItatvAnna vaktuM zakSyata 
ityabhiprAya: | cittadhAretyupalakSaNam | mAMsacakSurAdInyapi cakSu:vabhAvarahitAnyeva 
uktAnIti kathanaM prakRtaM sAkSAnnoktam |
atra kathaM cittaM pragrahItavyamiti tadabhidhAtumAha tatkasya heto: ? iti |
adhAretyanena saha yojanIyam | atItAdInAM cittAnAM paramArthato’nutpannatvAd 
anupalambha: | sattve’pi grahaNAnupapattyA nAnupalambha: | tathA sati
acittadhArAdezanamapi na bhavet, na cAnupalambhamAtreNa bhAvAnAM ni:svabhAvatvaM 
syAt | yathA traikAlikacittasya paramArthato’bhAvastathA pUrvamuktaM vakSyate ca | {2. tu^ cittaM hi subhUte, tathAgatena na atItaM upalabdhaM, na anAgataM na pratyupannaM upalabdhaM 
asattvAccittasya | -a. pra., pR. 132 |}
cittoktirupalakSaNam, tato’tItAdimAMsacakSurAdInyapyanupalabdhAnyeva | atra adhArA 
ityAdibhi: padairgAmbhIryamuktam, zeSairaudAryam |
@195
api tu sa kulaputro vA kuladuhitA vA tato nidAnaM bahu 
puNyaskandhaM prasunuyAt ? subhUtirAha- bahu bhagavan, bahu sugata |
bhagavAnAha- evametat subhUte, evametat | bahu sa kulaputro vA 
kuladuhitA vA tato nidAnaM puNyaskandhaM{1. jozI saMskaraNe “puNyaskandham” iti pATha: nopalabhyate |} prasunuyAdaprameyamasaMkhyeyam |
tatkasya heto: ? puNyaskandha: puNyaskandha iti subhUte, askandha: 
sa tathAgatena bhASita:, tenocyate puNyaskandha iti | {2. idaM vAkyaM bhoTapAThe de. ge. saMskaraNe ca nopalabhyate |} sacet subhUte, 
puNyaskandho’bhaviSyat, na tathagato’bhASiSyat puNyaskandha: |
puNyaskandha iti |
4. prAptapuNyaskandhAdhipatyasampad : 
yadi nAsti traikAlikaM cittaM tadA puNyaskandho’pi na syAt, 
cittAzritatvAttasya | tata: tathAgatasya puNyaskandhAdhipatyasampadaM sampAdayituM kathaM 
bodhisattvo yatnaM kuryAditi vicintya puNyaskandhAdhipatyasampadamadhikRtya-tatkiM 
manyase subhUte ityAdyAha | anena kulaputrovA kuladuhitA vA yo’ntazo 
ratnAdikaM bAhyavastu tyajati, so’pi (yadi) mahApuNyaskandhena yukto bhavati 
(tadA) kathaM na tathAgatasya asaMkhyeyAprameyakalpeSu duSkarAnekazatAnyabhyasyata: 
puNyaskandhAdhipatyaM syAdityevaM dezitam | 
ata eva paramArthato’satyapi puNyaskandhe saMvRtau sattvAd bodhisattvena tatra 
vazIbhAvaM niSpAdayituM chandapraNidhAnAbhyAM sthAtavyamityAdarzitam |
anenaudAryamapyuktam | kathaM na paramArthata: puNyaskandhasattvaM vyavasthApyata iti 
vicintya `bodhisattvenAtra kathaM pratipattavyam, kathaJca cittaM pragrahItavyam,’
ityubhayaM sandarziyituM sacet subhUte ityAdyAha | sacet iti `yadi’ ityartha: |
na tathAgato’bhASiSyat iti paramArthato’bhidhAnaM nAcariSyat | anirdeze’pi tathA 
khyAyata ityabhiprAya: | yathA paramArthata: puNyaskandhasyAbhAvastathA prAgvarNita: |
anena tathAgatasya puNyaskandhAdhipatyasampadaM pariniSpAdayituM prasthitena bodhisattvena 
paramArthatastadanupalambhena yogasamApattyA pratipattavyam | paramArthatastadAlambanAbhi-

@196
tatkiM manyase subhUte, rUpakAyapariniSpattyA tathAgato draSTavya: ?
subhUtirAha- no hIdaM bhagavan | na rUpakAyapariniSpattyA tathAgato 
draSTavya: | tatkasya heto: ? rUpakAyapariniSpatti: rUpakAya-
pariniSpattiriti bhagavan apariniSpattireSA tathAgatena bhASitA |
tenocyate rUpakAyapariniSpattiriti |
nivezaparihAreNa cittaM pragrahItavyam ityubhayaM dezitam, gAmbhIryamapyuktam |
5. kAyasampad: (a) rUpakAyasampad 
yadi puNyaskandho naiva syAt tadA tathAgatAnAM dvividhA kAyalakSaNasampad-
anuvyaJjanakAyasampad, lakSaNakAyasampacca yA’nuttarapuNyenAbhinirvartayitumiSyate, sA 
naiva syAt, kAraNAbhAvAt | tasmAt tathAgatasya dvividhAM kAyasampadaM 
pariniSpAdayitaM kathaM bodhisattvairyatno’nuSTheya iti vicintayadbhyastathAgatasya 
rUpakAyasampadamadhikRtya- tatkiM manyase subhUte ityAdyAha |
rUpakAya: | ityanuvyajJjanakAyarUpeNa draSTavya: | lakSaNakAya: pazcAd 
vakSyate gobalivardanyAyena | tato’yamatrAryasubhUterAzaya:-yathA paramArthato’raskandha
eva puNyaskandhastathA rUpakAyo’pyanutpanna eva | ata: paramArthata: na 
rUpakAyapariniSpattyA tathAgato draSTavya: ityucyate | {1 dra. –Aloka:, pR. 253 |} saMvRtau 
mAyAnirmitabuddhavad vidyata eva rUpakAya:, tata upapanna eva (tasya)
puNyaskandhAdudbhava: |
tasmAd bodhisattvena mAyAnirmitabuddhasya tathAvidharUpAdhimuktyA 
tatpratipattaye chanda-praNidhAnAbhyAM sthAtavyamiti dezitam | nApyatra punaruktitA |
pUrvamadhimukticaryAbhUmau rUpakAyAptikAmatAkAle{2. dra^- prastutA TIkA, 3 sthAnam,} tathAgatapUjAsatkArakAle{3. dra^-prastutA TIkA, 11 sthAnam,} ca 
tathAvidho’bhiniveza: parivarjita:, samprati zuddhAdhyAzayabhUmau tathAgatarUpakAya- 
@197
bhagavAnAha- tatkiM manyase.. subhUte, lakSaNasaMpadA tathAgato 
draSTavya: ? subhUtirAha-no hIdaM bhagavan | na lakSaNasaMpadA tathAgato 
draSTavya: | tatkasya heto: ? yaiSA bhagavan lakSaNasaMpattathAgatena 
bhASitA, alakSaNasaMpadeSA tathAgatena bhASitA | tenocyate 
lakSaNasaMpaditi |
bhagavAnAha- tatkiM manyase subhUte, api nu tathAgatasyaivaM 
bhavati- mayA dharmo dezita iti ? subhUtirAha- no hIdaM bhagavan |
sampadaM pariniSpAdayituM samprasthitasya bodhisattvasya rUpe’bhinivezo bhavatIti
yAsAM prasiddhistAsAM pariSadAM durvikalpo nirAkRta ityuktatvAt |
evaM tarhi tathAgatAnAM rUpakAya: kasmAd dezita iti vicintya tatkasya 
heto: ? ityapRcchat | na rUpakAyapariniSpattyA tathAgato draSTavya: ityanena 
yojanIyam | {1. dra^- Aloka:, pR. 253-54; samAdhi. sU. (tathAgatakAyanirdezaparivarta:)} 
nAsau tAvat sidhyati, avayavirUpeNa paramANusaJcayarUpeNa vA 
rUpasyAsiddhatvAd, yathA vicAritaM prAk | anena bodhisattvena kathaM 
pratipattavyam, tannirdiSTam | tena iti itthaM saMvRtau bhAva:, na tu zaviSANavat 
sarvathA’bhAva: | anena cApavAdAntaM parihRtya kathaM cittaM pragrahItavyam, (iti)
etannirdiSTam | anena sarvasthAnena gAmbhIryaM pradarzitam | saMvRtau tathAgatasya 
rUpakAyasampadaM niSpAdayituM bodhisattvai: karaNIyAnAM yatnAnAM nidarzanena 
audAryamapi dIpitam |
(ba) lakSaNakAyasampad :
lakSaNakAyasampadamadhikRtya tatkiM manyase subhUte ityAdyAha | atra 
pUrvavat sarvamabhihitam |
6. vAksampad :
yadi rUpakAyapariniSpattyA na tathAgato draSTavya iti cet, tadA 
dezanA’pi bhagavatA naiva bhavet, rUpakAyena saMgRhItatvAt tasyA: ? ato 
@198
na tathAgatasyaivaM bhavati- mayA dharmo dezita iti | bhagavAnAha- ya: 
subhUte evaM vadet- tathAgatena dharmo dezita iti, sa vitathaM vadet |
abhyAcakSIta mAM sa subhUte, asatodgRhItena | tatkasya heto: ? 
dharmadezanA dharmadezaneti subhUte, nAsti sa kazciddharmo yo dharmadezanA 
nAmopalabhyate |
bodhisattvaistathAgatasya vAksampadaM niSpAdayituM kathaM yatna: karttavya iti 
vicintayadbhyo vAksampadamadhikRtya tatkiM manyase subhUte ityAdyAha |
paramArthato vAcya-vAcaka-vacanAnAmabhAvAt na tathAgatasyaivaM bhavati mayA 
dharmo dezita iti | anyathA viparyayAnna bhavet sarvajJa: | yathA vAcakA: 
AtmAdaya:, vAcyA bAhyAdhyAtmikA bhAvA:, vacanAni karaNarUpANi 
zabdasvabhAvAbhAvAtmakAni vA tathA vistareNa prAgevoktAni | sarve bhAvA:
zUnyatvavyAptA: prAgeva pratipAditA: | saMvRtau vAcya-vAcaka-vacanAnAm 
avicAraramaNIyatvena vyavahAramAtra eva (te) bhavanti, na tu paramArthe |
yadi vastutattvasyaivamabhidhAne’pi vyAmohena kecit paramArthatastrayANAM 
(teSAM) paramArthasattvaM kalpayeyustadA `kiM nu syAt’ iti vicintya ya: subhUte 
ityAdyAha | abhyAcakSIta ityabhyAlapet | kathaM tadabhUtamAlapituM zakyata iti 
vicAraNAyAmAha asatodgRhItena iti | viparItAbhinivezato vitathagrahaNAt 
tadabhUtamityartha: | anena tathAgatasya vAksampadi pravRttena bodhisattvena 
pratizrutkAdivajjJAtvA pravartitavyamiti, bodhisattvena kathaM sthAtavyamiti dezitam |
yadi vacanAditrayamasat (tadA) pudgaladharmanairAtmyadezakena bhagavatA 
nAnApadavAkyAtmikeyaM dharmadezanA kathaM prasidhyati ? tasyAM satyAM tadabhidheyo
vAcyo’pi syAdeva, yazca taddezako vAcaka:, so’pi bhavedeva | tadbalena 
trINyapi (vAcya-vAcaka-vacanAni) bhaveyuriti cintAyAM tatkasya heto: ? 
iti pRSTam | atra dharmadezanA ityudatarat |
ayamabhiprAya:- paramArthata: dharmadezanAyAM satyAM (sA) svalakSaNasvabhAvA 
vA syAt sAmAnyalakSaNasvabhAvA vA | tatra na tAvat prathama: pakSa:, sarvaM 
pAramArthikaM svalakSaNaM tAvat pUrvameva vistareNa nirAkRtam | na ca dvitIyo’pi-
@199
asati svalakSaNe AdhArasyAbhAvena kasyacidapyasattvAt |
sAmAnyadravyatvAbhyupagame svalakSaNa eva saGgRhItaM syAditi tanniSedhena tasyApi 
niSedha eva | anyavyAvRttyA sAmAnyalakSaNamadhyAropitasvabhAvamiti parikalpite
sati dharmadezanAyA nairarthakyatvena siddhasAdhanam |
tasyA: (zabdAtmikAyA dezanAyA:) paramArthata: svalakSaNasattve’pi na 
yujyate tayA dharmadezanA | sphoTAdizabdasya nityasvabhAvasya parai: padatvena 
parikalpitasya kramAkramAbhyAmarthakriyAkAritvaM tAvad virudhyate, 
sarvasAmarthyApagatatvAccaitanyAdiSu kutrApi khalu naiva yujyate, akiMJcitkaratvena 
kathaM tad bhavet padam ? anityasyApi tAvat svalakSaNasya na yujyate 
padatvam, saGketakAle dRSTasya vyavahArakAle’nanvayAt | na hi yujyate anyasya 
saGketo’nyasya ca vyavahAra:, atiprasaGgAt | ata eva svalakSaNamapyabhidhAtuM na 
yujyate, ananvayAt | sAmAnyapadArthe’bhidheyatvenAbhyupagate sati 
abhidheyasvabhAvatvena tasya svalakSaNasvarUpatvAnna hi pradezAntaragamanam |
ekatvaM tu dezakAlAdibhinnAsvanekavyaktiSvanugatamapi na yujyate {1. nityamekamanekAnugatam sAmAnyam | tarka saMgra., pR. (sAmAnyalakSaNam)} tathA 
hi- (atha) ekasyAM vyakttau sarvAtmanA vyAptaM syAt tadA yena ekatvena 
parikalpita: sa svabhAvastena anyatrAdhigatetaravyaktibhi: sambaddha: 
taditarasvabhAvastatra na bhavediti, ekatvahAniprasaGgAt | (atha) ekadezena vyAptaM 
syAt tadA sAvayatvAgrahaNadoSa: | evaM yAvatyo bhinnavyaktayastAsAmekadezena 
vyAptivyavasthayA tAvatInAM grahaNaM syAttadA ekavyaktigrahaNaM tAvadekadezagrahaNena 
yuktaM bhavet, bhinnavyaktiSu dezakAlaparimANAdibhinnAsu tAsvekavyaktigrahaNaM 
tAvadekadezagrahaNAd yugapadgrahaNAbhAva eva | tasmAd vAcya-vAcakatvaM 
tAvadadhyAropeNaiva yujyate, na tattvata: | ata evoktaM bhagavatA’nyatra{2. ta. saM. paM. pR. 339. (uddhRtaM bhavasaMkrAntisUtram) ;
api ca tulanIyam-
yasya yasya hi zabdasya yo yo viSaya ucyate | 
sa sa saMghaTate naiva vastUnAM sA hi dharmatA || -ta. saM. 869 kA. |}
yena yena hi nAmnA vai yo yo dharmo’bhilapyate |
@200
evamukte AyuSmAn subhUtirbhagavantametadavocat- asti bhagavan 
kecitsattvA bhaviSyantyanAgate’dhvani pazcime kAle pazcime samaye 
pazcimAyAM paJcazatyAM saddharmavipralope vartamAne, ya imAnevaMrUpAn 
na sa saMvidyate tatra dharmANAM sA hi dharmatA ||
vacanaM mithyA, vAcya-vAcyakAnAM yA dezanA taddvArA{1. taddvArA iti vaktRdvArA ityartha: | tenocyate-
vaktRJcAparavaktRJca sAzvAsattvaJca bhedakam |
cinhamAkhyAyikAyAzcetprasaGgena kathAsvapi || -kAvyAdarza:, 13 zloka |} AgatA, sA’pi 
spaSTaiva | ubhayorabhAvo bhagavatA pRthakatvena nokta: | anena bodhisattvena kathaM 
pratipattavyam, kathaJca cittaM pragrahItavyamityetad darzitam | etena sarveNa 
gAmbhIrya darzitam |
7. saptadhA cittasampada: -
1. smRtyupasthAnam 
2. abhisambodhi: 
3. mahAdharmArthaprajJapti:
4. mahAvavAdArthaprajJapti: 
5. dharmakAyaparigrahaNam 
6. saMsAre nirvANe cApratiSThAnam 
7. prasthiti-pArizuddhi: |
1. smRtyupasthAnam :
tatredAnImevaM gambhIradharmo’yamanAgate kAle ghanIbhUte kudRSTijAle kathaM 
saphalo bhaviSyatIti nAbhizraddhadhanti parivArA: | ya evaM cintayanti teSAmavizrambhaM
nivArayitum AryasubhUtizcittasampatsu smRtyupasthAnamadhikRtya bhagavan ityAdyAha |
bhagavatA’pyanAgate’dhvani zIlavanto guNavantazca bhaviSyantIti kiM noktapUrvam |
samprati teSAM sattve’sattve vA ekAntenAnabhinivezaM dezayitum asti iti 
noktam, antadvayaniSedhArthaM te subhUte ityAdyAha |
@201
dharmAn zrutvA abhizraddhAsyanti ? bhagavAnAha- na te subhUte, sattvA 
nAsattvA: | tatkasya heto: ? sattvA: sattvA iti subhUte, 
asattvAste{1. pro. jozI saMskaraNe “asattvAstathAgatena” iti pATha: | bhoTapAThe de. ge. saMskaraNe tu 
“asattvAste tathAgatena” iti pATha upalabhyate | TIkAnusAraM bhoTapATha evaM zuddhastena 
atrApi bhoTapATha eva udgRhIta: |} tathAgatena bhASitA: | tenocyante sattvA iti |
tatkiM manyase subhUte- api nu asti sa kazciddharmo 
yastathAgatenAnuttarAM samyaksaMbodhimabhisaMbuddha: ? AyuSmAn subhUtirAha-
paramArthata: skandhapudgalAdInAM satsvabhAvAnupalambhAt na sattvA:
ityanenAdhyAropAntaniSedha:, avicAraikaramaNIyatvena sadaiva vidyamAnatvena nAsattvA: 
ityanenApavAdAntaniSedha: | bhaviSyanti ityanayA dezanayA bhagavata: 
kIdRgaviparItasmRtyupasthAnamiti sattvebhyo darzayitvA bhagavatastasyAM 
smRtyupasthAnasampadi bodhisattvena chanda-praNidhAnAbhyAM sthAtavyamiti nirdiSTam |
na te sattvA: nAsattvA: {2. ayaM pATha: pekiMgasaMskaraNamanuvartate, de. ge. saMskaraNe tu ‘na te sattvA:’ ityevaM pATha: |} ityanena yogasamApattinirdiSTA |
yadi na te sattvA: syustadA kathaM bhagavatA `bhaviSyantyanAgate’dhvani
zIlavanto guNavantazca te’{3. dra.- vajra. sU. 6 adhyA.|} ityAdyuktamityevaM parivitarka vicAryaM tatkasya 
heto: ? ityapRcchat | asattvAste bhASitA: iti paramArthato’sattvA eva,
saMvRtisatskandhasadbhAvamAzritya bhASitAste | saMvRtau sattvAt tenocyante sattvA 
iti | anyathA saMvRtAvapyasattve na (te) bhASitA: syurityanena cittapragraho 
darzita: | sarveNa tAvadanena gAmbhIryamuktam | sarvasattvebhyo 
bhagavatA’pratihatasmRtyupasthAnadezanAt tAvadaudAryaM nirdiSTam |
2. abhisambodhi: 
yadi na syAd bhagavata: kAcidapi dharmadezanA, tadA na syAt (sa:) 
samyaksambuddho’pi, tatastathAgatAbhisambodhisiddhaye vyartha: syAd bodhisattvAnAM 
yatna: | yato’bhisambuddharmA iSyante, ato dezanA’pi bhavatIti manvAnebhya:-
@202
no hIdaM bhagavan | nAsti sa kazciddharmo yastathAgatenAnuttarAM 
samyaksaMbodhimabhisaMbuddha: | bhagavAnAha- evametatsubhUte, evametat |
aNurapi tatra dharmo na saMvidyate nopalabhyate | tenocyate anuttarA
samyaksaMbodhiriti |
api tu khalu puna: subhUte, sama: sa dharmo na tatra 
kiMcidviSamam | tenocyate anuttarA samyaksaMbodhiriti |
tebhyo’bhisambodhim adhikRtya tatkiM manyase subhUte ityAdyAha | AryasubhUti:
pUrvAbhiprAyaM gRhItvA nAsti sa: ityudatarat | tadevaM manyate- paramArthAbhiprAyeNa 
bhagavatA dharmadezanA pratiSiddheti | yathA paramArthata: kasyAzcidapi dharmadezanAyA 
abhAva: (tathA) abhisambuddhasyApyabhAva:, etat pUrvaM nirdiSTam |
saMvRtita: bhagavato dharmadezanA, sambodhi:, taddhetupratipattizcApi vidyanta eva, 
tasmAd bodhisattvenAnuttarasamyaksambodhestathyasaMvRtisvabhAvAyA: sAdhanArthaM yatna:
karaNIya: | anena bodhisattvena kathaM sthAtavyamiti darzitam |
pUrvamavavAdaparyeSaNakAle{1. dra.- vajra.sU. 17 adhyA. ; prastutA TIkA, 16 sthAnam |} bodhisattvAnAM `abhisambodhi: paramArtha:’ iti yo 
vikalpa:, sa apanodita:, idAnIM buddhabhUmiparyeSaNakAle pareSAM
tAdRgvikalpanirAkaraNAnna bhavati punaruktidoSa: |
bhagavatA anuttarA samyaksambodhistathyasaMvRtau vyavasthApitA, sA kIdRzIti 
atra aNurapi ityAdyAha | yatra jJAnaM pracarati (tatra) bhagavatA grAhyasvarUpasya 
svalakSaNasya sUkSmo’pi dharmasvabhAvo nopalabdha:, sa tAvat 
samastadharmanairAtmyAvabodhasvarUpA anuttarA samyaksambodhi: |
tairthika-zaikSAzaikSajJAnAcchreSThatvena ‘anuttarA’ | sarvabhAvAnAM tathatAyA 
yathAvadadhigamasvabhAvatvena ucyate samyaksambodhirityartha: | tatra 
sarvadharmANAmanupalabdhiheto: “na” ityuktam | yato hyasattvaM tato’nupalambha: |
vidyamAnatve nAnupalabdhi:, satsu sarvadharmeSu tathAgatasya AlambanajJAnasyaiva 
jJApakatvAt | anena dharmanairAtmyAvabodhasvabhAvo nirdiSTa: |
@203
nirAtmatvena ni:sattvatvena nirjIvatvena niSpudgalatvena samA sA 
anuttarA samyaksaMbodhi: sarvai: kuzalairdharmairabhisaMbudhyate | tatkasya 
heto: ? kuzalA dharmA: kuzalA dharmA iti subhUte, adharmAzcaiva te 
tathAgatena bhASitA: | tenocyante kuzalA dharmA iti |
yazca khalu puna: subhUte, strI vA puruSo vA 
yavantastrisAhasramahAsAhasre lokadhAtau sumerava: parvatarAjAna:, tAvato 
rAzIn saptAnAM ratnAnAmabhisaMhRtya tathAgatebhyo’rhadbhya:-
sAmprataM pudgalanairAtmyAvabodhasvabhAvaM pratipAdayituM api tu khalu puna:
subhUte ityAdyAha | sama: sa dharma: iti tadavabodhiteSu sarvadharmeSu 
pudgalanairAtmyasAmyAt | na tatra kiJcidviSamam iti sarvatra tadaviparyayAt, 
AtmagrAhahetorbhAvAbhinivezasya prahINatvAt | bhagavatA tAvadAtmagrAha: savAsana: 
prahINa: | tena saiva pudgalanairAtmyajJAnasvabhAvA sambodhi:, anuttarA
samyaksambodhirityucyate, nAnyA | kena rUpeNa sama: sa dharma ityatra 
ni:sattvatvena ityAdyAha | anena sarveNa kathaM yogasamApattyA pratipattavyamiti 
tannirdiSTam | sA kathamabhisambuddhyata ityAha kuzalairdharmai: iti | sA 
puNyajJAnasambhArAtmakai: kuzalairdharmairabhisambuddhyata ityartha: |
yadyasattvAd aNurapi dharmo nopalabhyeta, kathaM nAma bhaveyu: kuzalA dharmA: ?
yatastairabhisambuddhyate’ta: kuzalA dharmA: ityAdyAha | paramArthAstu adharmA 
eva | saMvRttau sattvAt kuzalA dharmA: ityuktam | tasmAt 
kuzalerdharmairabhisambudhyata ityatra nAsti doSa: | anena adhyAropApavAdAntagrAha-
vikSepanirAkaraNena cittapragraho nirdiSTa: | etai: sarvai: sthAnai: gAmbhIryamapi 
sandarzitam | azeSapudgaladharmanairAtmyAvabodharUpasya samyaksambodhisvabhAvasya 
paridIpanena audAryamapi darzitam |
3. mahAdharmArthaprajJapti:
bhagavata: sA samyaksambodhi: kathaM veditavyA ? iti vicAryamANe 
mahArthadharmatayA prajJApitatvena tatsattAM darzayituM yazca khalu puna: subhUte-
@204
samyaksaMbuddhebhyo dAnaM dadyAt, yazca kulaputro vA kuladuhitA vA ita: 
prajJApAramitAyA dharmaparyAyAdantazazcatuSpAdikAmapi gAthAmudgRhya 
parebhyo dezayet, asya subhUte puNyaskandhasya asau paurvaka: 
puNyaskandha: zatatamImapi kalAM nopaiti, yAvadupaniSadamapi na kSamate |
tatkiM manyase subhUte- api nu tathAgatasyaivaM bhavati- mayA 
sattvA: parimocitA iti ? na khalu puna: subhUte, evaM draSTavyam |
tatkasya heto: ? nAsti subhUte, kazcitsattvo yastathAgatena 
parimocita: |
ityAdyAha | sumerava: parvatarAjAna: ityupalakSaNam | anantalokadhAtUn ratnai:
paripUrya dAnena yat puNyaM tadapi upamAM naiva kSamate | ita: prajJApAramitAyA: 
ityupalakSaNamAtraparidIpanena sakalo mahAyAnadharma: parilakSito bhavati | yAvad 
iti vacanena sahasratamI kalA- `zatasahasratamI kalA ... upamA-
aupamyamityetAni, saMgRhyante | {1. dra.- vajra. sU. 16 adhyA.; tu.- a. pra., pR. 36,80, evaM Aloka:, pR. 367 |}evaM mahArthadharmaprajJapanena hetunA 
bhagavatazcittasampada: samyaksaMbodhe: Anuttaryamavagamyate, tathAvidhasamyaksaMbodhim 
antarA tathAvidhadharmadezanAyA azakyatvAt | 
tasmAdetAdRkcittasampatsampAdane chanda-praNidhAnAbhyAM sthAtavyam |
sakalenAnena kathaM sthAtavyaM bodhisattveneti nirdizyate, anenaivaudAryamapyabhihitam |
sA ca sambodhi: tathyasaMvRtisvabhAvA draSTavyA, na tu paramArthata:, prAgevoktatvAt, 
sAkSAdanuktamapi sAmarthyata: yogasamApatti:, cittapragraha: gAmbhIryaM ca nirdiSTam |
4. mahAvavAdArthaprajJapti:
bhagavato lokottarajJAnAvasthAyAM sattvasaMjJA sarvathA na pravartate, {2. sattvasaMjJA ca te nAtha sarvathA na pravartate | -catu:stava: 1/9, (niraupamya stava:)}
atyantasamAhitatvAt, ado nAzcaryam | sattvebhyo vimuktyupadeza-
kAle’samAhitAvasthAyAM vizuddhalaukikajJAnAvasthAyAmapi sattvAdisaMjJA na
pravartata iti tannirdizya avavAdamahArthatvena prajJaptihetunA bhagavato’nuttaracittasampadaM
@205
yadi puna: subhUte, kazcitsattvo’bhaviSyadyastathAgatena parimocita:
syAt, sa eva tathAgatasyAtmagrAho’bhaviSyat sattvagrAho jIvagrAha:
pudgalagrAho’bhaviSyat | AtmagrAha iti subhUte, agrAha eSa tathAgatena 
bhASita: | sa ca bAlapRthagjanairudgRhIta: | bAlapRthagjanA iti subhUte 
ajanA eva te tathAgatena bhASitA: | tenocyante bAlapRthagjanA iti |
pratipatsyamAnAM darzayituM mahArthAvavAdamadhikRtya tatkiM manyase subhUte ityAdyAha |
praznasyottaramapratIkSamANa: sapadi svata: na khalu puna: subhUte, evaM 
draSTavyam ityAdyAha | tasmAd bhagavatazcittasampadastAdRze mahArthAvavAdahetau 
bodhisattvena chandapraNidhAnAbhyAM sthAtavyamiti nirdiSTam |
kiM sattvAnAM sattve’pi saMklezahetubhUtatayA tathA nAbhipreyate tathAgatena ? 
Ahosvit sattvAbhAvAditi cintayatAmAzayaM vijJAya tatkasya heto: ? iti 
papraccha | skandhAtmakasya pudgalAtmakasya ca kasyacit sattvasya 
paramArthato’bhAvAd evaM nopalabhyata iti darzayitumAha- nAsti kazcit sattvo
yastathAgatena parimocita: iti | anena bodhisattvai: kathamatra yogasamApattyA 
pratipattavyamiti tannirdiSTam |
abhAva: kathaM jJAtavya ityatra yadi puna: subhUte ityAdyAha |
ayamatrAbhiprAya: - yathAjJeyaM tathAgatasya jJAnaM pravartate, anyathA aprahINAvaraNatvena 
kathaM syAt tathAgatatvam | tasmAd yadi sattva: syAt tadA sandRzyeta sa 
tathAgatena, Atmana: pratyakSopalabdhatayA vicikitsA’bhAvAt | sa eva tAvattasya 
pragADh+a AtmagrAha: syAt | tatazca AtmagrAhahetuta: samutpannaM 
nikhilaklezajAlabandhanamapyatidRDh+aM syAt tadA rAgAdyatipragADhabaddhasya 
AvaraNAprahANena bhagavata: tathAgatapadaprAptirna syAt | bhagavatA ca tatpadaM prAptam, 
ata: prahINasakalAvaraNa: sa: | prahINAvaraNayA azeSa AtmagrAhazikharI vizIryate, 
tasmAt sattvAbhAvo na jJAyate |
Atmanyasati kimAtmadRSTilakSaNa AtmagrAho na bhavati ? kimarthaM bhagavatA 
AtmAdisaMjJA nocyate ? ityatra AtmagrAha iti subhUte ityAdyAha | yadi  
(bhagavatA) AtmAdivastuna eva grahaNaM syAttadA prahINAvaraNasya tasya bhagavata 
@206
tatkiM manyase subhUte- lakSaNasaMpadA tathAgato draSTavya: ?
subhUtirAha- no hIdaM bhagavan | yathAhaM bhagavato bhASitasyArtham 
AjAnAmi, na lakSaNasaMpadA tathAgato draSTavya: |
AtmagrAha: samudbhavet, kasyApyAtmagrAhasyAbhAvAt agrAha eSa tathAgatena 
bhASita: |
atha kIdRza AtmagrAha iti ? sa ca ityAdyAha | zravaNAdivirahAd 
heyopAdeyayoranabhijJatvAd bAlA:, {1. sAMklezikadharmayogAd bAlA: | -Aloka:, pR. 325; dra. – Aloka:, pR. 302 |} prekSAvattvaviyogAd Aryebhya: pRthaktvAcca 
pRthagjanA: |{2. vaiyavadAnikadharmavirahAt pRthagjanA: | -Aloka:, pR. 325; dra.- Aloka:, pR. 302} pRthagjanA api kecit sacchAstraM zrutvA yonizomanaskArasthitA: 
dharmanairAtmyAdhimuktA: satyamabhinivizante, tadanAtmagrAhavyavacchedato bAlA ityAha | 
bAlamAtrakathanAt skandhAdyabhijJA api tAdRzA: pRthagjanA anupajAtAryamArgatayA 
bAlA eva | bAlAnAM vaiziSTyamabhidhAtuM vyAvRtte’pyAtmagrAhe bAlatvena 
teSvAtmagrAha ityavabhAsate, tasmAttadAzayavazAd AtmagrAha ityevaM nirdiSTam |
na tanmAtreNa satyam, atiprasaGgAt | anAtmazabdaprayogeNApi kathaM 
nAtmAdInAM satyagrahaNam, yadyAtmA na syAttadA ke tAvat pRthagjanA abhidhIyeran ? 
iti vicintya bAlapRthagjanA: ityAdyuktam | paramArthatastu ajanA eva, 
saMvRtimAzrityoktatvAnna doSa: | ebhi: sarvairadhyAropApavAdAntanirAkaraNena 
cittapragRhItatvaM darzitam | anena sarveNa tAvat sAkSAd gAmbhIryaM proktam |
azeSasattvadhAtubhyo mahArthAvavAdaprajJapterhetutvadarzanena cittasampada audAryamapi 
nirdiSTam | 
5. dharmakAyaparigrahaNam :
yadi bAlapRthagjanA: na syu:, kathaM tathAgatasya lakSaNAnuvyaJjanairalaGkRtA: 
kAyasampada: sambhaveyu: ? pRthagjanA: svakaruNAmUlakabodhicittamutpAdya pAramitAsu
prayatante(tatazca) lakSaNAdibhiralaGkRtAstathAgatakAyasampattivanto bhavanti, tadabhAve 
mUlAbhAvAt kathaM bhaveyu: tAdRzyastathAgatakAyasampada iti ? ye pAriSadyA: -
@207
bhagavAnAha- sAdhu sAdhu subhUte, evametatsubhUte, evametadyathA 
vadasi | na lakSaNasaMpadA tathAgato draSTavya: | tatkasya heto: ? 
sacetpuna: subhUte, lakSaNasaMpadA tathAgato draSTavyo’bhaviSyat, rAjApi 
cakravartI tathAgato’bhaviSyat | tasmAnna lakSaNasaMpadA tathAgato 
draSTavya: | AyuSmAn subhUtirbhagavantametadavocat-yathAhaM bhagavato
bhASitasyArthamAjAnAmi, na lakSaNasaMpadA tathAgato draSTavya: |
kRtAnalpavikalpA: rUpAdiSu bhAvAbhinivezenaivaM cintayanti, tebhyo 
dharmakAyaparigrahamadhikRtya tatkiM manyase subhUte ityAdyAha | pUrvaM{1. dra.- vajra. sU., 5 adhyA. |} dharmakAyatayA 
na vyavasthApitam, idAnIM dharmakAyaM vyavasthApayitumuktatvAnna punaruktidoSa: |
lakSaNasampadA tAvat paramArthavicAraNAyAmavayavina: paramANusaMghAtasya vA 
svabhAvenAnupapattiM viditvA pUrvakamevAbhiprAyaM gRhNan subhUtirAha no hIdam |
evameva upapattyantaraM bhagavatA sacet puna: subhUte ityAdinoktam |
yadi tathAgato lakSaNasampanmAtreNa prabhAvita: syAt tadA vakSyamANahetunA 
tulyatvAd rAjApi cakravartI kathaM na bhavet tathAgata: ?{2. na caiva rUpakAyena so’numeyastathAgata: |
dharmakAyo yatazcakravartI mAbhUttathAgata: || -tri. pra. kA. 62 kA. |} nanu 
sthAnasthottaptapUrNatvena viziSTA bhagavato lakSaNasampad, {3. “dezasthottaptapUrNatvairlakSaNAtizayo mune: |” dezasthatarANi buddhAnAM lakSaNAni, uttaptatarANi,
sampUrNatarANi ca – ityeSa teSAM vizeSa: | - abhi. ko. 3/96, pR. 553, bau. bhA. pra. 
1987 ; dra. – Aloka:, pR. 299 |} na tu cakravartina:, tata: 
sa nocyate tathAgata ityapi na yujyate, sthAnasthAdivizeSasyApi jaDasvabhAvatve 
nAsti kazcid vizeSa: | tena yadi tathAgato jaDasvabhAvairlakSaNAdidharmai: 
prabhAvito’bhaviSyat tadA cakravartI api tathAgato’bhaviSyat iti cet ? 
na, tasmAttathAgatastAvad azeSavastusvabhAvasya yathAvadadhigamamAtreNa prabhAvita 
ityabhiprAya: | anena tathAvidhaM jJAnahetukaM tathAgatakAyaM prati bodhisattvena 
chandapraNidhAnAbhyAM sthAtavyamiti nirdiSTam |
adhunA paramArthatastattathAgatajJAne’pi nAbhiniveSTavyamiti darzayituM dharmakAyo 
@208
atha khalu bhagavAMstasyAM velAyAmime gAthe abhASata-
ye mAM rUpeNa cAdrAkSurye mAM ghoSeNa cAnvayu: |
mithyAprahANaprasRtA na mAM drakSyanti te janA: ||1||
dharmato buddhA draSTavyA dharmakAyA hi nAyakA: |
dharmatA ca na vijJeyA na sA zakyA vijAnitum ||2||
vyavasthApyate | bodhisattvena kathaM yogasamApattyA pratipattavyamiti dvAbhyAM gAthAbhyAM 
pradarzyate |
tatra pUrvagAthayA kathaM tathAgato na draSTavya:, kaizca na dRzyata 
etannirdiSTam | kathaM na draSTavya iti cet ? darzanAdivyavahAraprajJaptyA | ke na 
pazyantIti cet ? mithyAprahANaprasRtA: | rUpeNa cAdrAkSu: ityanena 
rUpe’bhiniviSTA: pudgalA pAramArthikalakSaNAdibhiralaGkRtaM dharmarUpaM pudgalarUpaM 
ca pazyantIti vyavahAraprajJaptirnidiSTA | ghoSeNa cAnvayu: iti mAM zabdena 
evameva sa tathAgata iti jJAtavanta ityartha: | anena zravaNavyavahAraprajJaptirnidiSTA |
upalakSaNamAtramimau vyavahArau | tena vizeSabhedo vijJAnaM cApi saMgRhItam |
mithyAprahANaprasRtAste janA: tAvad vitathamArgasthitatvAnna mAM samyag 
rUpeNa drakSyanti |{1. rUpAnuzravamAtreNa na buddhajJa: pRthagjana: |
tathatAdharmakAyo hi yato’vijJAnagocara: || -tri. pra. kA., 64 kA. |} prahIyate’neneti prahANaM mArga ityucyate, tacca 
viparItatvAnmithyA | tadapyadarzanahetu: |
atha kathaM buddhA draSTavyA ityatra dharmata: ityAdyAha | dharmANAM yo 
hyakRtrima: svabhAva:, sa `dharmatA’ ityucyate | sA ca yuktyAgamAbhyAM 
siddhatvAdAdita: zAntAdisvabhAvA | saiva tathatA, dharmadhAtu:, bhUtakoTi:, animittaM 
paramArthazcetyAdiparyAyairucyate | {2. dra.-Aloka:, pR. 253 ; bo. ca., 9/2, pR. 171. mi. saM. |}
sarvatra tathAbhAvAt `tathatA’, tadAlambanena sarve buddhadharmA: sambhavanti 
taddhetubhUtatvAd `dharmadhAtu:’ | aviparItatvAd bhUta:, tatparyantatvAd bhUtakoTi: 
@209
tatkiM manyase subhUte, lakSaNasaMpadA tathAgatena anuttarA 
samyaksaMbodhirabhisaMbuddhA ? na khalu punaste subhUte, evaM draSTavyam |
tatkasya heto: ? na hi subhUte, lakSaNasaMpadA tathAgatena anuttarA 
samyaksaMbodhirabhisaMbuddhA syAt |
tatra nIlAdisarvavastunimittAnAmabhAvAd animittaM | paramasya jJAnasya gocaratvAt 
paramArtha: | kimiti sA dharmatayA draSTavyetyatrAha- dharmakAyA: iti | {1. dharmakAyA buddhA bhagavanta: | mA khalu punarimaM bhikSava: satkAyaM kAyaM manyadhvam |
dharmakAyapariniSpattato mAM bhikSavo drakSyatha, eSa ca tathAgatakAyo bhUtakoTiprabhAvito 
draSTavyo yaduta prajJApAramitA | -a. pra., 4 adhyA., pR. 48 ; na tathAgato 
rUpakAyato draSTavya: | dharmakAyAstathAgatA: | -a. pra., 31 adhyA., pR. 253 |}
svabhAvArtha: kAyazabda ucyate | tenAyamartha: - samyagjJAnanibandhanA ye tathAgateSu 
vyavasthApitAste paramArthato dharmasvabhAvA: | yo yatsvabhAva:, sa tatsvabhAvena 
draSTavya:, na tvanyasvabhAvena | yadyevaM tarhi dharmatA prakAzasvabhAvA bhavet, 
anyathA kathaM tallakSitAste draSTuM zakyanta iti vicArya dharmatA ityAdyAha |
kimazakyatvAd aparijJeyA athavA parijJAne doSasadbhAvAditi vicintya na 
zakyA ityAdyAha | dharmisvabhAve siddhe taddharmatA vijJAtuM zakyate, yadA 
dharmisvabhAva eva kazcit paramArthato na siddhastadA kathaM sA dharmatA’pi vijJAtuM 
zakyate kevalayA svasantatyA | nAsti sA kevaletyabhiprAya: |
yadyevaM samyagjJAnasvabhAvAnAM buddhAnAmapi dharmiNAM paramArthato’siddhatvAnna 
syAd darzanam, tatkathaM dharmatA draSTavyeti cet ? naiSa doSa: | ye paramArthata: 
sarvadharmiNo na pazyanti ta eva dharmatAM pazyanti | dharmatA tAvadanutpannasvabhAvA,
sA kathaM tadviparItotpAdagrahaNena grAhyA, na hi ghaTagrahaNena tadanutpAdagrahaNam |
anena tathAgato na rUpakAyena draSTavya:, api tu dharmakAyena draSTavya
ityetannirdizyate | 
asatyapi tathAgatasya lakSaNasampatsvabhAvatve yujyata eva 
lakSaNasampaddhetukaM tathAgatasyAnuttarasamyaksambodhilakSaNam, gaNakai: (lakSaNajJai:)
bodhisattvasya lakSaNasampadaM draSTvA bhagavAn anuttarasamyaksambodhau vyAkRta iti 
@210
na khalu punaste subhUte, kazcidevaM vadet- bodhisattvayAnasaMprasthitai:
kasyaciddharmasya vinAza: prajJapta ucchedo veti | na khalu punaste 
subhUte, evaM draSTavyam | tatkasya heto: ? na bodhisattvayAna-
saMprasthitai: kasyaciddharmasya vinAza: prajJapto noccheda: |
yeSAM saMzaya:, tatparihArArthaM tatkiM manyase subhUte ityAdyAha | yadi lakSaNasampad 
anuttarasamyaksambodherhetu: syAt tadA cakravartino’pi syAdityabhiprAya: |
gaNakaistAvat tathAvidhaM lakSaNamAtraM draSTvA vyAkRtam, na tu hetumityadoSa: |
anena cittapragrahItatvaM nirdiSTam | anena tAvat sakalena sthAnena gAmbhIrya 
darzitam | saMvRtau cAzeSavastusvabhAvAdhimagalakSaNasya tathAgatajJAnasya nirdezena 
audAryamapi nirdiSTam |
6. saMsAre nirvANe cApratiSThAnam : (a) nirvANe’pratiSThAnam 
paramArthata: sarvadharmANAmabhAvAd yadi sA dharmatA vijJAtuM na zakyata iti 
cet tata ucchedavAdI bhavAn syAt | tatazca tathAgatasyApyabhAvAd 
apratiSThitanirvANamapi na sidhyatIti yadAzaGkitaM tadarthaM saMsAranirvANayo: 
apratiSThAnamadhikRtya subhUte ... evaM ... bodhisattvayAnasamprasthitai: ...
ityAdyAha | na ca bhUtavinAzo’pi prajJapta:, {1. bhAvamabhyupapannasya naivocchedo na zAzvatam | 
udayavyayasantAna: phalahetvorbhava: sa hi |. -ma. zA., 21/15 |} dharmatAyA yathAvadavabodhAt | ata 
eva coktam{2. abhi. a., 5/21 |} -
nApaneyamata: kiJcit prakSeptavyaM na kiJcana |
draSTavyaM bhUtato bhUtaM bhUtadarzI vimucyate ||
anAgate dharmapravRttipratibandhakatvena ucchedo’pi na prajJapta:, 
yathAbhUtadharmatAyA dezanAt | sarve dharmA avicAraramaNIyatayA yathAbhUtai: 
pratyayairutpadyamAnA abhyupeyante, ato bhagavatA buddhena tathyasaMvRtisvabhAvAyA: 
mahAkaruNAyA nirmANAdau adhipatitvamAdAya punarvineyebhyo yathAvadupAyopadarzanena 
@211
yazca khalu puna: subhUte, kulaputro vA kuladuhitA vA 
gaGgAnadIvAlukA samAllokadhAtUn saptaratnaparipUrNaM kRtvA 
tathAgatebhyo’rhadbhya: samyaksaMbuddhebhyo dAnaM dadyAt, yazca bodhisattvo 
nirAtmakeSvanutpattikeSu dharmeSu kSAntiM pratilabheta, ayameva tato nidAnaM 
bahutaraM puNyaskandhaM prasavedaprameyamasaMkhyeyam |
niravacchinnasaMsArapravAho’bhyupeyate | anena bhagavato nirvANe’pratiSThitatvaM nirdiSTam |
tathAvidhe bhagavatkAye chandapraNidhAnAbhyAM sthAtavyamiti tadapi nirdiSTam |
(ba) saMsAre’pratiSThAnam :
yadyevaM bhagavAn saMsArapravRttimabhyupaiti, tadA saMsartA eva bhavatIti vikalpya 
saMsAre’pratiSThitatvaM darzayituM yazca khalu puna: subhUte ityAdyAha |
nirAtmakeSu iti mAyAvat paratantratvAt, na svata AtmabhAva:, nityasya 
kramAkramAbhyAM hetorvirodhAt, ahetukasya akiJcitkaratvAt |
svaparayornAdhiSThAnamapi, adhiSThAturevAsambhavAt, tasmAt sarvadharmAste ubhayavidhA: 
nirAtmakA: |
yathoktam{1. abhi. ko. 3/28, pR. 462, (uddhRtam) bau. bhA. pra. 1887 |} “AtmA Atmeti bhikSavo bAlo’zrutavAn pRthagjana: 
prajJaptimanupatita:, na tvatrAtmA vA AtmIyaM vA |” anena sarvadharmeSu 
pudgalanairAtmyakSAnti: sandarzitA | anutpattikeSu ityanena dharmanairAtmya- 
kSAntinirdiSTA |
yadi bhAvAnAmutpAdo bhaved, ahetuko vA bhavet, sahetuko vA |{2. utpAdo vA bhAvAnAmahetuko vA syAt sahetuko, vA, na tAvad ahetuka:
kAdAcitkatvadarzanAt | kAraNAnapekSA hi vizeSAbhAvAd utpAdakAlavat sadA sarvatraiva 
ca bhAvA: kiM na bhaveyu: | abhAvakAlAd avizeSAd vA utpAdakAle’pi naiva 
bhaveyu: | evaM tAvanna nirhetuko yukta: | dra^- bhA. kra. 1, pR. 177, ti. saM. saM.,1985 |}
sahetuke’pi nityahetuko vA anityahetuko veti vikalpadvayam | tatra na tAvat 
@212
prathamo vikalpa: kAdAcitkatvapratIte: | nirapekSasya sadasadavasthAsamatvena sarvatra 
nirviziSTatvAt nityaM sattvamasattvaM vA syAt |{1. nityaM sattvaM asattvaM vA’hetoranyAnapekSaNAt |
apekSAtazca bhAvAnAM kAdAcitkasya sambhva: || -pra. vA. 3/35, bau. bhA. pra. 1968 |}
atazca kAdAcitkatvasambhavAd dvitIyo’pi pakSastAvanna yujyate |{2. nApi sahetuka: | tathA hi yastAvadIzvarAdistIrthikairnityo hetu: kalpitastato bhAvA na
jAyante krameNotpAdadarzanAt | na tvavikalakAraNasya (phalasya) krameNotpAdo yukto
nirapekSatvAt | -bhA. kra. 1, pR. 177-178, ti. saM. saM. 1985 |}
nityasya itarai: sahakAribhistAvanna kazcit sAmarthyavizeSa: kriyate |
kutracidapyanapekSa: san kimiva krameNa kAryamutpAdayenna yugapaditi |
kAraNe’vikale na kAdAcitkakAryatirodhAnaM yujyate | kathaM krameNotpAda: 
syAditi |
ye svahetuM bhAvAnAM vadanti, te’pyarthato’bhAvAdevAbhyupagacchanti | svabhAve 
siddhe heturapi syAnna tvasiddhe, sarvasAmarthyavirahalakSaNatvAttasya | svabhAve siddhe 
tasyAhetukasiddhirevAbhyupagatA syAt, taditarAnyahetau cAnabhISTe kathaM na nirhetuka: 
syAt | na bhAva: svabhAvAd bhinna: | ata: sidhyati tatsiddhe, (phalata:)
ahetuka eva syAt | anyathA tatsiddhe’pyasiddhatvAt kathaM tadabhinnasvabhAvatvam |
tato yo’hetuvAdI pakSo nirasta:, sa atrApi tulya: |
na tAvad yujyate tRtIyapakSo’pi samAnAsamAnakAlayo: kAraNatvavirodhAt |{3. nApyanityAttatrAtItAnAgatayoravastutvAnna tAvattato janma yuktam ahetukatvaprasaGgAt | nApi 
vartamAnAt, samAnAsamAnakAlayostata utpAdAyogAt | tathA hi na tAvat samAnakAlaM 
kAraNaM svabhAvavat kAryasyApi tatsamAnakAlabhAvitayA niSpannatvAt | -bhA. kra. 1, pR. 
178 |}
tathA hi, hetau sati sa phalena (kAryeNa) samAnakAlo vA bhaved bhinnakAlo vA ? 
na tAvat samAnakAlAt, svayamaprAptAtmasvabhAvasya sarvasAmarthyazUnyatvAt kutrApi 
phale yogAbhAvAt | AtmasvabhAve ca (prApte) tatsvabhAvavat phalasyApi 
tatsamAnakAlabhAvitayA AtmasvabhAvatvameva | na tatra phalaM yujyate |
@213
bhinnakAle’pi tAvat taditarakAlavyavadhAnena vA bhaved, yathA-
vaibhASikairvipAkaheturiSyate, tathA | athavA avyavadhAnena vA bhaved, yathA{1. api ca bIjaM ca nirudhyate, tasminneva samaye aGkura utpadyate 
“tulAdaNDonnAmAvanAmavat” | - zAli. sU. (ma. sU. saM.) pR. 102, darabhaMgA saM. 1961 |}
sautrAntikai: kAryakAraNayorutpAdavinAzau `tulAdaNDonnAmAvanAmavad’ ucyete tathA 
syAditi ? tatra taditarakAlavyavadhAnena phalotpAde sati vinAzAdevotpAda: 
abhyupagamyeta,{2. nApi bhinnakAlam, kAlAntaravyavadhAnenotpAde’tItAderevotpattiprasaGgAt | -bhA. kra. 1, pR. 
178 |} sarvasAmarthyavirahitatvAttasya vinAzasya na yujyate hetubhAvatvam,
anyathA akArakasya vinaSTavastuno vinAzAt kathaM (utpAda:) bhavet |}
avyavadhAneneti pakSe’pi yadi sarvAtmanA avyavahitastadA tadeva 
samakAlatvaM syAt | niravayavayordvayorvastuno: sarvAtmanA avyavahitatve 
ekakAlatvAtiriktA nAnyA gati: | tasmAt sarvAtmanA avyavahite sati pUrvaM 
yathA aNumAtrakam (iti prasaktam), tathaiva kalpasyApi kSaNamAtrakatvaM 
durnivAram |{3. avyavadhAnenApyutpAde sarvAtmanA yadyavyavadhAnaM tadaikasminneva kSaNe sarvakSaNAnAm 
anupravezAt kalpasya kSaNamAtratAprasaGga: | yathA paramANo: sarvAtmanA saMyoge 
piNDasyANumAtratAprasaGga: | -bhA. kra. 1, pR. 178}
ekadezena cAvyavahite sAvayavatvaM prasajyate, ata: paramArthata: sarve bhAvA
anutpannA eva |{4. athaikadezena, tadA kSaNasya sAvayavatvaprasaGga: | svato’pi notpadyante, 
nirhetukapakSeNaivAsya pakSasya saGgRhItatvAt svAtmani ca kAritravirodhAt | -bhA. kra. 1, 
pR. 178 |} avicAraramaNIyA mithyAtvenotpannA iva pratIyanta eva, yathA 
bhrAntijJAne pratibhAsasvabhAvA: | (yadi) na syAt prasiddhamAtraM pramANaM (tadA) 
`kAryakAraNayorAgopAlaM prasiddhatvAnna yujyate vimarza:’ iti vAda: kathaM yujyeta, 
prasiddhasya rUpAde: pramANata: vizIrNatvAt | tasmAduktaM bhagavatA candrapradIpasUtre 
(samAdhirAjasUtram) {5. samAdhirAjasUtram 9/23-24}-
na cakSu pramANaM na zrotraghrANaM na jihvA pramANaM na kAyacittam |
pramANaM yadyeta bhaveyurindriyA: kasyAryamArgeNa bhavet kAryam ||
@214
yasmAdime indriya apramANA jaDA svabhAvena avyAkRtazca |
tasmAd ya nirvANapathaiva arthika: sa AryamArgeNa karotu kAryam ||
yatpratyakSalakSaNamAhurAcAryAstacca pratyakSaM saMvRtita:, paramArthe’vatAraNAya 
draSTavyam | na ca saMvRtau na samAnaparyanuyoga:, tatastasya saMvRtAvuktatvAnna 
parIkSaNaM kSamate | ato bhagavatA zAlistambAdiSu bhAvAnAM svaparodayo 
niSiddha: |{1. dra.- zAli. sU., pR. 102, (ma. sU. saM.) 1961 | ;
api ca tulanIyam-
na svato jAyate bhAva: parato naiva jAyate |
na svata: paratazcaiva jAyate jAyate kuta: || -ma. zA., 21/13|} tathoktam AryalaGkAvatAre{2. laM. sU., 127 kA., pR. 27, darabhaMgA saMskaraNam |}
“sadasatorutpattivirahitatvAnmahAmate, sarvadharmA anutpannA: |”
vistRtaprajJApAramitAsu coktam – “subhUte, na kazcid dharma utpanna:, 
sA (api) anutpannA” tatra yA prajJA, sA’nutpattikadharmakSAntirityucyate |
tathoktaM ratnAkaranAma(mahAyAna) sUtre{3. ##Toh: 124 Sde bka (Mdo Sde, Tha p. 285).##}-
sva eva yadA nAsti paro hetu: kathaM bhavet |
svAbhAvAt kathamutpAda: parasmAt sugato’vadat ||
api ca, {4. bhAvA jAyanti saMvRtyA paramArthe’svabhAvakA: |}
tadA sarvamidaM satyamasatyaM paramArthata: ||
-laM. sU. 10/429; uddhRtam- Aloka:, pR. 408 |}
bhAvA jAyanti saMvRtyA paramArthe’svabhAvakA: |
yadyetat sarvaM parikalpitasvabhAvamadhikRtyoktamiti cet ? na, 
sarvasvabhAvAnAM pramANato nirAkRtatvAt | anenAparo’lpakuzalamUlo’pi (jano
yadA) saMsAradu:khaM nAnubhavati, (tadA) anutpattikadharmakSAntiprAptatvAt 
mahAjJAnAlokodayA labdhAnuttarapuNyaskandhA bodhisattvA: kathaM saMsAradu:kham 
anubhaveyurityevamAveditam |
@215
na khalu puna: subhUte, bodhisattvena mahAsattvena puNyaskandha: 
parigrahItavya: | AyuSmAn subhUtirAha- nanu bhagavan bodhisattvena 
puNyaskandha: parigrahItavya: | bhagavAnAha- parigrahItavya: subhUte, 
nodgrahItavya: | tenocyate parigrahItavya iti |
dvividho hi saMsAradu:khasyAnubhava:- kAyiko daurmanasyalakSaNazca | tatra 
pUrvakastu pApakarmaNa: phalam, aparastu mohaja:, viparyastajJAnasambhUta eva |
tatrAnutpanneSu dharmeSu kSAntiprAptyA bodhisattveSu nAstyubhayavidho du:khahetu:, pApaM
mohazceti | akAraNAnna sambhavati du:khasparzavihAra: |{1. sparza: sukham, tena saMhito vihAra: sparzavihAra:, na sparzavihAra: ‘asparzavihAra:’ 
du:khasahita ityartha: | -vi. mA. si., pR. 204, saM. saM. vi. vi. saMskaraNam |} anena kathaM 
bodhisattvena pratipattavyamiti dezitam |
utpAditabahutarapuNyaskandhA rUpAvacarAdisattvA iva kiM (te) saMsAra eva 
na bhavanti ? kathaM vA bahutarapuNyaskandhotpAdamAtreNa saMsAre’pratiSThitatvaM 
sandarzitamityAzaGkya puna: subhUte ityAdyAha |
anena tAvad utpannapuNyaskandhe’pi teSAM mithyAbhinivezena 
puNyaskandhaparigrahasya sarvasaMklezamUlaviparyAsasyAprahINatvam, ata: (te)
viziSTagatiM prAptA api saMsAre vyavasthApyante, bodhisattvAnAM tu 
anutpattikadharmakSAntiprApte: puNyaskandheSu nAsti satyAbhiniveza:, atasteSAM 
sarvasaMklezamUlasaMmohasya prahINatvAnna saMsAre’vasthAnabhityevaM nirdizyate |
paravikalpanirAkaraNArthamAryasubhUtiraviditAbhiprAya iva nanu parigrahItavya: iti 
viparItamabhyadhAt |
tadayamAzaya:-tattatsUtreSu bhagavatA `bodhisattva: puNyaskandhaM parigRhNAti’
ityuktam | atra na parigrahItavya: iti vacanena kathaM na virodha iti ? 
bhagavAnapi yenAbhiprAyeNoktavAn tadubhayamapi darzayitumAha- parigrahItavya: iti |
parigrahIta iti yadAha tattu parigrahalakSaNanaya upasaMhAralakSaNa: |
viparItagrAhakalakSaNanirAkaraNena nAtra virodha: | vitathamArgagrAhakatvaM 
viparItagrahaNamityanena tadvikalpaprahANAccittapragrahaNaM darzitam | yazca khalu - 
@216
api tu khalu puna: subhUte, ya: kazcidevaM vadet- tathAgato 
gacchati vA Agacchati vA tiSThati vA niSIdati vA, zayyAM vA 
kalpayati, na me subhUte, sa bhASitasyArthamAjAnAti | tatkasya 
heto: ? tathAgata iti subhUte, ucyate na kvacidgato na 
kutazcidAgata: | tenocyate tathAgato’rhan samyaksaMbuddha iti |
puna: subhUte, kulaputro vA kuladuhitA vA ityata: prArabhya audAryamuktam,
avaziSTapUrvabhAgairgAmbhIryaM nirdiSTam | etena sakalena sthAnena zAzvatocchedAntaM 
parihRtya madhyamamArgo dezita:, nirdiSTaM ca saMsAre nirvANe cApratiSThitatvam |
7. prasthiti-parizuddhi: 
prasthiti: parizuddhirucyate | trividhastasyA: prabheda: - 1. IryApathena 
prasthiti:, 2. sattvabhAjanalokAdhipatyena prasthiti:, 3. asaMklezena prasthitizca |
1. IryApathena prasthiti: 
tatra yadi buddho draSTavyo dharmakAyena, na tu rUpakAyena, tadA 
bhagavatazcaturIryApathena janmAbhiniSkramaNAdinA cAgamaprasiddhena kathaM na virodha iti 
yo manyate tadarthaM prasthAnasampada IryApathena prasthitimadhikRtya api tu khalu
puna: subhUte ya: kazcid ityAdyAha |
gacchati vA Agacchati vA ityetaddvayena caGkramaNam, tiSThati 
ityAdibhi: krameNAvaziSTA IryApathA uktA: | {1. na ca kulaputra, dharmatA Agacchati vA gacchati vA | evameva kulaputra, nAsti 
tathAgatAnAmAgamanaM vA gamanaM vA | tu.-a. pra., pR. 253} IryApathanirdezastUpalakSaNamAtram tena 
janmAdInAmapyatra nirdezo draSTavya: | bhagavata Agamena paridIpitAnAmIryApathAdInAM 
ya: samyaktayA zabdazo’bhinivezastasya viparItAbhinivezAnna jAnAti tathAgatena 
bhASitasyArtham |{2. ...ye- mAM ghoSeNa cAnvayu: |
mithyAprahANaprasRtA na mAM drakSyanti te janA: ||
-vajra.sU, 26 adhyA. pR. 41, ti. saM. saMskaraNam |}
@217
yazca khalu puna: subhUte, kulaputro vA kuladuhitA vA yAvanti 
trisAhasramahAsAhasre lokadhAtau pRthivIrajAMsi, tAvatAM lokadhAtUnAm -
na ca bhagavAn rUpakAyena prabhAvita:, asau tu jJAnaparizuddha:, 
tasyAmUrtatvAjjJAnasya saMvRtAvapi gatyAdayo na sambhavanti | gatyAdayastu 
rUpaskandhasya sthAnavizeSaprabhAvitatvAt | te ca bhagavato 
nirmANakAyamAzrityoktA:, na ca jJAnakAyamAzritya, tatra saMvRtita: paramArthato vA 
gatyAdInAmasambhavAt | tasmAd evaMvidhAyAM IryApathaprasthitau bodhisattvena 
chandapraNidhAnAbhyAM sthAtavyamiti sandarzitam |
yadi tathAgate gatyAdayo na saMvidyante (tarhi) kathaM tathAgata: iti gatyA 
prabhAvita ivocyata iti cittAzayaM vitarkyAha- tatkasya heto: ? iti | na 
me sa bhASitasyArthamAjAnAti ityanena yojanIyam | atrottarArtha tathAgata: 
ityAdyAha |
evamabhipreyate- vyapadezo’yaM na gatyA prabhAvita:, api tu adhigamena 
prabhAvita:, gata: ityasyAdhigatyarthakatvAt | vastutattvaM yathAsthiti:, 
tathaivAdhigamyate, adhigatatvAt tathAgata: | athavA pUrvakairbuddhairyathA 
vastutattvamadhigatamaviparyayeNa tathaivAnenApyadhigatamityadhigatatvAt tathAgata: | sa ca 
tathyasaMvRtau jJAnakAyatvena yujyate, na cAnyatrAvikalpitatvAt | tacca gamanAdi 
kvacit saMvRtAvapi na sambhavati, amUrtatvAt | paramArthe tu na sambhavatitarAm, 
anutpannatvAt | tata: sa vastusvabhAvAdhigatyA samastalokasya jyeSThatvAt 
pUjanIyatvAt arhan ityucyate,{1. dra.- Aloka:, pR. 273 |} samyagavabuddhatvAt samyaksambuddha:
ityucyate,{2. dra.- Aloka:, pR. 351 |} anyathAtvena jaDasvabhAvena rUpakAyastu tathA nocyata iti bhAva: |
anena yogasamApatti: cittapragrahazca sandarzita: | anena tAvat 
sakalasthAnena gAmbhIrya nirdiSTam | saMvRtau tathAgatasya nirmANakAyamAzritya 
anantalokadhAtuSu apratihatagamanAdipradarzanena audAryamapi pradarzitam |
@218
evaMrUpaM maSiM kuryAt yAvadevamasaMkhyeyena vIryeNa tadyathApi nAma 
paramANusaMcaya:, tatkiM manyase subhUte- api nu bahu: sa 
paramANusaMcayo bhavet ? subhUtirAha- evametad bhagavan, evametat 
sugata, bahu: sa paramANusaMcayo bhavet |
2. (a) bhAjanalokAdhipatyena prasthiti: 
yastathAgatasya nirmitarUpakAya:, yazca manomayakAya:, tasyApi 
ekAnekasvabhAvavisaMyogAnmAyAnirmitabuddhavat mRSAtvaM darzayituM bhAjanasattvaloka-
bhAvavigamAt prasthitimadhikRtya yazca khalu puna: subhUte ityAdyAha | pUrvaM 
tvadhimukticaryAbhUmau bodhisattvasyAbhAvo darzita:, samprati buddhabhUmau bhagavata: 
prasthitidarzanAnna punarukti: |
atra punadvividhenopAyena ekAnekasvabhAvaviyogAvabodhAnnairAtmyaM darzitam |
tadyathApi nAma maSiM kuryAt...paramANusaJcaya:{1. tu.- saddharma.sU., saptamo’dhyAya: |} ityanena 
ekAnekasvabhAvaviyogAvagamena tanUkaraNopAyo darzita: | atrApi pUrvavad vyAkhyAnaM 
(veditavyam) | nanu digbhAgabhedena paramANavo’siddhA: (tadA) kathaM te 
saJcitA: ? iti saJcintya tatkasya heto: ? ityAzaGkyottaramAha 
(pariharannAha)- saced bhagavan iti vijJAya ekatvagrAhakanivRttyupAyArthameva 
paramANuprabhedena (ya:) saJcaya: sa ukto na tu paramArthato’navasthitatvAt, 
anyathA paramANusaJcaya: sarvatra pratyakSatvena prasiddhyeta | tasmAt na 
bhagavAnavakSyat paramANusaJcaya iti abhASite’pyevamAkhyAtatvAt | anena 
tathAgatasya rUpAbhAvatvena tAdRzyAM sthitau chanda-praNidhAnAbhyAM sthAtavyamiti 
dezitam |
yadi na syAt saJcaya: (tadA) api nu bahu: sa paramANusaJcayo
bhavet ? iti kasmAd bhagavAnavakSyadityAzayaM viditvA tatkasya heto: ?
ityAha | asaJcaya: sa: iti pUrvottarAdidigbhAgabhedena avasthitAnAM 
teSAM paramANUnAM svabhAvenAsiddhatvAnna yujyate tattvata: saJcaya: |{2. yasya pUrva: pradezo’sti pUrvo’zastasya vidyate || -catu. za. 9/15 |} ekatvagrAha-
@219
tatkasya heto: ? saced bhagavan bahu: paramANusaMcayo’bhaviSyat, na 
bhagavAnavakSyat- paramANusaMcaya iti | tatkasya heto: ? yo’sau 
bhagavan paramANusaMcayastathAgatena bhASita:, asaMcaya: sa tathAgatena 
bhASita: | tenocyate paramANusaMcaya iti |
nirAkaraNAyaiva bhASitam tenocyate paramANusaJcaya iti | 
asati ca digbhAgabhede paramANava: paramANvantarai: 
pUrvAparordhvAdhodigbhAgabhedena parivRtA na syu:, {1. SaTkena yugapadyogAt paramANo: SaDaMzatA |
SaNNAM samAnadezatvAt piNDa: syAdaNumAtraka: ||12||
AvaraNaM ca kathaM bhavati, paramANo: paramANvantareNa yadi digbhAgabhedo neSyate | na hi 
kazcidapi paramANo: parabhAgo’sti, yatrAgamanAdanyenAnyasya pratighAta: syAt | asati 
ca pratighAte sarveSAM samAnadezatvAt sarva: saMghAta: paramANumAtra: syAdityuktam |
-vi. mA. si., pR. 42-53, sa. saM. vi. vi. saMskaraNam ; 
aNvantarAbhimukhyena rUpaM cedanyadiSyate |
kathaM nAma bhavedeka: paramANustathA sati || -ta. saM. paM. 1991 zloka:, pR. 679 |} tato na bhavedupacayazcitta-
caittAdivat |{2. na ca paramANava: stambhAdivat paramArthata: santi, arvAGmadhyaparabhAgasadbhAvAt |
tadanabhyupagame vA pUrvadakSiNAparottarAdidigbhedo ya:, sa paramANorna syAt | tatazca 
vijJAnavat paramANorapyamUrtatvamadezasthatvaM ca prasajyate | - vi. mA. si. pR. 113, 
sa. saM. vi. vi. saMskaraNam |} bhAga eva bhavati paramANurityapi kathanaM na yujyate, tatrApi 
tarkasAmyAt | evaMbhUte’niSThito’pi na yujyate | aniSThitA: paramANava: 
svabhAvena tarhi tvayA kiM sAdhyate ? aniSThitasvabhAve bhAvo na sidhyati, tata: 
siddhamasmAkaM matamiti | anekasvabhAvatvamaNUnAM yadRcchayApi nocyate, (tadA) 
aniSThite paramANau (anekasvabhAvatvaM) kathamupapadyeteti mayoktam | ye 
paramANavastvayA niravayavatvena vyavasthApyante teSAM pUrvottarAdidigbhedAbhyupetatvAt 
digbhAgabhedenAbhyupagamyante, tena sAvayavA: (te) prasajyante | tata: prasaGgasiddhau 
hetorAzrayAsiddhi:, na ca kevalaM cittacaitasikAbhyAmanaikAntikA:, amUrtatvAtte na 
dikSvavasthitA:, pUrvottarAdidigbhirapi nAvatiSThante |
tenoktam{3.- mUlasroto nAdyAvadhi prAptam |}-
@220
yazca tathAgatena bhASitastrisAhasramahAsAhasro lokadhAturiti, adhAtu: sa 
tathAgatena bhASita: | tenocyate trisAhasramahAsAhasro lokadhAturiti |
tatkasya heto: ? sacedbhagavan lokadhAturabhaviSyat, sa eva
piNDagrAho'bhaviSyat | yazcaiva piNDagrAhastathAgatena bhASita:, agrAha: 
sa tathAgatena bhASita: | tenocyate piNDagrAha iti | bhagavAnAha-
piNDagrAhazcaiva subhUte, avyavahAro’nabhilApya: | na sa dharmo
nAdharma: sa ca bAlapRthagjanairudgRhIta: |
na rUpe naiva netre ca tayormadhye’pi na sthita: |
yatra sthito bhavettatra na sannaiva hi cApyasat ||
alaM prasaGgeneti | anena tvanekasvabhAvarAhityamavagamya nirAbhAsopAya- 
sandarzanena yogasamApattizcittapragrahazceti nirdiSTam | bahu: sa paramANusaJcayo 
bhavet ityanenaudAryaM cAbhihitam, avazeSeNa tu gAmbhIryam |
(ba)sattvalokAdhipatyena prasthiti: 
samprati sattvalokAbhAvaprasthitimadhikRtya bhASitastrisAhasramahAsAhasro
lokadhAturiti sa: ityAdyAha |{1. dra.- upari TIkAyAm, pR. 160 ; abhi. ko. 3/73-74 |} bhAjanalokasya pUrvamuktatvAdatra 
lokadhAtustAvat sattvalokatveneSTa: | ubhayatra trisAhasramahAsAhasrAbhidhAnena 
tAvadanantalokadhAturupalakSyate | ata eva adhAtu: sa tathAgatena bhASita: 
iti paJcaskandhAtmaka: sa sattvaloko’pyekAnekasvabhAvavirahita: pUrvavadukta: |
anena tathAgatasya tathAvidhAyAM sattvalokAbhAvaprasthitau bodhisattvena 
chandapraNidhAnAbhyAM sthAtavyamiti nirdiSTam | nirAbhAsena tu yogasamApattiriyaM kathaM 
pratipattavyetyapi sandarzitam |
idAnIM cittaM kathaM pragrahItavyamiti darzayituM tatkasya heto: ? iti
pRSTavAn | `adhAtu: sa tathAgatena bhASita:’ ityanena yojanIyam | uttarArthaM 
saced bhagavan ityAdyAha | yadi sattvaloko yathAprasiddhastathA paramArthata: 
syAt sthUlaikasvabhAvastadA tathAgatena yathAsthiti vastutattvamadhigatamiti sa eva 
@221
tatkasya heto: ? yo hi kazcitsubhUte evaM vadet-
AtmadRSTistathAgatena bhASitA, sattvadRSTirjIvadRSTi: pudgaladRSTi: 
tathAgatena bhASitA, api nu sa subhUte, samyagvadamAno vadet ? 
piNDagrAha: syAt |
skandheSu piNDagrAha evAtmagrahaNahetu:, sa eva ca tathAgatasya 
piNDagrAho’tigADhatara: syAt, tadaprahANaM cAbhipretaM bhavet | na tvevam, ata 
evAnyatra yo bAlajanebhya: piNDagrAha AtmagrAhasya hetutvena bhagavatA bhASita:, sa 
paramArthato’grAhya eva | grAhye hi piNDe ekAnekasvabhAvasya kasyacidabhAvAt |
bAlajanaprasiddho bhAva: kevalaM saMvRtita ukta: | tenocyate piNDagrAha iti |
tadarthasAdhanAyaivaM bhagavAn piNDagrAhasyArthamuktavAn | kimucyata iti cet ? 
vyavahAre piNDagrAha iti paramArthe’bhAvAt sa dharmastvanabhilApya ityuktatvAn |
yadyevaM grAhya: piNDo na syAt tadA tatra grAhakasyApyabhAvAt kathaM 
vyavahAre piNDagrAha iti vicintyAha- sa ca bAlapRthagjanairudgRhIta: iti |
bAlAstu bhrAntivazAdasantamapi sadbhUtamiva gRhNanti | tadAzayavazena vyavahAra: 
prajJapyate, (ato) na virodha ityabhiprAya: | tasmAt te bAlA ityucyante,
anyathA yathAvastu vyavahAraprajJaptau kathaM te bAlA: syu: ?
uktamatra kathaM cittaM pragrahItavyamiti | gAmbhIryamaudAryamapi cAtra pUrvavad 
yojanIyam | anena yadA sarve bhAvA: paramArthata: svabhAvazUnyAstadA rUpakAya: 
jJAnakAyazca kathaM bhavet paramArthata: sasvabhAva:, mUlasattvasyAbhAvAditi dezitam |
samprati yo hi kazcit subhUte ityAdinA sarvasthAneSu yogasamApatte: 
kenopAyena sarvatra samAdheyamiti tat pradarzyate | evamanusandhi: - yadi nAsti 
piNDagrAhastadA tanmUlaprabhavAyA: satkAyadRSTerevAbhAvAt kathaM bhagavAn paJcasu 
dRSTiSu satkAyadRSTimoheti tadarthaM yo hi kazcit subhUte ityAdyAha | atra 
kathamavikalpyam, yazcAvikalpaka:,{1. ayaM pATha: pekiMga saMskaraNAnusArI, de. ge. saMskaraNe tu “kAyavikalpaka:” iti pATha 
upalabhyate, sa cAzuddha iti pratIyate |} yasminnavikalpyam, yenAvikalpaka:, 
yazcAvikalpa:, taddarzanena yogasamApatte: samyagupAyo darzito bhavati |
@222
subhUtirAha- no hIdaM bhagavan, nohIdaM sugata, na samyagvadamAno 
vadet | tatkasya heto: ? yA sA bhagavan AtmadRSTi: 
tathAgatena bhASitA, adRSTi: sA tathAgatena bhASitA | tenocyate 
AtmadRSTiriti |
bhagavAnAha-evaM hi subhUte, bodhisattvayAnasaMprasthitena sarvadharmA
jJAtavyA draSTavyA adhimoktavyA: | tathA ca jJAtavyA draSTavyA
adhimoktavyA:, yathA na dharmasaMjJA pratyupasthAmahe | tatkasya heto: ? 
dharmasaMjJA dharmasaMjJeti subhUte, asaMjJaiSA tathAgatena bhASitA | tenocyate 
dharmasaMjJeti |
tatra yo hi kazcit subhUte ityArabhya tenocyate AtmadRSTi: 
etatparyantamanena kathamavikalpyaM taduddiSTam | kathamiti cet ? 
ukto’nyaistairthikairAtmA, bhagavatA tu pudgalanairAtmyapratipAdanAdAtmaniSedhArthamAha 
AtmadRSTi: iti tasyA: AtmadRSTernirAkaraNena dharmanairAtmyaM vyavasthApyate 
adRSTi: sA tathAgatena bhASitA ityuktam | tAmAtmadRSTiM yadi satyato na 
gRhNAti (tadA) evaM prayoge bodhisattvo yogasamApattau pravartate |
yasmAdavikalpakastasmAt sa tatrAvataraNopAya: |
evaM hi subhUte bodhisattvayAnasamprasthitena ityanena yo’vikalpaka: 
sa paridIpyate | sarvadharmA: ityanena yasminnavikalpyam taddarzitam | jJAtavyA 
draSTavyA adhimoktavyA: ityanena yenAvikalpyaM tadabhihitam |
kenAvikalpyamiti cet ? jJAnena darzanena adhimuktyA ca | tatra jJAnaM zrutamayI 
prajJA, darzanaM cintAmayI prajJA, tayopanidhyAnatvAd, adhimukti: bhAvanAmayI prajJA, 
adhyAzayo’trAdhimuktizabdena vaktumiSyate | sA tu bhAvanAbalena sidhyatIti, ata 
eva bhAvanAmayI prajJA nirvedhabhAgIyAvasthAyAmadhimuktizabdenoktA |
tathA cAdhimoktavyA, yathA na pratyupasthAmahe ityanena 
yo’vikalpastaM darzayati | asaMjJaiSA tathAgatena bhASitA ityatra hetu: 
parikIrtita: | kasyacit saMjJeyasya abhAvo’pi, ekAnekasvabhAvazUnyatvAt 
paramArthata sA asaMjJA | saMvRtisatyamadhikRtyAnyatra tathAgatena bhASitam | tasyA 
@223
yazca khalu puna: subhUte, bodhisattvo mahAsattvo’prameyAn 
asaMkhyeyAMllokadhAtUn saptaratnaparipUrNaM kRtvA tathAgatebhyo’rhadbhya: 
samyaksaMbuddhebhyo dAnaM dadyAt, yazca kulaputro vA kuladuhitA vA 
ita: prajJApAramitAyA dharmaparyAyAdantazazcatuSpAdikAmapi gAthAmudgRhya 
dhArayeddezayedvAcayet paryavApnuyAt, parebhyazca vistareNa saMprakAzayet, 
ayameva tato nidAnaM bahutaraM puNyaskandhaM prasunuyAdaprameyamasaMkhyeyam |
kathaM ca saMprakAzayet ? yathA na prakAzayet | tenocyate saMprakAzayet 
iti | 
mithyArthAdhigamAvasthAyAM kathaM na syAdavikalpa ityabhiprAya: | sarvasthAneSu 
yogasamApattyupAyo’bhihita: |
3. asaMklezena prasthiti: (a) dezanA’saMkleza: 
dvidhA tAvadasaGkleza: - dezanA’saMkleza:, saMsArAsaMklezazca | tatra 
yadi nAsti dharmasaMjJA tadA tathAgatasya sattvebhyo taddharmadezanAsaMjJAsamutpAde kathaM 
na bhavet saMkleza: ? kRpayA sattvArthaM yAvatsaMsArAvasthAne sati dharmasaMjJayA kathaM 
na syAt saMkleza: ? iti vicintya tayaiva cittasampadA dezanA’saMklezaM gAthayA 
ca saMsArAklezamAvedayitum yazca khalu puna: subhUte ityAdyAha |
pUrvaM prasaGgAntare lokadhAtuprazastipradarzanamanuzaMsAyA: prazaMsanam, 
sampratyasaMklezAdhikAre’nantalokadhAtudezanayA nocyate anuzaMseti na punarukti: |
atrApi yuktistu prAgvad vaktavyA | udgRhya iti svAdhyAye’dhItam, dhArayet 
iti padam, vAcayet iti pustakAdikaM vAcayet, paryavApnuyAt iti 
tvarthagrahaNamityartha: | anena yasmAnmahArtho’yaM dharmastasmAdbodhisattvenaivaMvidhAyAM 
mahArthadharmadezanAyAmavazyameva chanda-praNidhAnAbhyAM sthAtavyaM tatparidIpitam |
bhASyamANAyAmapi kathaM na syAtsaMkleza ityetaddarzayituM kathaM na 
samprakAzayet ityAha | ayamabhiprAya:-paramArthato’nutpannatvenAnabhilApyatvena 
dezitatve’pi sarvadharmANAm, te dharmA anabhilApyasvabhAvena nocyante |
evamuktam- yathA vineyajanAstathA sarve dharmA Adito’nutpannatvAdanabhilApyA: 
@224
tArakA timiraM dIpo mAyAvazyAya budbudam |
svapnaM ca vidyudabhraM ca evaM draSTavyasaMskRtam ||
idamavocadbhagavAn | AttamanA: sthavirasubhUtiste ca 
bhikSubhikSuNyupAsakopAsikAste ca bodhisattvA: sadevamAnuSAsura- 
gandharvazca loko bhagavato bhASitamabhyanandanniti |
AryavajracchedikA prajJApAramitAsUtram samAptam ||
tasmAnna te kenApi vyapadezyA ityevaM darzyata iti | tathA sati asaMklezena 
dezanA, aviparItArthatvAt | anyathA saMkliSTA syAd viparItadezanatvAt | ata 
eva tathAgato dharmadezanAkAle vizuddhalokajJAne prasthita:, ato 
dharmasaMjJAbhAsasamudbhave’pi tattvato’bhinivezAbhAvAt saMklezadoSAbhAva: | anena 
yogasamApatti:, cittapragraha: gAmbhIryaJca nirdiSTam, pUrveNa tAvadaudAryam |
(ba) saMsArAsaMkleza: 
sAmprataM nikhilaprajJApAramitAkAyaM vyavasthApya gAthayA saMsArAsaMklezo 
dezyate | anayA gAthayA catvAri saMskRtalakSaNAni paridIpitAni | (tAni tAvat) 
svabhAvalakSaNam, viSayarasAsvAdanalakSaNam, AdInavAnvayalakSaNam, 
niryANAnvayalakSaNaM ceti | 
tatra paJcaskandhAtmakAnAM bhAvAnAM yathApratIti pratItyasamutpAdastAvad 
hetupratyayasaMgRhItatvAt saMskRta ityucyate | eteSAM sarveSAM svabhAva: tArakA: iva 
draSTavya: | rAtrau yathA tArakA avabhAsante, na tu divase, tathaiva saMskRtA api 
avidyAjJAnAndhakAre sati pratibhAsante, jJAnasUryAloke sati nAvabhAsante, ata: (te) 
tArakasvabhAvA iva draSTavyA: | pudgaladharmadRSTyabhinivezAtmakA: saMskRtAstu 
mithyApratItihetutvAt timiravajjJAtavyA: |
vijJAnalakSaNaM ca karmavartikaM tRSNAsnehaM cAzritya prajvalanAd dIpa iva
draSTavyam, evametannidarzanena saMskRtasvabhAvalakSaNaM paridIpitam | mAyopamayA
viSayarasAsvAdanalakSaNaM nirdizyate, vitathAvabhAsamAnatvAt | tatrAdInavAnvayalakSaNaM 
saMskRtasvabhAvaM dvividham – anityAnvaya: du:khAnvayazca | avazyAyopamayA 
anityatAnvaya: pradarzyate, na ciraM sthitatvAt | bud-budopamayA tAvad 
@225
du:khatAnvaya: pradarzyate, vedanA budbudopamA iti, yA kAcid vedanA seha 
du:khamiti bhASitatvAt |
trividhai: du:khai: sarvA vedanA du:khA veditavyA | tatra du:khavedanA tAvad 
du:khadu:kham, tatsahitA ye saMskArAste’pi tadanurUpatayA du:khameva; sukhAvedanA 
tAvad vipariNAmadu:khena du:kham, tatsahitA ye dharmAste’pi tadanurUpatayA 
du:kham, na du:khA na sukhA vedanA, tatsahitAni vastUni ca saMskAradu:kham, 
utpAdabhaGgalakSaNatvena tAni du:kham | {1. du:khAstridu:khatAyogAdyathAyogamazeSata: |
manApA amanApAzca tadanye caiva sAsravA: ||6/3
tisro hi du:khatA du:khadu:khatA saMskAradu:khatA vipariNAmadu:khatA ca |
tAbhiryathAyogamazeSata: sarve: sAsravA: saMskArA du:khA: | tatra manApA vipariNAmadu:khatayA |
amanApA du:khadu:khatayA | tebhyo’nye saMskAradu:khatayA | -abhi. ko. bhA., pR. 329, 
jAyasavAla saMskaraNam, 1975 ; api ca draSTavyam- saddharma. sU., pR. 80 ; 
utpAdasthitibhaGgAnAmanyat saMskRtalakSaNam | uktaM hi- trINImAni saMskRtasya 
saMskRtalakSaNAni | saMskRtasya bhikSava:, utpAdo’pi prajJAyate, vyayo’pi 
sthityanyathAtvamapi iti | -ma. zA. vR., 7/3, pR. 61, bau. bhA. pra. 1983 |} evaM sarvaM saMskRtaM du:khAnvitaM 
draSTavyam |
tatra niryANAnvayalakSaNaM tAvat pudgaladharmazUnyatAnvayam, tadAlambana-
nirvRtatvAdbhagavatA khalu dvividhaMniryANAlambanamuktam | AryasamAdhirAjasUtre 
cApyuktam :{2. samAdhi sa 9/37}
nairAtmyadharmAn yadi pratyavekSate
tAn pratyavekSya yadi bhAvayeta |
sa heturnirvANaphalasya prAptaye 
yo anyaheturna sa bhoti zAntaye ||
dvividhanairAtmyasamprayuktA: sarvasaMskRtA:, tathA hi- atIta-pratyutpanna- 
anAgatabhedena trividhA: saMskRtA: | tatra ye tAvadatItAste smRtimAtrAvasthitA ato
ni:svabhAvatvena, dharma-pudgalatayA zUnyA: AtmanA’nadhiSThitatvAt, tatazca 
svapnaupamyena dvividhanairAtmyAnvayAste vyapadiSTA: | pratyutpannA vidyudaupamyena 
ekAnekasvabhAvarahitA: agrAhyasvabhAvatvAditi tenAnvitA vyapadiSTA: |
@226
anAgatAstAvadalabdhasvabhAvA:, abhraupamyena AkAzasamacitte tadbIjadauSThulyena 
janitatvAditi nairAtmyadvayaM tAvaddezitam | 
ato’nena khalu samagreNAtra bodhisattvai: sadA sarvasaMskRtasvabhAvameva vicArya 
chanda-praNidhAnAbhyAM sthAtavyamiti paridIpitam | niryANAnvayapradarzanena tAvad 
yogasamApattizcittapragrahazca nirdiSTa: | anena sampUrNenasthAnena gAmbhIryaJca 
vyapadiSTam |
gAthAyAmasyAM tAvadidaM paridIpyate- saMklezamUlaM tAvad viparyAsa: | ata: 
saMskRtasvabhAveSvanekaza: kenacid vicArayatA manasikurvatA apyevaM 
saMskAraparijJAnAdyadA viparyAsAbhAvAt na bhavati saMkleza: (tadA){1. kAma jAnAmi te mUlaM saMkalpAt kila jAyase |
na tvA saMkalpayiSyAmi tato me na bhaviSyasi || -ma. zA. vR. 23/1 ; (ma. vagga, 
3/190)} kathaM (nAma)
yathAvadazeSavastusvabhAvaparibhAvako vidhUtAzeSaviparyAsajAlastathAgata: saMkliSTo 
bhavet | ata eva samastasaMskRtadoSAn avagacchan tathAgata:, padmamiva 
saMsAradoSAmbhasA’navaliptacitta:, pratijJAtasamastajagatsamuddharaNAzaya:, saphala-
kAritra:, mahAkaruNAnvitacitta:, niravadhijagaddhitasukhasAdhanAbhiprAyeNa saMsAracakra-
saMsaraNaM yAvat pratiSThito veditavya: | tathA coktam - 
kartuM loke sukhaM zAntau bhave cApyanadhiSThita: | iti 
sarvasattvAnavalokituM bhUmAvasthIyata ityapyuktam |
traiyadhvikAnAM jananI munInAM khyAtA yathAzakti mayA tato jagat |
vipulena puNyena viyatsamena vidhUya cAndhyaM sugatatvamApnuyAt ||
AcAryakamalazIlena mAdhyamikanayena viracitA vistRtA
AryavajracchedikATIkA parisamAptA | aSTamyAM zatAbdyAM bhAratIyAcArya- 
maJjuzrImitreNa bhoTa-locAvA yeze-demahAbhAgena ca bhoTabhASAyAmanUditA | 
viduSAM vazaMvadena AcAryapemAtenajinamahAdayena bhoTabhASAta: saMskRtabhASAyAM 
punaruddhRtA sarvasattvahitasukhArtham iti | 
@417
pariziSTAni 
prathamapariziSTam 
akArAdikrameNa sahAyakagranthAnukramaNI 
##Toh:## 1395 amRtakaNikAnAma AryanAmasaMgItiTippaNI, tibbatI saMsthAna 
saMskaraNa |
##Toh:## 4299 amarakoza:, caukhambA saMskRta saMsthAna, vArANasI |
pAli aMgutaranikAyo, nAlandA saMskaraNa, bhikSu jagadIza kAzyapa |
##Toh:## 12 Arya-aSTasAhasrikA prajJApAramitA, mithilA insaTITyUTa, 
1960, pI. ela. vaidya |
##Toh:## 317 arthavinizcayo nAma dharmaparyAya:, ke. pI. jAyasavAla risarca 
insaTITyUTa, paTanA, 1971, ena. eca. samtAnI |
##Toh:## 4365 arthavinizcayaTIkA, ke. pI. jAyasavAla saMskaraNa, 
1971, sampAdaka, ena. eca. samtAnI |
##Toh:## 3786 abhisamayAlaMkAro nAma prajJApAramitopadezazAstrakArikA, 
ti. saM. saMskaraNa, 1977, pro. rAmazaMkara tripAThI |
@418
##Toh:## 4019 abhidharmakozakArikA, ke. pI. jAyasavAla saMskaraNa,
1975, sampAdaka, pro. prahlAda pradhAna |
##Toh:## 3791 aSTasAhasrikAprajJApAramitAvyAkhyAbhisamayAlaMkArAloka:, mi. 
insaTITyUTa, sampAdaka, 1960, pI. ela. vaidya |
##Toh:## 117 AryaratnakaraNDanAma mahAyAnasUtram, tibbatI 'de-ge’ 
saMskaraNa |
##Toh:## 4301 kAvyAdarza:, kalakattA vizvavidyAlaya saMskaraNa, 1939,
anukUlacandra banarjI |
##Toh:## 44 gaNDavyUhasUtram, mithilA insaTITyUTa, 1960, vaidya |
##Toh:## 1119 niraupamyastava:, nepAla saMskaraNa |
##Toh:## 4266 tattvasaMgraha:, bauddha bhAratI vArANasI, 1982, svAmI
dvArikAdAsa zAstrI |
##Toh:## 4267 tattvasaMgrahapaJjikA, bauddha bhAratI vArANasI, 1982, svAmI
dvArikAdAsa zAstrI |
##Toh:## 5070 trizatikAprajJApAramitAkArikAsaptati:, tibbatI saMsthAna 
saMskaraNa, 1978, pro. ela. ema. jozI |
@419
##Toh:## 4064 triMzikAvijJaptimAtratAsiddhi:, saM. vi. saMskaraNa, 1972, 
zrI thubatena chogaDuba evaM paM. rAmazaMkara tripAThI |
##Toh:## 238 dharmasaMgItinAma mahAyAnasUtram, tibbatI ‘de-ge’ saMskaraNa |
dharmasaMgraha: (mahAyAnasUtrasaMgraha:), mithilA insaTITyUTa, 
1961, pI. ela. vaidya |
##Toh:## 4212 nyAyabindunAma prakaraNam, caukhambA saMskRta saMsthAna, 
vArANasI, 1982, sampAdaka, candrazekhara zAstrI |
##Toh:## 3804 prajJApAramitApiNDArtha:, mi. insaTITyUTa, 1960, vaidya |
##Toh:## 4210 pramANavArtikakArikA, bauddha bhAratI vArANasI, 1968, svAmI 
dvArikAdAsa zAstrI |
##Toh:## 3871 bodhisattvacaryAvatAra:, mi. insaTITyUTa, 1960, vaidya |
##Toh:## 3872 bodhisattvacaryAvatArapaJjikA, mi. insaTITyUTa, 1960, vaidya |
##Toh:## 3915-17 bhAvanAkrama:, ti. saM. saMskaraNa, 1985, 
AcArya jJalachena namaDola |
##Toh:## 3884 madhyamakAlaMkArakArikA, tibbatI ‘de-ge’ saMskaraNa |
pAli majjhimanikAyo, nAlandA saMskaraNa, vihAra, sampAdaka,
bhikSu jagadIza kAzyapa |
##Toh:## 4021 madhyAntavibhAgakArikA, ke. pI. jAyasavAla risarca 
insaTITyUTa 1967, paTanA. DA.c^ nathamala TATiyA |
@420
##Toh:## 4032 madhyAntavibhAgabhASyam, ke. pI. jAyasavAla risarca
insaTITyUTa, 1967, paTanA, DA.c^ nathamala TATiyA |
##Toh:## 3824 madhyamakazAstrakArikA, bauddha bhAratI vArANasI, 1983 |
##Toh:## 3860 madhyamakazAstravRtti:, bauddha bhAratI vArANasI, 1983 |
##Toh:## mahAyAnasUtrasaMgraha:, mithilI insaTITyUTa, 1961, sampAdaka,
pI. ela. vaidya |
##Toh:## 231 Aryaratnamegho nAma mahAyAnasUtram, tibbatI 'de-ge’ 
saMskaraNa |
##Toh:## 4158 rAjaparikathAratnamAlA, tibbatI saMsthAna saMskaraNa, 
sampAdaka, AcArya GavaG samatena |
##Toh:## 107 AryalaMkAvatAranAma mahAyAnasUtram, mithilA insaTITyUTa,
1963, pI. ela. vaidya |
##Toh:## 3817 vajracchedikAprajJApAramitATIkA, tibbatI saMsthAna saMskaraNa, 
punaruddhAra, 1994, AcArya pemA tenajina |
##Toh:## 16 vajracchedikAprajJApAramitAsUtram, tibbatI saMsthAna saMskaraNa,
1978, pro. ela. ema. jozI |
@421
pAli vizuddhimaggo, mahAbodhisabhA saMskaraNam, 1957, sampAdaka,
bhikSu dharmarakSita |
##Toh:## vijJaptimAtratAsiddhiprakaraNadvayam, saM. vi. saMskaraNa, 1972, 
zrI thubatena chogaDuba evaM pro. rAmazaMkara tripAThI | 
##Toh:## 3825 vyAkhyAyukti:, tibbatI ‘de-ge' saMskaraNa |
##Toh:## 3940 zikSAsamuccaya:, mithilA insaTITyUT, 1960, sampAdaka, 
pI. ela. vaidya |
##Toh:## 210 AryazAlistambanAma mahAyAnasUtram, mi. insaTITyUTa,
1961, pI. ela. vaidya |
##Toh:## 113 saddharmapuNDarIkanAma mahAyAnasUtram, mi. insaTITyUTa, 
1960, pI. ela. vaidya |
##Toh:## 127 AryasamAdhirAjanAma mahAyAnasUtram, mi. insaTITyUTa, 
1961. pI. ela. vaidya |
##Toh:## 4020 mahAyAnasUtrAlaMkAranAma kArikA, mi. insaTITyUTa, 1970, 
sampAdaka, pI: ela. vaidya |
##Toh:## 207 hastikakSyanAma mahAyAnasUtram, tibbatI 'de-ge’ saMskaraNa 
@422
dvitIyapariziSTam
akArAdikrameNa granthAgatagadya-padyoddharaNAnAmanukramaNI 
anutpAdadharma: satataM tathAgata: … 187-188
AtmA Atmeti bhikSavo ! bAlo’zrutavAn … 211
Atmani sati parasaMjJA sva-paravibhAgAt … 169
aizvaryasya samagrasya rUpasya … 99
kartuM loke sukham … 226
tathAgatastu kSutpipAsAvarjita: mUtrapurISavirahito...103
tAyAt tattvasthirAzeSavizeSa … 173
duSkarAduSkarAM veti kalpanAM … 113
na cakSu pramANaM na zrotraghrANaM … 213
na cAtmadRSTi: svayAtmalakSaNA … 117
na tattvasya bhAvAditaro’rtha: … 139
na rUpe naiva netre ca tayormadhye’pi … 220
nApaneyamata: kiJcit prakSeptavyaM … 210
nairAtmyadharmAn yadi pratyavekSate … 225
parokSopeyatadhetostadAkhyAnaM...172
buddhAnAM rUpikAyo hi puNyaM sambhRtya … 145
buddhyA vivecyamAnAnAM svabhAvo … 126
bhadanta subhUte, kolopamaM dharmaparyAyamAjAnadbhirdharmA … 137
bhAvA jAyanti saMvRtyA … 214
yathA hi darpaNe rUpamekatvAnyatva … 126
yathA yathArthAzcintyante ...125
yathaiva ArdraM kadalIyaskandhaM … 126
yasmAdime indriya apramANA … 214
yena yena hi nAmnA vai yo yo … 199
@423
yo Ananda ! dharmo’nutpanna:, aniruddha: … 139
vastusvabhAvacintAyAM yathA na … 126
sadasatorutpattivirahitatvAnmahAmate … 214
sva eva yadA nAsti paro hetu: … 214
@424
[OTHER LANGUAGE] 
@425
tRtIyapariziSTam 
akArAdikrameNa granthaprayuktaviziSTasaMskRta-bhoTazabdAnukramaNI 
akRtAbhyAgama:
akSaNotpannebhya: 
agrayAnam 
agrAhya:
acintyam
aNu:
aNDajA:
atIta-pratyutpanna-anAgatabhedena
atulyam 
atyantaparokSArtha:
arthakriyAsAmarthyarahitatvAt 
advaitasvabhAvatAyA:
adhigamadharmakAya:
adhimukticaryAbhUmi:
adhimuktisamutpAdAya 
adhyAropAnta:
ananumeyatvAt 
anabhilApyA:
anavamardanIyatvAt 
anAgAmina:
@426
anAthapiNDadasyArAme 
anityAnvaya:
anuttarajJAnaparizuddhisampad 
anuttaradRSTiparizuddhisampad 
anuttarapadam 
anuttarA samyaksaMbodhi:
anutpattikadharmakSAnti:
anutpannadharmatA 
anutpannAryamArga:
anutpAdadharma:
anekabuddhazatasahasra:
anaikAntikatvam
antadvayaparihAra:
anyAkAra:
apakAramarSaNakSAnti:
aparimANam 
aparimitapuNyajJAnasambharaNAt
aparimitavineyAnAm
apavAdAnta: 
@427
apratiSThitanirvANam 
apratiSThitanirvANadhAtau 
aprameyam 
abhayadAnena 
abhisamayakAle’hamiti vikalpaviyoga:
abhisambuddha:
abhisambodhi:
abhraupamyena 
amApyam
araNA:
arhan 
avaropitakuzalamUlA:
avavAdaparyeSaNam 
avazyAyopamayA 
avAGmukha-azuci-sacchidrabhANDAnAm 
avikale hetau 
avicAraramaNIyatayA 
avidyAjJAnAndhakAre 
avinivartanAya 
avyAkRta:
azItiranuvyaJjanAni 
azruNi prAmuJcat 
@428
asamAhitAvasthAyAm
asurendro rAhu:
asaMklezena prasthiti:
asaMkhyeyam 
asaMkhyeyakalpa: 
asaMviditatvAt 
asaMskRtaprabhAvitA:
ahetuvAdI 
AtmagrAha:
Atmaparigraha:
AtmaprAmANyapratipAdanAt
AtmabhAva:
AtmasaMjJA 
AtmA Atmeti 
AtmAdidRSTikai:
Adito’nutpannatvAt 
AdInavAnvayalakSaNam
AdhArAdheyalakSaNam 
AmiSadAnena 
AryapudgalA:
Aryasatyam 
AryasubhUti:
@429
AvaraNadvayaprahANam 
AvRtAnAvRtayo:
Azrama:
IryApathena prasthiti:
utkhAtamUlAni 
uttamAM samAdhim 
ucchedavAdinAmiva 
upacitahetu:
upadeza:
upavasatAm 
upAlambhAvakAza: 
upetakAya:
upodghAta:
ekAnekasvabhAvazUnyA 
evaMvidhadharmaratnazravaNam durlabham 
aizvaryasya 
kathaM cittaM pragrahItavyam 
kathaM pratipattavyam 
kathaM sthAtavyam 
kapilaparikalpitasya 
karanakhAmRtena 
@430
karttA bhoktA smartA 
karmaphalam 
karmavartikam 
karmAvaraNam 
kaliGgarAjA 
kalyANamitreSu 
kAmadhAtau 
kAyacittaparizrAntau 
kAyasampad
kAryakAraNabhAvamAtreNa 
kAryakAraNalakSaNam 
kAryakAraNasambandha:
kAraNazakte: pratiniyatatvAt 
kAraNe’vikale 
kucodyam
kudRSTijAle 
kuzalairdharmai: 
kRtavipraNAza:
kolopama:
kausIdyam 
kramotpattyA 
kriyAtantram 
kleza:
kSutpipAsAvarjita:
kSetraparizuddhisampad 
@431
kSetravizuddhipraNidhAnam 
kSetravyUhA:
gaganAravindavat 
gaGgAnadIvAlukAsamAn 
gaNakai:
gambhIreSvartheSvavatAraNAya 
gAmbhIryam 
guNavanta:
gotrasamparigrahajJAnam 
govalIvardanyAyena 
gosadRzo gavaya:
grAhyo grAhako vA 
ghoSeNa cAnvayu:
cakrAGkahastapAdatAdIni 
cakSuSmAn 
caturdIpAdInAm 
caturbhirIryApathai:
caturAryasatyalakSaNam 
cittacaittAdi
cittadhArA cittadhArA 
cittasampad
cittotpAda:
cintAmayI prajJA 
cIvara-piNDapAtAdibhi:
@432
cIvaramAdAya 
caitya:
caityabhUta:
codakaM prati samAdhAnam 
chatradhvajapatAkAdibhi:
chanda-praNidhAnAbhyAm 
jagaddhitasukhasAdhanA 
jinai:
jIvasaMjJA 
jetavane 
jaiminyAdInAm 
jJAnakAya:
jJAnagocara:
jJAnajJeyAtmaka:
jJAnaparizuddha:
jJAnasUryAloke 
jJAnahetuka:
jJApakahetau 
tadbIjadauSThulyam 
tathAgata:
tathAgatAnubhAva:
tathAgatapUjAsatkAra:
@433
tathAvAdI 
tathyasaMvRtisvabhAvam 
tadyathApi nAma 
tanUkaraNopAya:
tarkasAmyAt 
tAmravarNanakhAdIni 
tArakA:
timiravat 
tribhirasaMkhyeyakalpai:
trisAhasramahAsAhasra:
tRSNAzikhara:
tRSNAsneha:
tairthikakuJjaravRndAnAm 
tairthika:
traikAlikaM cittam 
traiyadhvikasarvabuddhaprasUm 
dazacaritAni 
dazabhi: pAramitAbhi:
dAnapAramitA 
dIpaMkara:
du:khadu:kham 
du:khAdhivAsanam 
du:khAdhivAsanakSAnti:
@434
du:khAnvaya:
du:khasatyam 
du:khotpAdahetutvAd 
duravagAha:
durlabhapadam 
duSkarakRtyavidhAnam 
dRSTa eva dharme 
dRSTAntasyApi 
deya-dAyaka-pratigrAhaka:
devadatta:
devaputra:
devAdibhi: satkAra:
dezanA’saMkleza:
daurmanasyam 
daurmanasyalakSaNam 
dharmakAya: 
dharmakAyaparigrahaNam
dharmakAyAptikAmatA 
dharmacakrapravartanAkAle 
dharmadAnena 
dharmadhAtu:
dharmanidhyAnakSAnti:
@435
dharmanairAtmyakSAnti:
dharmanairAtmyAnadhigamAd
dharmaparyAyam 
dharmavegena 
dharmavRSTi: 
dharmasaMgItau
dharmasaMjJA 
dharmastutivaiziSTyam
dharmAyatanam 
dhUtaguNeSvavatAraNAya 
dhyAnarasAsvAdavirati:
na rUpapratiSThitam 
na vitathavAdI 
nAtinamraM nAtistabdham
nikhilaklezajAla:
nidAnam 
niravayavAnAmamUrtAnAm 
nirAkAreNa
nirAbhAsakaraNopAya:
niryANAnvayalakSaNam 
nirvANakAya: 
nirvANapatha:
@436
nirvANamahAnagaram 
nirvedhabhAgIya: 
nivAsya 
niSyandAdiphalAni
nairAtmyadvayamArgeNa 
nairAtmyavAdinAm 
naiva saMjJino nAsaMjJino vA 
nyagrodhavRkSam 
paJcakaSAyANAmAdhikyAd
paJcajAtizatAni
paJcazatavarSANi sthAsyatIti 
padAnAmanusandhi:
paramapramodasaJjananAya
paramavicakSaNairbauddhairiti 
paramANava:
paramANusaJcaya: 
paramArthasatyagrAhaka:
parasparaparihArasthitalakSaNatvAt 
paramArthasampad 
parinirvANapradarzanam 
paribhASaNabhaNDanAdi 
paribhUtA: 
paribhogavaikalyadu:kham 
@437
parvatazikhara:
pazcAdbhaktam 
pazcimAyA paJcazatyAm 
pApakarma 
pApaparizodhanam 
pAramitAyoga:
piNDakAla:
piNDagrAha: 
piNDaparikarma 
piNDArtha:
puNyaparigraha:
puNyaskandha:
puNyahetuka:
pudgalanairAtmyam 
pudgalanairAtmyakSAnti:
pudgalasaMjJA 
pUjanIya:
pUrvAparordhvAdhodigbhAgabhedena 
pUrvAhNakAlasamaye 
pRthagjanai:
pRthivIpradeze 
pRthivIraja: 
paurvajanmikAni 
paurvAparyAvasthiterayuktatvAt 
@438
prajJapta evAsane 
prajJAcakSu:
prajJApAramitA 
prajJApAramitAkAyam 
prajJAvanta:
praNidhAya
praNidhi-prasthAnacittAbhyAm
praNItaphale 
pratipattilakSaNam 
prattipattyarcayA 
pratizrutkAdivat 
pratItyasamutpAdavAdiSu
pratyaGgAni 
pratyakSamanumAnam 
pratyAtmavedanIyatvena 
pradakSaNIya:
prabhAtAyAm 
prabhAvitatvAt 
pravacanadharmakAya:
pravrajitAnAm 
prasthitiparizuddhi:
prekSAvAn
bandhamokSau
@439
bAdhakapramANam 
bAlapRthagjanA: 
bAlabuddhaya:
bAlo’zrutavAn 
bAhyazAstreSu vyapagatarAgatA 
bAhyArtha:
buddhakSetram 
buddhadharmA:
buddhabhUmiparyeSaNam 
buddhabhUmim 
budbudopamayA 
buddhA bhagavanta:
buddhotpAda:
buddhotpAdArAgaNatA 
buddhavaMzAnupaccheda:
bodhibhArodvahanam 
bodhisattvakSetram 
bodhisattvayAnasaMprasthitena 
bodhisattvAbhisamaya:
bhagavata: siMhanAda:
@440
bhadanta subhUte 
bhavAgrajA:
bhAgyavanta:
bhAvanAphalam
bhAvanAmayI prajJA 
bhAvanAvizeSalAbhe’nabhimAna:
bhUtakoTi:
bhUtadarzI 
bhUtavAdI 
bhUtasaMjJA 
madhyamamArgam 
manomayakAya:
mayArAgitA 
marIcikAsu udakopalambhavat 
maSiM kuryAt 
mastuluGgalAkSAdi
mahatAbhikSusaMghena 
mahAkaruNAnvitacitta: 
mahAkAya:
mahAkAruNika:
mahAdharmArthaprajJapti:
mahAyAnam 
@441
mahAvavAdArthaprajJapti:
mahAsattvA:
mahaujaskA yakSAdaya:
mAyAnirmitabuddha:
mAyopamayA
mithyAprahANaprasRtA:
mUtrapurISavirahita: 
mRtyu: 
mohaja:
yajJadatta:
yathA yathArthAzcintyante 
yugapad 
yogasamApattyA 
yogijJAnam 
yonibhedena 
rAjApi cakravartI 
rUpakAyAptikAmatA 
rUpagrAhaka: 
rUpiNAmarUpiNAm 
rUpeNa cAdrAkSu: 
lakSaNasampadA 
lakSaNAnuvyaJjanairalaGkRta: 
@442
lajjAsthAnam 
lAbhasatkArAdisvArthArthitayA 
lokadhAtu: 
laukikalokottara:
lauhazalAkAvat 
vajravaddurbhedyAni 
vajrAkArasAdRzyena 
vadhabandhanAdibhi:
vandanIya:
vandhyAputra:
vastupratiSThitena 
vAksampad 
vAcanam 
vikalpanirAkaraNArtham 
vikAlabhojanam 
vikSepanigraha:
vicikitsA’bhAvAt 
vijJAnakSaNAnAm 
vitathamArgagrAhaka:
vitathAbhiniveza:
vidyudaupamyena 
vindhya:
viparItagrAhakalakSaNam 
@443
vipariNAmadu:khena du:kham 
viparyAsajAla:
viprasthitAnAm 
vimuktyupadezakAle 
viziSTagatim 
viziSTapuNyasaJcaya:
viziSTeSTaphalAni 
vizuddhalaukikajJAnam 
viSayarasAsvAdanalakSaNam 
vIradatta:
vIrya-dhyAnaprajJApAramitA 
vaibhASikai:
vyAcikhyAsu 
vyApAdasaMjJA 
zatatamImapi kalAM nopaiti 
zatasAhasrikA prajJApAramitA 
zabdAbhinivezamAtram 
zazaviSANam 
zAzvatocchedAntam 
zikSAtrayapratipattisamanvitA:
@444
zilAputrakasya zarIravat 
zIlakSAntipAramite 
zIlavanta:
zuddhAdhyAzayabhUmim 
zubho vA azubho vA 
zaikSAzaikSajJAnam 
zravastestannAmakarSe:
zrAvaka-pratyekabuddha:
zrAvastI
zrutamayI prajJA
zreSThayAnasamprasthitAnAm 
saMklezavyavadAnabhAvena 
saMklezavyavadAne 
saMgItikArai:
saMyogalakSaNa:
saMvRtisatyagrAhakam 
saMvRtita:
saMzayopaccheda:
saMsAradu:kham 
saMsArArNavottaraNAya
@445
saMsArAdoSAmbhasA 
saMsArAsaMkleza:
saMsAre nirvANe cApratiSThitam 
saMskAradu:kham 
saMskRtalakSaNAni 
sakRdAgAmina: 
satyavAdI 
sattvaparipAka:
sattvaparipAkArtham 
sattvapratikUlapravRttidu:kham 
sattvabhAjanaloka:
sattvasaMjJA 
saddharmavipralopakAle 
saddharmotthAnakAle 
saddharmasya cirasthityai 
saptadravyAtmakatvAt 
saptaratnAni 
samatAjJAnam 
samanantarapratyaya:
samAnAsamAnakAlayo:
samAhitena IryApathena 
@446
samyaksaMbuddha:
samyagjJAnasya phalam 
sarajaskapAdAbhyAm 
sarvajJa:
sarvajJapadalAbha:
sarvatragodArAkSayatvai:
sarvatrApratihatajJAnena 
sarvasaMjJApagatA:
sarvasattvAnAmarthAya 
sarvAkArajJeyagrAhakam 
sahakArikAraNamapekSya 
sAkAreNa 
sAdhakapramANAbhAvAd 
sAdhyavikalatvam 
sArdhamardhatrayodazabhi: zatai: 
siddhasAdhanam 
sthite: sthAturabhinnatvAt
sItAharaNam
sugata:
sunaSTajvaravat 
supUrNaghaTavat 
sumeruparimANa: 
@447
surUpavat 
sUkSmaklezajJeyAvaraNAni 
srota Apanna:
skandha: 
strI vA puruSo vA 
sthavira:
sthAnasthottaptapUrNatvena 
smRtyupasthAnam 
svapnaupamyena 
svabhAvalakSaNam 
svayamabhyupagamya 
svayambhUsarvajJajJAnam
svasAmAnyalakSaNagrahaNam 
svArthasampad 
svAdhyAya:
himavatA 
hInaphalArthitA 
hInAdhimuktikai:
hInAlambanamanasikArabhAvanA 
hetupratyayasaMgRhItatvAt 
heyopAdeyatattvam 
@448
caturthapariziSTam 
AcAryakamalazIlakRtAnAM granthAnAmanukramaNI 
##Toh: 2321 Sde bstan Rgyud “Shi”## bodhicaryApradIpa:
##Toh: 2322 Sde bstan Rgyud “Shi”## yogapathapradIpa:
##Toh: 2323 Sde bstan Rgyud “Shi”## cittaguhyapradIpa:
##Toh: 2324 Sde bstan Rgyud “Shi”## maNDalavidhi:
##Toh: 2325 Sde bstan Rgyud “Shi”## mahAmudrAtattvAnakSaropadeza:
##Toh: 2326 Sde bstan Rgyud “Shi”## prajJApAramitAsAdhanA
##Toh: 2327 Sde bstan Rgyud “Shi”## mahAbhaTTArikAryatArAsAdhanA
##Toh: 2328 Sde bstan Rgyud “Shi”## vajravArAhIsAdhanA
##Toh: 2329 Sde bstan Rgyud “Shi”## maJjuzrIkrodhasAdhanA
##Toh: 3815 Sde bstan Ser phyin “Ma”## AryasaptazatikAprajJApAramitATIkA
@449
##Toh: 3817 Sde bstan Ser phyin “Ma”## AryaprajJApAramitAvajracchedikATIkA 
##Toh: 3886 Sde bstan Ser phyin “Sa”## madhyamakAlaMkArapaJjikA
##Toh: 3887 Sde bstan Ser phyin “Sa”## madhyamakAloka: 
##Toh: 3888 Sde bstan Ser phyin “Sa”## tattvAloko nAma prakaraNam
##Toh: 3889 Sde bstan Ser phyin “Sa”## sarvadharmani:svabhAvatAsiddhi:
##Toh: 3913 Sde bstan dBuma “Ki”## bodhicittabhAvanA 
##Toh: 3915-17 Sde bstan dBuma “Ki”## bhAvanAkrama:
##Toh: 3918 Sde bstan dBuma “Ki”## bhAvanAyogAvatAra:
##Toh: 4000 Sde bstan Mdo hgrel “Ji”## Arya-avikalpapravezadhAraNITIkA 
##Toh: 4001 Sde bstan Mdo hgrel “Ji”## AryazAlistambakaTIkA 
##Toh: 4128 Sde bstan hdul-ba “Su”## zramaNapaJcAzatkArikApadAbhismaraNam
##Toh: 4193 Sde bstan Sprin-yig “Ne”## brAhmaNIdakSiNAmbAyai du:khavizeSanirdeza:
@450
##Toh: 4195 Sde bstan Sprin-yig “Ne”## zraddhotpAdapradIpa:
##Toh: 4232 Sde bstan Tshad-ma “We”## nyAyabindupUrvapakSasaMkSepa:
##Toh: 4267 Sde bstan Tshad-ma “Ze”## tattvasaMgrahapaJjikA
##Toh: 4393 Sde bstan sNa-tshogs “No” AcAryakamalazIlapraNidhAnadvayavidhA





