@००१

बौद्धभारतीग्रन्थमाला-५-६

##Bऔद्ध Bहरति षेरिएस्-५-६##

अभिधर्मकोशम्

[स्वोपज्ञभाष्यसहितं स्फुटार्थव्याख्योपेतं च]

प्रधानसम्पादक-

स्वामी द्वारिकादासशास्त्री

@००२

##ठे##

अभिधर्मकोश

##&##

भाष्य

##OF##

अचार्य वसुबन्धु

##Wईट्ः##

स्फुतार्थ ##CॐंEण्टाऋय़्

OF##

आचार्य यशोमित्त्रा

##(VOळ्.ई)

Eदितेद् Bय्##

स्wआमी द्वारिका दास शास्त्री

##(आwअर्देद् ब्य् Pरेसिदेन्त् ओफ़् ईन्दिअ)

[ड्ड्]

Bआऊड्ड्ःआ## भारती

##Vआऋआणाषी

२५५१ B.E] २००८ [V.२०६५##

@००३

आचार्ययशोमित्त्रकृत-

स्फुटार्थव्याख्योपेतम्

आचार्यवसुबन्धुविरचितम्

स्वोपज्ञभाष्यसहितञ्च

अभिधर्मकोशम्

[प्रथमो भाग-]

सम्पादक-

स्वामी द्वारिकादासशास्त्री

(महामहिमराष्ट्रपतिना सम्मानित-)

[ड्ड्]

वाराणसी

बु^ २५५१] सन् २००८ ई^ [वि^ २०६५

@००४

प्रकाशक-

C बौद्धभारती

पञ्चशील, एस १०/६ आ-२आ,

मकबूल आलम रोद, (जिलाजेल के सामने)

वाराणसी-२२१००२

फोन : ०५४२-३२९८०४४

मो^ : ०६३३६९१२५४७

********

पोस्त बाक्स नं. : १०४९,

वाराणसी-२२१००१ (भारत)

##Pउब्लिस्हेर्-

C Bऔद्धा# भारती

##ष् १०/६आ-२आ, `Pअन्छसिलऽ

ंअक़्बोओल् आलम् ऋओअद्,

Oप्प्. डिस्त्त्. ञैल्, Vअरनसि-२२१००२

Pह्. ०५४२-३२९८०४४

ंओ. ०९३३६९१२५४७

*******

Pओस्त् Bओx णो. : १०४९,

Vअरनसि-२२१००१ (ईन्दिअ) ए-मैल् : बौद्धभ्र्ति @ सत्यम्.नेत्.इन्##

सहसम्पादक :

धर्मकीर्ति शास्त्री

चन्द्रकीर्ति शास्त्री

द्वितीयसंस्करण : २००८ ई^

##२न्द् Eदितिओन् : २००८

Pरिचे : ऋस्.१३००/=

ट्wओ Vओल्ऽस्]##

मुद्रक :

साधना प्रेस

मकबूल आलम रोद्,

वाराणसी-२२१००२

##Pएइन्तेद् Bय् :##

साधना ##PऋEष्ष्

ंअक़्बोओल् आलम् ऋओअद्.

Vआऋआणाषी-२२१००२##

@००५

प्रास्ताविकम्

इदं ते, नातपस्काय नाभक्ताय कदाचन ।

न चाशुश्रूषवे वाच्यं न च मां योऽभ्यसूयति ॥

मान्या विद्वत्तल्लजा- !

इदं खलु विमृशतामस्माकं मानसं
भृशमुल्लासमासादयति यद् वयं बौद्धभारती-

ग्रन्थमालायां इदं महत्त्वशालि, अभिधर्मशास्त्रस्य
मुकुटालङ्कारभूतम्, आचार्यवसुबन्धु-

विरचितं सभाष्यम् अभिधर्मकोशाख्यं समग्रं
ग्रन्थरत्नं यशोमित्त्रकृतस्फुटार्थ-

व्याख्यासहितं श्रीमतां करारविन्देषु समुपाहराम- ।

सर्वैरपि दार्शनिकैर्विदितचरमेवेदं यत्
प्रतीत्यसमुत्पादसिद्धान्तो बौद्धदर्शनस्य

मूलम् । सिद्धान्तस्यास्य सुखावबोधाय भगवता
भिक्षुणां कृतेऽभिधर्मशास्त्रं बहुधा

बह्वीभिर्वाचोयुक्तिभिरुपदिष्टम् ।

परन्तु गच्छता कालेनेमा भगवतोऽभिधर्मदेशना-
सारवत्योऽपि अल्पाक्षरत्वात्,

असन्दिग्धा अपि विश्वतोमुखत्वात् मध्यमधियां
मन्दधियां वा जिज्ञासूनां कृते दुरवगाहा

जाता- । तां^स्तादृशान् जिज्ञासूनवलोक्य
करुणैकहृदय आचार्यो वसुबन्धुस्तदभिधर्म-

शास्त्रं काभिश्चिद्विशिष्टाभि- कारिकाभि-
स्वोपज्ञभाष्यसहितेन अभिधर्मकोशनाम्ना ग्रन्थ-

रत्नेनैवं व्याख्यातवान्, यथा ते तादृशा अपि
कियतैवायासेन दुरधिगममेच्छास्त्रमधि-

गच्छेयु- ।

ततोऽप्यवरस्मिन् काले भाष्यस्यास्य गूढाशयतया
तत्रत्यानामभ्युपगमवादानां

सिद्धान्तानां च दुरवबोधतया
मन्दमतीनामभीष्टसिद्धावन्तरायमवलोक्य
आचार्ययशो-

मित्त्रेणात्र स्फुटार्थाभिधा व्याख्या सन्दृब्धा ।
अस्यां व्याख्यायां वसुबन्धुविरचिता-

सर्वा अपि कारिका- प्रत्यक्षरं प्रतिपदं च
वादिप्रतिवादिमतवैचित्र्यप्रदर्शनपुरस्सरं

भाष्यसहिता व्याख्याता- । एवं च जात- सरल- पन्था-
सर्वेषामभिधर्मशास्त्रजिज्ञासूनां

कृते ।

अथ च तत- प्रभृत्येवेदं सव्याख्यमभिधर्मकोशं
सौगतसिद्धान्तावबोधाय सर्वैरपि दार्शनिकैरद्यावधि
प्रमाणत्वेन स्वीकृतम् ।

@००६

अत्रास्माभि- पाटलिपुत्रीय काशीप्रसाद जायसवाल
शोधसंस्थानत- प्रकाशमापन्नं

भाष्यम् `का^ऽ सङ्केतेन, तथा कलिकातानगरत-
प्रकाशितं श्रीलाहासम्पादितं चतुर्थ-

कोशस्थानपर्यन्तं स्फुटार्थाव्याख्यापुस्तकम् `स्फु^ऽ
मुद्रितपाठसङ्केतेन आदर्शत्वेन

स्वीकृतम् । ततश्च जापानदेशीयटोकियोनगरत-
अभिधर्मकोशव्याख्याप्रकाशनसमित्या

प्रकाशितं श्रीवोगिहारामहोदयसम्पादितं
स्फुटार्थाव्याख्यापुस्तकं च `जा^ऽ सङ्केतेन

आदर्शत्वेन स्वीकृतम् ।

मूले भाष्ये च स्फुटार्थानुसार्येव पाठ- स्वीकृत- ।
पाठान्तरं च टिप्पण्यां

स्थापितम् ।

तत्रास्य प्रथमो भाग- प्रथम-द्वितीयकोशस्थानात्मक-
१९७० तमे ख्रैष्टाब्दे

तत्रभवतां समक्षमुपस्थापित- । ततो द्वितीयो
भागस्तृतीय-चतुर्थकोशस्थानात्मको

मुद्रणमापन्न- । ततश्च तृतीयो भाग- पञ्चम-
षष्ठकोशस्थानात्मक- सुगतानुभावेन

प्राकाश्यमानीत- । अवशिष्टश्चतुर्थो भाग-
सप्तमाष्टमकोशस्थानात्मकोऽपि १९७३ तमे

वर्षे रत्नत्रयकृपाकटाक्षेण श्रीमतां करकमलेषु
समुपाहृत- ।

आचार्यवसुबन्धुविरचित- पुद्गलविनिश्चयोऽपि
अष्टमकोशस्थानस्य क्रोडे

स्थापित- ।

तच्च संस्करणं तदा वर्षचतुष्टयाभ्यन्तर एवापणे
नि-शेषतां गतम् ।

अतोऽयं ग्रन्थ- पञ्चविंशतिवर्षानन्तरं
ग्राहकाणामधिजिगमिषया कम्प्यूटरयन्त्र-

साहाय्येन पुन- समग्ररूपेण सहैव प्रकाश्यते । अत्र
सन्ति ग्रन्थस्य त्रयोऽप्यवयवा--

१. अभिधर्मकोशस्य मूलकारिका-, २. स्वोपज्ञं भाष्यम्,
३. यशोमित्रकृता स्फुटार्था

च व्याख्या ।

इत्येवं साङ्गोपाङ्गं सम्पूर्णमिदमभिधर्मकोशं
भारते वर्षे सपादैकसहस्रवर्षानन्तरं

पुन- प्रकाशमाप्तं विदुषां
मनस्तोषमावक्ष्यतीत्याशास्ते ।

वाराणसी

विजयदशमी २०५५}

बौद्धभारतीपर्षदध्यक्ष-

@००७

विषय-क्रम-

स्फुटार्थासहितस्यास्य वासुबन्धवकर्मण- ।

आद्यकोशत्रिके स्पष्टं वस्तुजातमिदं खलु ॥

प्रथमं कोशस्थानम्

१. धातुनिर्देश-

मङ्गलम् ३

मङ्गलप्रयोजनम् १०

कोऽयमभिधर्म- ? ९

इदं शास्त्रं कथमभिधर्मकोशम् ? ११

किमर्थं पुनरभिधर्मोपदेश- ? १३

केषां धर्माणां प्रविचयार्थमभिधर्मोपदेश- ? १३

कतमे अनास्रवा धर्मा- ? १४

कतमत् त्रिविधमसंस्कृतम् ? १५

क- प्रतिसङ्ख्यानिरोध- ? १७

कोऽप्रतिसङ्ख्यानिरोध- ? १८

कतमे संस्कृता धर्मा- ? २०

पञ्चेन्द्रियाणि २४

अर्था- पञ्च २४

रूपायतनम् २६

शब्द- २७

रस-, गन्ध-, स्प्रष्टव्यम् २८

चक्षुरादिविज्ञानानि २९

अविज्ञप्ति- ३१

कतमानि भूतानि ? ३४

रूपस्कन्ध- ३६

वेदनास्कन्ध-, सञ्ज्ञास्कन्ध- ३६

संस्कारस्कन्ध- ३६

धर्मायतनम् ४१

विज्ञानस्कन्ध- ४१

धातव- सप्त ४१

धातवोऽष्टादश ४२

सर्वसङ्ग्रह- ४३

क- स्कन्धायतनधात्वर्थ- ? ४६

आकाशधातुलक्षणम् ६२

विज्ञानधातुलक्षणम् ६२

धातूनां कति सनिदर्शना- ? ६३

कति अनिदर्शना- ? ६३

कति सप्रतिघा-, कति अप्रतिघा- ? ६४

कति कुशला-, कत्यकुशला-, ६५

कत्यव्याकृता- ? ६६

कति काममधात्वाप्ता- ? ६७

कति रूपधात्वाप्ता- ? ६७

कति सास्रवा-, कत्यनास्रवा- ? ७०

कति सवितर्का-, सविचारा- ? ७०

कत्यवितर्का विचारमात्रा- ? ७१

कत्यवितर्का अविचारमात्रा- ? ७१

कति सालम्बना-, कत्यनालम्बना- ७२

कत्युपात्ता-, कत्यनुपात्ता- ? ७३

कति भूतस्वभावा-, ७४

कति भौतिका- ? ७४

कति सञ्चिता-, कत्यसञ्चिता- ७६

कश्छिनत्ति, कश्छिद्यते ? ७६

कति विपाकजा धातव- ? ७८

कत्यौपचयिका- कति नै-ष्यन्दिका-, ७

@००८

कति द्रवयुक्ता-, कति क्षणिका- ? ८०

चक्षुर्धात्वादीनां प्रतिलम्भसमन्वागमविचार- ८१

कत्याध्यात्मिका- धातव- ? ८३

कति बाह्या- ? ८३

कति धातव- सभागा-, कति तत्सभागा- ? ८५

कति दर्शनहेया-, कति भावनाहेया-, कत्यहेया- ? ८७

अष्टादशानां धातूनां कति दृष्टि-, कति न
दृष्टि- ? ९०

आनुषङ्गिक- प्रसङ्ग- ९५

धातूनां विज्ञानानां च विज्ञेय- क- केन ? १०५

धातूनां मध्ये कति नित्या-, कत्यनित्या- ? १०५
कतीन्द्रियम्, कति नेन्द्रियम् ? १०५

*

द्वितीयं कोशस्थानम्

२. इन्द्रियनिर्देश-

क. इन्द्रियार्थ- ? १०७

कस्य चैषां क्वाधिपत्यम् ? १०७

कति सास्रवाणि, कत्यनास्रवाणीन्द्रियाणि ? ११७

कतीन्द्रियाणि विपाक-, कति न विपाक- ? ११९

प्रश्नात् प्रश्नान्तरम् १२०

कतमानि द्वादश ? १२२

कतीन्द्रियाणि सविपाकानि, कत्यविपाकानि ? १२४

कति कुशलानि, कत्यकुशलानि, कत्यव्याकृतानि ? १२५

कतमदिन्द्रियं कतमद्धात्वाप्तम् १२५

कतीन्द्रियाणि दर्शनप्रहातव्यानि, १२७

कति भावनाप्रहातव्यानि ? १२७

कत्यप्रहातव्यानि ? १२७

कतीन्द्रियाणि कस्मिन् धातौ

विपाक- प्रथमतो लभ्यते १२८

कस्मिन् धातौ म्रियमाण- कती-

न्द्रियाणि निरोधयति ? १३०

कतमच्छ्रामण्यफलं कतिभिरिन्द्रियै- प्राप्यते ? १३१
कतमेनेन्द्रियेण समन्वागत-

कतिभिरवश्यं समन्वागतो भवति ? १३६

रूपिणां सहोत्पादनियम- १४२

चित्तचैत्तानां विप्रयुक्तानां च सहोत्पादनियम- १४६

के महाभूमिकाश्चैत्ता- ? १४७

के कुशलमहाभूमिका- ? १४८

के क्लेशमहाभूमिका- ? १५१

के अकुशलमहाभूमिका- ? १५३

के परीत्तक्लेशभूमिका- ? १५३

अनियता वितर्कादय- १५३

चैत्तानां तन्त्रविहितं नानाकरणम् १५८

चित्तविप्रयुक्ता- संस्कारा- १६५

प्राप्त्यप्राप्ती १६६

सभागता १८१

आसञ्ज्ञिकम् १८४

समापत्ती १८५

@००९

जीवितम् १९६

लक्षणानि २००

नामकायादय- कतमे ? २१३

क इमे हेतव- ? २२१

किं पुनस्तत्फलम् ? २२४

कतमे धर्मा- कतिभि- हेतुभिरुत्पद्यन्ते ? २६९

कतमे प्रत्यया- ? २७०

प्रत्यया- कारित्रं कुर्वन्त-

किमवस्थे धर्मे कुर्वन्ति ? २७७

कतमो धर्म- कतिभि-

प्रत्ययैरुत्पद्यते ? २७८

कस्य चित्तस्यानन्तरं

कस्य चित्तस्योत्पत्ति- ? २८२

कतमस्मिंश्चित्ते कतीनां लाभ- ? २९५

*

तृतीयं कोशस्थानम्

(लोकनिर्देश-)

कतमे कामरूपारूप्यधातव- ? ३००

कामधातु- ३००

रूपधातु- ३०१

आरूप्यधातु- ३०३

कस्मादेते कामरूपारूप्य धातव- ? ३०४

के धर्मा- कामरूपारूप्यधातुषु समुदाचरन्ति ३०६ पञ्च
गतय- ३०८

सप्त विज्ञानस्थितय- ३१०

चतस्र- पुनर्विज्ञानस्थितय- ३१५

तासां स्वभाव- ३१५

चतस्रो योनय- ३१७

कस्यां गतौ कति योनय- ? ३१८

कोऽयमन्तराभवो नाम ? ३२०

कां गतिं गमिष्यत- किमाकृतिरन्तराभव- ? ३३२

आत्मवाद- ३४१

प्रतीत्यसमुत्पाद- ३४४

स पुनश्चतुर्विध- ३४७

एषां कतमोऽभिप्रेतो भगवत- ? ३४८

एष द्वादशाङ्गस्त्रिस्वभाव- ३४९

प्रतीत्यसमुत्पादनिर्वचनम् ३५८

अविद्येति कोऽर्थ- ? ३६५

नामरूपमिति कोऽर्थ- ? ३६९

स्पर्शा- षट् ३७०

षड् वेदना- ३७३

पुनश्चाष्टादशविधा वेदना- ३७९

प्रतीत्यसमुत्पाद- क्लेश-कर्म वस्तूनि ३८६

कथं सत्त्वानां स्थिति- ३८८

कतमस्मिन् विज्ञाने वर्तमाने च्युत्युपपत्ती भवत- ? ३९५

भाजनलोक- ३९९

जलकाञ्चनमण्डलम् ४००

चत्वारो द्वीपा- ४०१

अष्टौ अन्तरद्वीपा- ४०५

षोडश उत्सदा- ४०६

चन्द्रार्कौ कस्मिन् प्रतिष्ठितौ ? ४०९

चन्द्रमसो विकले मण्डले कारणम् ? ४१०

कतमे सत्त्वा- सूर्यादिविमानान्यध्यावसन्ति ? ४१०

त्रिदशानां भाजनसन्निवेश- ४१०

देवस्थानानामधरादुत्तरं कियद्विप्रकृष्टम् ? ४१४

@०१०

विमानानां प्रमाणम् ४१६

तद्वासिनां सत्त्वानां प्रमाणभेद- ४१७

प्रमाणभिन्नानां तेषामायुषोऽप्यस्ति भेद- ४१८
योजनादिप्रमाणम् ४१९

कल्पादिप्रमाणम् ४२०

बुद्धत्वं कतमै- कल्पै- प्राप्यते ? ४२९

बुद्धादीनां कस्मिन् काले उत्पाद- ? ४३०

कीदृशा- प्राथमकल्पिका- सत्त्वा- ? ४३६

तिस्र- संवर्तन्य- ४३९

@०११

अभिधर्मकोशस्य मूलपाठ-

कारिका-

प्रथमं कोशस्थानम्

(१. धातुनिर्देश-)

य- सर्वथासर्वहतान्धकार-,

संसारपङ्काज् जगदुज्जहार ।

तस्मै नमस्कृत्य यथार्थशास्त्रे,

शास्त्रं प्रवक्ष्याम्यभिधर्मकोशम् ॥१॥

प्रज्ञाऽमला सानुचराऽभिधर्म-

स्तत्प्राप्तये यापि च यच्च शास्त्रम् ।

तस्यार्थतोऽस्मिन् समनुप्रवेशात्,

स चाश्रयोऽस्येत्यभिधर्मकोश- ॥२॥

धर्माणां प्रविचयमन्तरेण नास्ति,

क्लेशानां यत उपशान्तयेऽभ्युपाय- ।

क्लेशैश्च भ्रमति भवार्णवेऽत्र लोक-

स्तद्धेतोरत उदित- किलैष शास्त्रा ॥३॥

सास्रवानास्रवा धर्मा- संस्कृता मार्गवर्जिता- ।

सास्रवा आस्रवास्तेषु यस्मात् समनुशेरते ॥४॥

अनास्रवा मार्गसत्यं त्रिविधं चाप्यसंस्कृतम् ।

आकाशं द्वौ निरोधौ च तत्राकाशमनावृति- ॥५॥

प्रतिसङ्ख्यानिरोधो यो विसंयोग- पृथक् पृथक् ।

उत्पादात्यन्तविघ्नोऽन्यो निरोधोऽप्रतिसङ्ख्यया ॥६॥

ते पुन- संस्कृता धर्मा रूपादिस्कन्धपञ्चकम् ।

त एवाऽध्वा कथावस्तु सनि-सारा- सवस्तुका- ॥७॥ ये
सास्रवा उपादानस्कन्धास्ते सरणा अपि ।

दु-खं समुदयो लोको दृष्टिस्थानं भवश्च ते ॥८॥

रूपं पञ्चेन्द्रियाण्यर्था- पञ्चाऽविज्ञप्तिरेव च ।

तद्विज्ञानाश्रया रूपप्रसादाश्चक्षुरादय- ॥९॥

रूपं द्विधा विंशतिधा शब्दस्त्वष्टविधो रस- ।

षोढा चतुर्विधो गन्ध- स्पृश्यमेकादशात्मकम् ॥१०॥

@०१२

विक्षिप्ताचित्तकस्यापि योऽनुबन्ध- शुभाशुभ- ।

महाभूतान्युपादाय सा ह्यविज्ञप्तिरुच्यते ॥११॥

भूतानि पृथिवीधातुरप्तेजोवायुधातव- ।

धृत्यादिकर्मसंसिद्धा- खरस्नेहोष्णतेरणा- ॥१२॥

पृथिवी वर्णसंस्थानमुच्यते लोकसञ्ज्ञया ।

आपस्तेजश्च वायुस्तु धातुरेव तथापि च ॥१३॥

इन्द्रियार्थास्त एवेष्टा दशायतनधातव- ।

वेदनाऽनुभव- सञ्ज्ञा निमित्तोद्ग्रहणात्मिका ॥१४॥

चतुर्भ्योऽन्ये तु संस्कारस्कन्ध एते पुनस्त्रय- ।

धर्मायतनधात्वाख्या- सहाविज्ञप्त्यसंस्कृतै- ॥१५॥

विज्ञानं प्रतिविज्ञप्तिर्मनआयतनं च तत् ।

धातव- सप्त च मता- षड् विज्ञानान्यथो मन- ॥१६॥

षण्णामनन्तरातीतं विज्ञानं यद्धि तन्मन- ।

षष्ठाश्रयप्रसिद्ध्यर्थं धातवोऽष्टादश स्मृता-
॥१७॥

सर्वसङ्ग्रह एकेन स्कन्धेनायतनेन च ।

धातुना च स्वभावेन परभाववियोगत- ॥१८॥

जातिगोचरविज्ञानसामान्याद् एकधातुता ।

द्वित्वेऽपि चक्षुरादीनां शोभार्थं तु द्वयोद्भव- ॥१९॥

राश्यायद्वारगोत्रार्था- स्कन्धायतनधातव- ।

मोहेन्द्रियरुचित्रैधात् तिस्र- स्कन्धादिदेशना- ॥२०॥

विवादमूलसंसारहेतुत्वात् क्रमकारणात् ।

चैत्तेभ्यो वेदनासञ्ज्ञे पृथक् स्कन्धौ निवेशितौ ॥२१॥

स्कन्धेष्वसंस्कृतं नोक्तमर्थायोगात् क्रम- पुन- ।

यथौदारिकसङ्क्लेशभाजनाद्यर्थधातुत- ॥२२॥

प्राक् पञ्च वार्तमानार्थ्याद् भौतिकार्थ्याच्चतुष्टयम् ।

दूराशुतरवृत्त्याऽन्यद् यथास्थानं क्रमोऽथवा ॥२३॥

विशेषणार्थं प्राधान्याद् बहुधर्माग्रसङ्ग्रहात् ।

एकमायतनं रूपमेकं धर्माख्यमुच्यते ॥२४॥

धर्मस्कन्धसहस्राणि यान्यशीतिं जगौ मुनि- ।

तानि वाङ् नाम वेत्येषां रूपसंस्कारसङ्ग्रह- ॥२५॥

शास्त्रप्रमाण इत्येके स्कन्धादीनां कथैकश- ।

चरितप्रतिपक्षस्तु धर्मस्कन्धोऽनुवर्णित- ॥२६॥

तथान्येऽपि यथायोगं स्कन्धायतनधातव- ।

प्रतिपाद्या यथोक्तेषु सम्प्रधार्य स्वलक्षणम् ॥२७॥

@०१३

छिद्रमाकाशधात्वाख्यमालोकतमसी किल ।

विज्ञानधातुर्विज्ञानं सास्रवं जन्मनिश्रया- ॥२८॥

सनिदर्शन एकोऽत्र रूपं सप्रतिघा दश ।

रूपिणोऽव्याकृता अष्टौ त एवारूपशब्दका- ॥२९॥

त्रिधान्ये कामधात्वाप्ता- सर्वे रूपे चतुर्दश ।

विना गन्धरसघ्राणजिह्वाविज्ञानधातुभि- ॥३०॥

आरूप्याप्ता मनोधर्ममनोविज्ञानधातव- ।

सास्रवानास्रवा एते त्रय- शेषास्तु सास्रवा- ॥३१॥

सवितर्कविचारा हि पञ्चविज्ञानधातव- ।

अन्त्यास्त्रयस्त्रिप्रकारा- शेषा उभयवर्जिता- ॥३२॥

निरूपणानुस्मरणविकल्पेनाविकल्पका- ।

तौ प्रज्ञा मानसी व्यग्रा स्मृति- सर्वैव मानसी ॥३३॥

सप्त सालम्बनाश्चित्तधातवोऽर्धं च धर्मत- ।

नवानुपात्तास्ते चाष्टौ शब्दश्चान्ये नव द्विधा ॥३४॥

स्प्रष्टव्यं द्विविधं शेषा रूपिणो नव भौतिका- ।

धर्मधात्वेकदेशश्च सञ्चिता दश रूपिण- ॥३५॥

छिनत्ति छिद्यते चैव बाह्यं धातुचतुष्टयम् ।

दह्यते तुलयत्येवं विवादो दग्धृतुल्ययो- ॥३६॥

विपाकजौपचयिका- पञ्चाध्यात्मं विपाकजा- ।

न शब्दोऽप्रतिघा अष्टौ नैष्यन्दिकविपाकजा- ॥३७॥

त्रिधान्ये द्रव्यवानेक- क्षणिका- पश्चिमास्त्रय- ।

चक्षुर्विज्ञानधात्वो-, स्यात् पृथग्लाभ- सहापि च ॥३८॥

द्वादशाध्यात्मिका हित्वा रूपादीन् धर्मसञ्ज्ञक- ।

सभागस्तत्सभागाश्च शेषा यो न स्वकर्मकृत् ॥३९॥

दश भावनया हेया- पञ्च चान्त्यास्त्रयस्त्रिधा ।

न दृष्टिहेयमक्लिष्टं न रूपं नाप्यषष्ठजम् ॥४०॥

चक्षुश्च धर्मधातोश्च प्रदेशो दृष्टिरष्टधा ।

पञ्चविज्ञानसहजा धीर्न दृष्टिरतीरणात् ॥४१॥

चक्षु- पश्यति रूपाणि सभागं न तदाश्रितम् ।

विज्ञानं दृश्यते रूपं न किलान्तरितं यत- ॥४२॥

उभाभ्यामपि चक्षुर्भ्यां पश्यति व्यक्तदर्शनात् ।

चक्षु- श्रोत्रमनोऽप्राप्तविषयं त्रयमन्यथा ॥४३॥

त्रिभिर्घ्राणादिभिस्तुल्यविषयग्रहणं मतम् ।

चरमस्याश्रयोऽतीत- पञ्चानां सहजश्च तै- ॥४४॥

@०१४

तद्विकारविकारित्वाद् आश्रयाश्चक्षुरादय- ।

अतोऽसाधारणत्वाच्च विज्ञानं तैर्निरुच्यते ॥४५॥

न कायस्याधरं चक्षुरूर्ध्व रूपं च चक्षुष- ।

विज्ञानं चास्य रूपं तु कायस्योभे च सर्वत- ॥४६॥

तथा श्रोत्रं त्रयाणां तु सर्वमेव स्वभूमिकम् ।

कायविज्ञानमधरस्वभूम्यनियतं मन- ॥४७॥

पञ्च बाह्या द्विविज्ञेया नित्या धर्मा असंस्कृता- ।

धर्मार्ध इन्द्रियं ये च द्वादशाध्यात्मिका- स्मृता-
॥४८॥

द्वितीयं कोशस्थानम्

(२. इन्द्रियनिर्देश-)

चतुर्ष्वर्थेषु पञ्चानामाधिपत्यं द्वयो- किल ।

चतुर्णां पञ्चकाष्टानां सङ्क्लेशव्यवदानयो- ॥१॥

स्वार्थोपलब्ध्याधिपत्यात् सर्वस्य च षडिन्द्रियम् ।

स्त्रीत्वपुंस्त्वाधिपत्यात् तु कायात् स्त्रीपुरुषेन्द्रिये ॥२॥

निकायस्थितिसङ्क्लेशव्यवदानाधिपत्यत- ।

जीवितं वेदना- पञ्च श्रद्धाद्याश्चेन्द्रियं मता- ॥३॥

आज्ञास्याम्याख्यमाज्ञाख्यमाज्ञातावीन्द्रियं तथा ।

उत्तरोत्तरसम्प्राप्तिनिर्वाणाद्याधिपत्यत- ॥४॥

चित्ताश्रयस्तद्विकल्प- स्थिति- सङ्क्लेश एव च ।

सम्भारो व्यवदानं च यावता तावदिन्द्रियम् ॥५॥

प्रवृत्तेराश्रयोत्पत्तिस्थितिप्रत्युपभोगत- ।

चतुर्दश तथान्यानि निवृत्तेरिन्द्रियाणि वा ॥६॥

दु-खेन्द्रियमसाता या कायिकी वेदना सुखम् ।

साता ध्याने तृतीये तु चैतसी सा सुखेन्द्रियम् ॥७॥

अन्यत्र सा सौमनस्यम्, असाता चैतसी पुन- ।

दौर्मनस्यम्, उपेक्षा तु मध्योभय्यविकल्पनात् ॥८॥

दृग्भावनाशैक्षपथे नव त्रीण्यमलं त्रयम् ।

रूपीणि जीवितं दु-खे सास्रवाणि द्विधा नव ॥९॥

विपाको जीवितं द्वेधा द्वादशान्त्याष्टकाद् ऋते ।

दौर्मनस्याच्च तत्त्वेकं सविपाकं दश द्विधा ॥१०॥

@०१५

मनोऽन्यवित्तिश्रद्धादीन्यष्टकं कुशलं द्विधा ।

दौर्मनस्यं मनोऽन्या च वित्तिस्त्रेधान्यदेकधा ॥११॥

कामाप्तममलं हित्वा रूपाप्तं स्त्रीपुमिन्द्रिये ।

दु-खे च हित्वाऽऽरूप्याप्तं सुखे चापोह्य रूपि च ॥१२॥

मनो वित्तित्रयं त्रेधा द्विहेया दुर्मनस्कता ।

नव भावनया पञ्च त्वहेयान्यपि न त्रयम् ॥१३॥

कामेष्वादौ विपाकौ द्वे लभ्येते नोपपादुकै- ।

तै- षड् वा सप्त वाष्टौ वा षड् रूपेष्वेकमुत्तरे
॥१४॥

निरोधयत्युपरमन्नारूप्ये जीवितं मन- ।

उपेक्षा चैव रूपेऽष्टौ कामे दश नवाष्ट वा ॥१५॥

क्रममृत्योस्तु चत्वारि शुभे सर्वत्र पञ्च च ।

नवाप्तिरन्त्यफलयो- सप्ताष्टनवभिर्द्वयो- ॥१६॥

एकादशभिरर्हत्त्वमुक्तं त्वेकस्य सम्भवात् ।

उपेक्षाजीवितमनोयुक्तोऽवश्यं त्रयान्वित- ॥१७॥

चतुर्भि- सुखकायाभ्यां पञ्चभिश्चक्षुरादिमान् ।

सौमनस्यी च दु-खी तु सप्तभि- स्त्रीन्द्रियादिमान् ॥१८॥

अष्टाभिरेकादशभिस्त्वाज्ञाज्ञातेन्द्रियान्वित- ।

आज्ञास्यामीन्द्रियोपेतस्त्रयोदशभिरन्वित- ॥१९॥

सर्वाल्पैर्नि-शुभोऽष्टाभिर्विन्मन-कायजीवितै- ।

युक्तो बालस्तथारूप्ये उपेक्षायुर्मन-शुभै- ॥२०॥

बहुभिर्युक्त एकान्नविंशत्याऽमलवर्जितै- ।

द्विलिङ्ग आर्यो राग्येकलिङ्गद्व्यमलवर्जितै- ॥२१॥

कामेऽष्टद्रव्यकोऽशब्द- परमाणुरनिन्द्रिय- ।

कायेन्द्रियी नवद्रव्यो दशद्रव्योऽपरेन्द्रिय- ॥२२॥

चित्तचैत्ता- सहावश्यं सर्वं संस्कृतलक्षणै- ।

प्राप्त्या वा पञ्चधा चैत्ता महाभूम्यादिभेदत- ॥२३॥

वेदना चेतना सञ्ज्ञा छन्द- स्पर्शो मति- स्मृति- ।

मनस्कारोऽधिमोक्षश्च समाधि- सर्वचेतसि ॥२४॥

श्रद्धाऽप्रमाद- प्रश्रब्धिरुपेक्षा ह्रीरपत्रपा ।

मूलद्वयमहिंसा च वीर्यं च कुशले सदा ॥२५॥

मोह- प्रमाद- कौशीद्यमाश्रद्ध्यं स्त्यानमुद्धव- ।

क्लिष्टे सदैवाकुशले त्वाह्रीक्यमनपत्रपा ॥२६॥

क्रोधोपनाह-शाठ्येर्ष्या-प्रदास-म्रक्ष-मत्सरा- ।

माया-मद-विहिंसाश्च परीत्तक्लेशभूमिका- ॥२७॥

@०१६

सवितर्कविचारत्वात् कुशले कामचेतसि ।

द्वाविंशतिश्चैतसिका- कौकृत्यमधिकं क्वचित् ॥२८॥

आवेणिके त्वकुशले दृष्टियुक्ते च विंशति- ।

क्लेशैश्चतुर्भि- क्रोधाद्यै- कौकृत्येनैकविंशति- ॥२९॥

निवृतेऽष्टादशान्यत्र द्वादशाव्याकृते मता- ।

मिद्धं सर्वाविरोधित्वाद् यत्र स्यादधिकं हि तत् ॥३०॥

कौकृत्यमिद्धाकुशलान्याद्ये ध्याने न सन्त्यत- ।

ध्यानान्तरे वितर्कश्च विचारश्चाप्यत- परम् ॥३१॥

अह्रीरगुरुतावद्ये भयादर्शित्वमत्रपा ।

प्रेम श्रद्धा गुरुत्वं ह्रीस्ते पुन- कामरूपयो- ॥३२॥

वितर्कचारावौदार्यसूक्ष्मते मान उन्नति- ।

मद- स्वधर्मे रक्तस्य पर्यादानं तु चेतस- ॥३३॥

चित्तं मनोऽथ विज्ञानमेकार्थं चित्तचैतसा- ।

साश्रयालम्बनाकारा- सम्प्रयुक्ताश्च पञ्चधा ॥३४॥

विप्रयुक्तास्तु संस्कारा- प्राप्त्यप्राप्ती सभागता ।

आसञ्ज्ञिकं समापत्ती जीवितं लक्षणानि च ॥३५॥

नामकायादयश्चेति प्राप्तिर्लाभ- समन्वय- ।

प्राप्त्यप्राप्ती स्वसन्तानपतितानां निरोधयो- ॥३६॥

त्रैयध्विकानां त्रिविधा शुभादीनां शुभादिका ।

स्वधातुका तदाप्तानामनाप्तानां चतुर्विधा ॥३७॥

त्रिधा नशैक्षाशैक्षाणामहेयानां द्विधा मता ।

अव्याकृताप्ति- सहजाऽभिज्ञानैर्माणिकाद् ऋते ॥३८॥

निवृतस्य च रूपस्य कामरूपस्य नाग्रजा ।

अक्लिष्टाव्याकृताप्राप्ति- सातीताजातयोस्त्रिधा ॥३९॥

कामाद्याप्तामलानां च मार्गस्याप्राप्तिरिष्यते ।

पृथग्जनत्वं तत्प्राप्तिभूसञ्चाराद् विहीयते ॥४०॥

सभागता सत्त्वसाम्यमासञ्ज्ञिकमसञ्ज्ञिषु ।

निरोधश्चित्तचैतानां विपाकस्ते बृहत्फला- ॥४१॥

तथासञ्ज्ञिसमापत्तिर्ध्यानेऽन्त्ये नि-सृतीच्छया ।

शुभोपपद्यवेद्यैव नार्यस्यैकाध्विकाप्यते ॥४२॥

निरोधाख्या तथैवेयं विहारार्थं भवाग्रजा ।

शुभा द्विवेद्याऽनियता चार्यस्याप्या प्रयोगत- ॥४३॥

बोधिलभ्या मुनेर्न प्राक् चतुस्त्रिंशत्क्षणाप्तित- ।

कामरूपाश्रये तूभे निरोधाख्यादितो नृषु ॥४४॥

@०१७

आयुर्जीवितमाधार ऊष्मविज्ञानयोर्हि य- ।

लक्षणानि पुनर्जातिर्जरा स्थितिरनित्यता ॥४५॥

जातिजात्यादयस्तेषां तेऽष्टधर्मैकवृत्तय- ।

जन्यस्य जनिका जातिर्न हेतुप्रत्ययैविना ॥४६॥

नामकायादय- सञ्ज्ञावाक्याक्षरसमुक्तय- ।

कामरूपाप्तसत्त्वाख्या नि-ष्यन्दाव्याकृतास्तथा ॥४७॥

सभागता सा तु पुनर्विपाकाप्याप्तयो द्विधा ।

लक्षणानि च निष्यन्दा- समापत्त्यसमन्वया- ॥४८॥

कारणं सहभूश्चैव सभाग- सम्प्रयुक्तक- ।

सर्वत्रगो विपाकाख्य- षड्विधो हेतुरिष्यते ॥४९॥

स्वतोऽन्ये कारणं हेतु- सहभूर्ये मिथ-फला- ।

भूतवच्चित्तचैत्तानुवर्तिलक्षणलक्ष्यवत् ॥५०॥

चैत्ता द्वौ संवरौ तेषां चेतसो लक्षणानि च ।

चित्तानुवर्तिन- कालफलादिशुभतादिभि- ॥५१॥

सभागहेतु- सदृशा- स्वनिकायभुवोऽग्रजा- ।

अन्योन्यं नवभूमिस्तु मार्ग- समविशिष्टयो- ॥५२॥

प्रयोगजास्तयोरेव श्रुतचिन्तामयादिका- ।

सम्प्रयुक्तकहेतुस्तु चित्तचैत्ता- समानया- ॥५३॥

सर्वत्रगाख्य- क्लिष्टानां स्वभूमौ पूर्वसर्वगा- ।

विपाकहेतुरशुभा- कुशलाश्चैव सास्रवा- ॥५४॥

सर्वत्रग- सभागश्च द्व्यध्वगौ त्र्यध्वगास्त्रय- ।

संस्कृतं सविसंयोगं फलं नासंस्कृतस्य ते ॥५५॥

विपाकफलमन्त्यस्य पूर्वस्याधिपजं फलम् ।

सभागसर्वत्रगयोर्निष्यन्द- पौरुषं द्वयो- ॥५६॥

विपाकोऽव्याकृतो धर्म- सत्त्वाख्यो व्याकृतोद्भव- ।

निष्यन्दो हेतुसदृशो विसंयोग- क्षयो धिया ॥५७॥

यद्बलाज्जायते यत्तत् फलं पुरुषकारजम् ।

अपूर्व- संस्कृतस्यैव संस्कृतोऽधिपते- फलम् ॥५८॥

वर्तमाना- फलं पञ्च गृह्णन्ति द्वौ प्रयच्छत- ।

वर्तमानाभ्यतीतौ द्वावेकोऽतीत- प्रयच्छति ॥५९॥

क्लिष्टा विपाकजा- शेषा- प्रथमार्या यथाक्रमम् ।

विपाकं सर्वगं हित्वा तौ सभागं च शेषजा- ॥६०॥

चित्तचैत्तास्तथान्येऽपि सम्प्रयुक्तकवर्जिता ।

चत्वार- प्रत्यया उक्ता हेत्वाख्या- पञ्च हेतव- ॥६१॥

@०१८

चित्तचैत्ता अचरमा उत्पन्ना- समनन्तर- ।

आलम्बनं सर्वधर्मा- कारणाख्योऽधिप- स्मृत- ॥६२॥

निरुध्यमाने कारित्रं द्वौ हेतु कुरुतस्त्रय- ।

जायमाने ततोऽन्यौ तु प्रत्ययौ तद्विपर्ययात् ॥६३॥

चतुर्भिश्चित्तचैत्ता हि समापत्तिद्वयं त्रिभि- ।

द्वाभ्यामन्ये तु जायन्ते नेश्वरादे- क्रमादिभि- ॥६४॥

द्विधा भूतानि तद्धेतुर्भौतिकस्य तु पञ्चधा ।

त्रिधा भौतिकमन्योन्यं भूतानामेकधैव तत् ॥६५॥

कुशलाकुशलं कामे निवृतानिवृतं मन- ।

रूपारूप्येष्वकुशलादन्यत्रानास्रवं द्विधा ॥६६॥

कामे नव शुभाच्चित्ताच्चित्तान्यष्टाभ्य एव तत् ।

दशभ्योऽकुशलं तस्माच्चत्वारि निवृतं तथा ॥६७॥

पञ्चभ्योऽनिवृतं तस्मात् सप्त चित्तान्यनन्तरम् ।

रूपे दशैकं च शुभान्नवभ्यस्तदनन्तरम् ॥६८॥

अष्टाभ्यो निवृतं तस्मात् षट् त्रिभ्योऽनिवृतं पुन- ।

तस्मात् षडेवमारूप्ये तस्य नीति- शुभात् पुन- ॥६९॥

नव चित्तानि तत् षण्णां निवृतात् सप्त तत्तथा ।

चतुर्भ्य- शैक्षमस्मात् तु पञ्चाशैक्षं तु पञ्चकात्
॥७०॥

तस्माच्चत्वारि चित्तानि द्वादशैतानि विंशति- ।

प्रायोगिकोपपत्त्याप्तं शुभं भित्त्वा त्रिषु द्विधा ॥७१॥
विपाकजैर्यापथिकशैल्पस्थानिकनैर्मितम् ।

चतुर्धाऽव्याकृतं कामे रूपे शिल्पविवर्जितम् ॥७२॥

क्लिष्टे त्रैधातुके लाभ- षण्णां द्वयो- शुभे ।

त्रयाणां रूपजे शैक्षे चतुर्णां तस्य शेषिते ॥७३॥

तृतीयं कोशस्थानम्

(३. लोकधातुनिर्देश-)

नरकप्रेततिर्यञ्चो मानुषा- षड् दिवौकस- ।

कामधातु- स नरकद्वीपभेदेन विंशति- ॥१॥

ऊर्ध्वं सप्तदशस्थानो रूपधातु- पृथक् पृथक् ।

ध्यानं त्रिभूमिकं तत्र चतुर्थं त्वष्टभूमिकम् ॥२॥

@०१९

आरूप्यधातुरस्थान उपपत्त्या चतुर्विध- ।

निकायं जीवितं चात्र नि-श्रिता चित्तसन्तति- ॥३॥

नरकादिस्वनामोक्ता गतय- पञ्च तेषु ता- ।

अक्लिष्टाव्याकृता एवं सत्त्वाख्या नान्तराभव- ॥४॥

नानात्वकायसञ्ज्ञाश्च नानाकायैकसञ्ज्ञिन- ।

विपर्ययाच्चैककायसञ्ज्ञाश्चारूपिणस्त्रय- ॥५॥

विज्ञानस्थितय- सप्त शेषं तत्परिभेदवत् ।

भवाग्रासञ्ज्ञिसत्त्वाश्च सत्त्वावासा नव स्मृता- ॥६॥

अनिच्छावसनान्नान्ये चतस्र- स्थितय- पुन- ।

चत्वार- सास्रवा- स्कन्धा- स्वभूमावेव केवलम् ॥७॥

विज्ञानं न स्थितिप्रोक्तं चतुष्कोटि तु सङ्ग्रहे ।

चतस्रो योनयस्तत्र सत्त्वानामण्डजादय- ॥८॥

चतुर्धा नरतिर्यञ्चो नारका उपपादुका- ।

अन्तराभवदेवाश्च प्रेता अपि जरायुजा- ॥९॥
मृत्यूपपत्तिभवयोरन्तरा भवतीह य- ।

गम्यदेशानुपेतत्वान् नोपपन्नोऽन्तराभव- ॥१०॥

व्रीहिसन्तानसाधर्म्याद् अविच्छिन्नभवोद्भव- ।

प्रतिबिम्बमसिद्धत्वाद् असाम्याच्चानिदर्शनम् ॥११॥

सहैकत्र द्वयाभावाद् असन्तानाद् द्वयोदयात् ।

कण्ठोक्तेश्चास्ति गन्धर्वात् पञ्चोक्तेर्गतिसूत्रत- ॥१२॥

एकाक्षेपादसावैष्यत्पूर्वकालभवाकृति- ।

स पुनर्मरणात् पूर्व- उपपत्तिक्षणात् पर- ॥१३॥

सजातिशुद्धदिव्याक्षिदृश्य- कर्मर्द्धिवेगवान् ।

सकलाक्षोऽप्रतिघवाननिवर्त्य- स गन्धभुक् ॥१४॥

विपर्यस्तमतिर्याति गतिदेशं रिरंसया ।

गन्धस्थानाभिकामोऽन्य ऊर्ध्वपादस्तु नारक- ॥१५॥

सम्प्रजानन् विशत्येकस्तिष्ठत्यप्यरोऽपर- ।

निष्क्रामत्यपि सर्वाणि मूढोऽन्यो नित्यमण्डज- ॥१६॥

गर्भावक्रान्तयस्तिस्रश्चक्रवर्तिस्वयम्भुवाम् ।

कर्मज्ञानोभयेषां वा विशदत्वाद् यथाक्रमम् ॥१७॥

नात्मास्ति स्कन्धमात्रं तु क्लेशकर्माभिसंस्कृतम् ।

अन्तराभवसन्तत्या कुक्षिमेति प्रदीपवत् ॥१८॥

यथाक्षेपं क्रमाद् वृद्ध- सन्तान- क्लेशकर्मभि- ।

परलोकं पुनर्यातीत्यनादिभवचक्रकम् ॥१९॥

@०२०

स प्रतीत्यसमुत्पादो द्वादशाङ्गस्त्रिकाण्डक- ।

पूर्वापरान्तर्योद्वे द्वे मध्येऽष्टौ परिपूरिण- ॥२०॥

पूर्वक्लेशदशाऽविद्या संस्कारा- पूर्वकर्मण- ।

सन्धिस्कन्धास्तु विज्ञानं नामरूपमत- परम् ॥२१॥

प्राक् षडायतनोत्पादात् तत्पूर्वं त्रिकसङ्गमात् ।

स्पर्श- प्राक् सुखदु-खादिकारणज्ञानशक्तित- ॥२२॥

वित्ति- प्राङ्मैथुनात् तृष्णा भोगमैथुनरागिण- ।

उपादानं तु भोगानां प्राप्तये परिधावत- ॥२३॥

स भविष्यद्भवफलं कुरुते कर्म तद्भव- ।

प्रतिसन्धि- पुनर्जातिर्जरामरणमाविद- ॥२४॥

आवस्थिक- क्लेष्टोऽयं प्राधान्यात् त्वङ्गकीर्तनम् ।

पूर्वापरान्तमध्येषु सम्मोहविनिवृत्तये ॥२५॥

क्लेशास्त्रीणि द्वयं कर्म सप्त वस्तु फलं तथा ।

फलहेत्वभिसङ्क्षेपो द्वयोर्मध्यानुमानत- ॥२६॥

क्लेशात् क्लेश- क्रिया चैव ततो वस्तु तत- पुन- ।

वस्तु क्लेशाश्च जायन्ते भवाङ्गानामयं नय- ॥२७॥

हेतुरत्र समुत्पाद- समुत्पन्नं फलं मतम् ।

विद्याविपक्षो धर्मोऽन्योऽविद्याऽमित्रानृतादिवत् ॥२८॥

संयोजनादिवचनात् कुप्रज्ञा चेन्न दर्शनात् ।

दृष्टेस्तत्सम्प्रयुक्तत्वात् प्रज्ञोपक्लेशदेशनात् ॥२९॥

नाम त्वरूपिण- स्कन्धा- स्पर्शा- षट् सन्निपातजा- ।

पञ्च प्रतिघसंस्पर्श- षष्ठोऽधिवचनाह्वय- ॥३०॥
विद्याऽविद्येतरस्पर्शा अमलक्लिष्टशेषिता- ।

व्यापादानुनयस्पर्शौ सुखवेद्यादयस्त्रय- ॥३१॥

तज्जा- षड् वेदना- पञ्च कायिकी चैतसी परा ।

पुनश्चाष्टादशविधा सा मनोपविचारत- ॥३२॥

कामे स्वालम्बना- सर्वे रूपी द्वादशगोचर- ।

त्रयाणामुत्तरो ध्यानद्वये द्वादश कामगा- ॥३३॥

स्वोऽष्टालम्बनमारूप्या द्वयोर्ध्यानद्वये तु षट् ।

काम- षण्णां चतुर्णां स्व एकस्यालम्बनं पर- ॥३४॥

चत्वारोऽरूपिसामन्ते रूपगा एक ऊर्ध्वग- ।

एको मौले स्वविषय- सर्वेऽष्टादश सास्रवा- ॥३५॥

उक्तं च वक्ष्यते चान्यदत्र तु क्लेश इष्यते ।

बीजवन्नागवन्मूलवृक्षवत् तुषवत् तथा ॥३६॥

@०२१

तुषितण्डुलवत् कर्म तथैवौषधिपुष्पवत् ।

सिद्धान्नपानवद् वस्तु तस्मिन् भवचतुष्टये ॥३७॥

उपपत्तिभव- क्लिष्ट- सर्वक्लेशै- स्वभूमिकै- ।

त्रिधान्ये त्रय आरूप्ये आहारस्थितिकं जगत् ॥३८॥

कवलीकार आहार- कामे त्र्यायतनात्मक- ।

न रूपायतनं तेन स्वाक्षमुक्ताननुग्रहात् ॥३९॥

स्पर्शसञ्चेतनाविज्ञा आहारा- सास्रवास्त्रिषु ।

मनोमय- सम्भवैषी गन्धर्वश्चान्तराभव- ॥४०॥

निर्वृत्तिश्चेह पुष्ट्यर्थमाश्रयाश्रितयोर्द्वयम् ।

द्वयमन्यभवाक्षेपनिर्वृत्त्यर्थं यथाक्रमम् ॥४१॥
छेदसन्धानवैराग्यहानिच्युत्युपपत्तय- ।

मनोविज्ञान एवेष्टा उपेक्षायां च्युतोद्भवौ ॥४२॥

नैकाग्राचित्तयोरेतौ निर्वात्यव्यकृतद्वये ।

क्रमच्युतौ पादनाभिहृदयेषु मनश्च्युति- ॥४३॥

अधोनृसुरगाजानां मर्मच्छेदस्त्वबादिभि- ।

सम्यङ् मिथ्यात्वनियता आर्यानन्तर्यकारिण- ॥४४॥

तत्र भाजनलोकस्य सन्निवेशमुशन्त्यध- ।

लक्षषोडशकोद्वेधम् असङ्ख्यं वायुमण्डलम् ॥४५॥

अपामेकादशोद्वेधं सहस्राणि च विंशति- ।

अष्टलक्षोच्छ्रयं पश्चाच्छेषं भवति काञ्चनम् ॥४६॥

तिर्यक् त्रीणि सहस्राणि सार्धं शतचतुष्टयम् ।

लक्षद्वादशकं चैव जलकाञ्चनमण्डलम् ॥४७॥

समन्ततस्तु त्रिगुणं तत्र मेरुर्युगन्धर- ।

ईषाधार- खदिरक- सुदर्शनगिरिस्तथा ॥४८॥

अश्वकर्णो विनतको निमिन्धरगिरिस्तत- ।

द्वीपा बहिश्चक्रवाड- सप्त हैमा- स आयस- ॥४९॥

चतूरत्नमयो मेरुर्जलेऽशीतिसहस्रके ।

मग्ना ऊर्ध्वं जलान्मेरुर्भूयोऽशीतिसहस्रक- ॥५०॥

अर्धार्धहानिरष्टासु समोच्छ्रायघनाश्च ते ।

सीता- सप्तरान्तराण्येषामाद्याशीतिसहस्रिका- ॥५१॥

आभ्यन्तर- समुद्रोऽसौ त्रिगुण- स तु पार्श्वत- ।

अर्धार्धेनापरा- शीता- शेषं बाह्यो महोदधि- ॥५२॥
लक्षत्रयं सहस्राणि विंशतिर्द्वे च तत्र तु ।

जम्बूद्वीपो द्विसाहस्रस्त्रिपार्श्व- शकटाकृति- ॥५३॥

@०२२

सार्धत्रियोजनं त्वेकं प्राग्विदेहोऽर्धचन्द्रवत् ।

पार्श्वत्रयं तथास्यैकं सार्धं त्रिशतयोजनम् ॥५४॥

गोदानीय- सहस्राणि सप्त सार्धानि मण्डल- ।

सार्धे द्वे मध्यमस्याष्टौ चतुरस्र- कुरु- सम- ॥५५॥

देहा विदेहा- कुरव- कौरवाश्चामरावरा- ।

अष्टौ तदन्तरद्वीपा- गाठा उत्तरमन्त्रिण- ॥५६॥

इहोत्तरेण कीटाद्रिनवकाद्धिमवांस्तत- ।

पञ्चाशद् विस्तृतायामं सरोऽर्वाग् गन्धमादनात् ॥५७॥

अध- सहस्रैर्विंशत्या तन्मात्रोऽवीचिरस्य हि ।

तदूर्ध्वं सप्त नरका- सर्वेऽष्टौ षोडशोत्सदा- ॥५८॥

कुकूलं कुणपं चाथ क्षुरमार्गादिकं नदी ।

तेषां चतुर्दिशं शीता अन्येऽष्टावर्बुदादय- ॥५९॥

अर्धेन मेरोश्चन्द्रार्कौ पञ्चाशत्सैकयोजनौ ।

अर्धरात्रोऽस्तगमनं मध्याह्न उदय- सकृत् ॥६०॥

प्रावृण्मासे द्वितीयेऽन्त्यनवम्यां वर्धते निशा ।

हेमन्तानां चतुर्थे तु हीयतेऽहर्विपर्ययात् ॥६१॥

लवशो रात्र्यहर्वृद्धी दक्षिणोत्तरगे रवौ ।

स्वच्छाययाऽर्कसामीप्याद् विकलेन्दुसमीक्षणम् ॥६२॥

परिषण्डाश्चतस्रोऽस्य दशसाहस्रिकान्तरा- ।

षोडशाष्टौ सहस्राणि चत्वारि द्वे च निर्गता- ॥६३॥
करोटपाणयस्तासु मालाधारा- सदामदा- ।

महाराजिकदेवाश्च पर्वतेष्वपि सप्तसु ॥६४॥

मेरुमूर्ध्नि त्रयस्त्रिंशा- स चाशीति सहस्रदिक् ।

विदिक्षु कूटाश्चत्वार- उषिता वज्रपाणिभि- ॥६५॥

मध्ये सार्धद्विसाहस्रपार्श्वम् अध्यर्धयोजनम् ।

पुरं सुदर्शनं नाम हैमं चित्रतलं मृदु ॥६६॥

सार्धद्विशतपार्श्वोऽत्र वैजयन्तो बहि- पुन- ।

तच्चैत्ररथपारुष्य मिश्रनन्दनभूषितम् ॥६७॥

विंशत्यन्तरितान्येषां सुभूमीनि चतुर्दिशम् ।

पूर्वोत्तरे पारिजात- सुधर्मा दक्षिणावरे ॥६८॥

तत ऊर्ध्वं विमानेषु देवा- कामभुजस्तु षट् ।

द्वन्द्वालिङ्गनपाण्याप्तिहसितेक्षणमैथुना- ॥६९॥

पञ्चवर्षोपमो यावद् दशवर्षोपम- शिशु- ।

सम्भवत्येषु सम्पूर्णा- सवस्त्राश्चैव रूपिण- ॥७०॥

@०२३

कामोपपत्तयस्तिस्र- कामदेवा- समानुषा- ।

सुखोपपत्तयस्तिस्रो नवत्रिध्यानभूमय- ॥७१॥

स्थानात् स्थानादधो यावत् तावदूर्ध्वं ततस्तत- ।

नोर्ध्वं दर्शनमस्त्येषामन्यत्रर्द्धिपराश्रयात् ॥७२॥

चतुर्द्वीपकचन्द्रार्क मेरुकामदिवौकसाम् ।

ब्रह्मलोकसहस्रं च साहस्रश्चूडिको मत- ॥७३॥

तत् सहस्रं द्विसाहस्रो लोकधातुस्तु मध्यम- ।

तत् सहस्रं त्रिसाहस्र- समसंवर्तसम्भव- ॥७४॥

जाम्बूद्वीपा- प्रमाणेन चतु-सार्धत्रिहस्तका- ।
द्विगुणोत्तरवृद्ध्या तु पूर्वगोदोत्तराह्वया- ॥७५॥

पादवृद्ध्या तनुर्यावत् सार्धक्रोशो दिवौकसाम् ।

कामिनां रूपिणां त्वादौ योजनार्धं तत- परम् ॥७६॥

अर्धार्धवृद्धिरूर्ध्वं तु परीत्ताभेभ्य आश्रय- ।

द्विगुणद्विगुणो हित्वाऽनभ्रकेभ्यस्त्रियोजनम् ॥७७॥

सहस्रमायु- कुरुषु द्वयोरर्धार्धवर्जितम् ।

इहानियतमन्ते तु दशाब्दा आदितोऽमितम् ॥७८॥

नृणां वर्षाणि पञ्चाशदहोरात्रौ दिवौकसाम् ।

कामेऽधराणां तेनायु- पञ्चवर्षशतानि तु ॥७९॥

द्विगुणोत्तरमूर्ध्वानामुभयं रूपिणां पुन- ।

नास्त्यहोरात्रमायुस्तु कल्पै- स्वाश्रयसम्मितै- ॥८०॥

आरूप्ये विंशति- कल्पसहस्राण्यधिकाधिकम् ।

महाकल्प- परीत्ताभात् प्रभृत्यर्धमधस्तत- ॥८१॥

कामदेवायुषा तुल्या अहोरात्रा यथाक्रमम् ।

सञ्जीवादिषु षट्स्वायुस्तैस्तेषां कामदेववत् ॥८२॥

अर्धं प्रतापनेऽवीचावन्त- कल्पं परं पुन- ।

कल्पं तिरश्चां प्रेतानां मासाह्ना शतपञ्चकम् ॥८३॥

वाहाद् वर्षशतेनैकतिलोद्धारक्षयायुष- ।

अर्बुदा विंशतिगुणप्रतिवृद्धायुष- परे ॥८४॥

कुरुबाह्योऽन्तरा मृत्यु- परमाण्वक्षरक्षणा- ।

रूपनामाध्वपर्यन्ता- परमाणुरणुस्तथा ॥८५॥

लोहाप्शशाविगोच्छिद्ररजोलिक्षा तदुद्भवा- ।

यवस्तथाङ्गुलीपर्व ज्ञेयं सप्तगुणोत्तरम् ॥८६॥
चतुर्विंशतिरङ्गुल्यो हस्तो हस्तचतुष्टयम् ।

धनु- पञ्चशतान्येषां क्रोशोऽरण्यं च तन्मतम् ॥८७॥

@०२४

तेऽष्टौ योजनमित्याहुर्विंशं क्षणशतं पुन- ।

तत्क्षणस्ते पुन- पष्टिर्लवस्त्रिंशद् गुणोत्तरा- ॥८८॥

त्रयो मुहूर्ताहोरात्रमासा द्वादशमासक- ।

संवत्सर- सोनरात्र- कल्पो बहुविध- स्मृत- ॥८९॥

संवर्तकल्पो नरकासम्भवाद् भाजनक्षय- ।

विवर्तकल्प- प्राग् वायोर्यावन्नारकसम्भव- ॥९०॥

अन्त-कल्पोऽमिताद् यावद् दशवर्शायुषस्तत- ।

उत्कर्षा अपकर्षाश्च कल्पा अष्टादशापरे ॥९१॥

उत्कर्ष एकस्तेऽशीतिसहस्राद् यावदायुष- ।

इति लोको विवृत्तोऽयं कल्पांस्तिष्ठति विंशतिम् ॥९२॥

विवर्ततेऽथ संवर्त आस्ते संवर्तते समम् ।

ते ह्यशीतिर्महाकल्पस्तदसङ्ख्यत्रयोद्भवम् ॥९३॥

बुद्धत्वम्, अपकर्षे तु शताद् यावत् तदुद्भव- ।

द्वयो- प्रत्येकबुद्धानां खड्ग- कल्पशतान्वय- ॥९४॥

चक्रवर्तिसमुत्पत्ति र्नाधोऽशीतिसहस्रकात् ।

सुवर्णरूप्यताम्राय श्चक्रिणस्तेऽधरक्रमात् ॥९५॥

एकद्वित्रिचतुर्द्वीपा न च द्वौ सह बुद्धवत् ।

प्रत्युद्यान-स्वयंयान-कलहास्त्रजितोऽवधा- ॥९६॥

देशस्थोत्तप्तपूर्णत्वैर्लक्षणातिशयो मुने- ।

प्रागासन् रूपिवत् सत्त्वा रसरागात् तत- शनै- ॥९७॥

आलस्यात् सन्निधिं कृत्वा साग्रहै- क्षेत्रपो भृत- ।

तत- कर्मपथाधिक्यादपह्रासे दशायुष- ॥९८॥ कल्पस्य
शस्त्ररोगाभ्यां दुर्भिक्षेण च निर्गम- ।

दिवसान् सप्त मासांश्च वर्षाणि च यथाक्रमम् ॥९९॥

संवर्तन्य- पुनस्तिस्रो भवन्त्यग्न्यम्बुवायुभि- ।

ध्यानत्रयं द्वितीयादि शीर्षं तासां यथाक्रमम्
॥१००॥

तदपक्षालसाधर्म्यान्न चतुर्थेऽस्त्यनिञ्जनात् ।

न नित्यं सह सत्त्वेन तद्विमानोदयव्ययात् ॥१०१॥

सप्ताग्निनाद्भिरेकैवं गतेऽद्भि- सप्तके पुन- ।

तेजसा सप्तक- पञ्चाद् वायुसंवर्तनी तत- ॥१०२॥

@००१

अभिधर्मकोशम्

[स्वोपज्ञभाष्यसहितं स्फुटार्थव्याख्योपेतं च]

@००२

[Bळाण्K]

@००३

* ओं^ नमो बुद्धाय *

अभिधर्मकोशम्

[भाष्यसहितम्]

प्रथमं कोशस्थानम्

(धातुनिर्देश-)

शास्त्रं प्रणेतुकाम- स्वस्य
शास्तुर्माहात्म्यज्ञापनार्थं गुणाख्यानपूर्वकं
तस्मै

नमस्कारमारभते-

य- सर्वथा सर्वहतान्धकार-

संसारपङ्काज् जगदुज्जहार ।

तस्मै नमस्कृत्य यथार्थशास्त्रे

शास्त्रं प्रवक्ष्याम्यभिधर्मकोशम् ॥१॥

-----------------

* नमो मारप्रमथनाय *

स्फुटार्था व्याख्या

महाबलो ज्ञानसमाधिदन्तो य- पञ्जरं जन्ममयं
विदार्य ।

विवेश निर्वृत्यटवीं प्रशान्तां तं शास्तृनागं
शिरसा नमामि ॥

परमार्थशास्त्रकृत्या कुर्वाणं शास्तृकृत्यमिव लोके।

यं बुद्धिमतामग्र्यं द्वितीयमिव बुद्धमित्याहु- ॥

तेन वसुबन्धुनाम्ना भविष्य-परमार्थबन्धुना जगत- ।

अभिधर्मप्रत्यास- कृतोऽयमभिधर्मकोशाख्य- ॥

अभिधर्मभाष्यसागरसमुद्धृतस्यास्य शास्त्ररत्नस्य ।

व्याख्या मया कृतेयं यथार्थनामा स्फुटार्थेति ॥

गुणमति-वसुमित्राद्यैर्व्याख्याकारै- पदार्थविवृतिर्या ।

सुकृता साभिमता मे लिखिता च तथायमर्थ इति ॥

सिद्धान्तार्थापसृता क्वचित् क्वचिद् या तु तै- कृता
व्याख्या ।

तामुद्भाव्य यथावद् विहितेह मयान्यथा व्याख्या ॥

अभिधर्मविभाषायां कृतश्रमा येऽभिधर्मकोशे च ।

प्रविचार्यतामियं तैर्व्याख्या युक्ता न वा युक्ता ॥

युक्ता चेद् ग्राह्येयम्, न चेदपोह्यान्यथा विधातव्या ।

न हि विषमेऽर्थे स्खलितुं न सम्भवेन्मादृशां बुद्धि-
॥

"य- सर्वथासर्वहतान्धकार-
संसारपङ्काज्जगदुज्जहार ।

तस्मै नमस्कृत्य यथार्थशास्त्रे शास्त्रं
प्रवक्ष्याम्यभिधर्मकोशम् ॥"

@००४

य इति बुद्धं भगवन्तमधिकृत्याह ।
हतमस्यान्धकारमनेन वेति हतान्धकार-,

सर्वेण प्रकारेण सर्वस्मिन् हतान्धकार-
सर्वथासर्वहतान्धकार- । अज्ञानं हि

-----------------

इत्यस्य श्लोकस्यार्थं विवृण्वान आचार्य आह-शास्त्रं
प्रणेतुकाम- स्वस्य शास्तु-

र्माहात्म्यज्ञापनार्थे गुणाख्यानपूर्वकं तस्मै
नमस्कारमारभत इति । शास्त्रम् = अभिधर्मकोशम् ।

प्रणेतुकाम- = कर्तुकाम- । स्वस्य शास्तु- = आत्मीयस्य
शास्तु- । स हि भगवानाचार्यस्यात्मीय-

शास्ता; तच्छासनप्रतिपन्नत्वात् । तेन वा शास्त्रा
महाकरुणापरतन्त्रेण सकलो लोक- स्वत्वेन

परिगृहीत-, तस्मादाचार्यस्यापि स्वत्वेन गृहीतस्य स
भगवान् स्व- शास्ता भवति । माहात्म्य-

ज्ञापनार्थमिति । महात्मत्वं माहात्म्यम् =
स्वपरार्थप्रतिपत्तिसम्पत्, तज्ज्ञापनार्थम् =
तदवबोधार्थम् ।

गुणाख्यानपूर्वकम् = गुणकथनपूर्वकम् । तस्मै
नमस्कारमारभते = तस्मै प्रणामं करोतीत्यर्थ- ।

अतीतकालत्वाद् `आरब्धवान्ऽ इति वक्तव्ये वर्तमानकाले
पदप्रयोग-; अद्यापि

नमस्कारारम्भाभिप्रायात्, शिष्यपरम्परया वा
नमस्कारारम्भाविरामात् । शब्दशास्त्रेऽपीदृश एव

शब्दप्रयोगो दृश्यते-"अथ शब्दानुशासनम् । `अथऽ
इत्ययं शब्दोऽधिकारार्थ- प्रयुज्यते"

(पा^ म^ भा^ १.१.१.) इति ।

गुणाख्यानमात्रेण माहात्म्यावबोध-, न नमस्कारेणेति
चेत्, न; तस्य तत्सूचकत्वात् ।

नमस्कारेण हि माहात्म्यं सूच्यते । अथ
वा-गुणाख्यानेनैव महात्म्यं ज्ञाप्यते, न नमस्कारेण;

नमस्कारारम्भस्तु स्वपुण्यप्रसवार्थम्,
सदाचारानुवृत्तिप्रदर्शनार्थ वा; `कृताभिमतदेवता-

पूजास्तुतिनमस्कारा हि सन्त- क्रियामारभन्तेऽ इति
सतामाचारात् । तत्र माहात्म्यज्ञापनं

किमर्थमिति ? आचक्ष्महे-तद्गौरवोत्पादनार्थम् ।
गौरवोत्पादनं पुनस्तत्प्रवचनसत्कृत्य-

श्रवणार्थम् । सत्कृत्यश्रवणं क्रमेण
श्रुतचिन्ताभावनामयप्रज्ञोत्पादनार्थम् । तदुत्पादनं
क्लेश-

प्रहाणार्थम् । तत् पुन-
सर्वदु-खोपशमलक्षणनिर्वाणप्रापणार्थमिति
प्रयोजननिष्ठा ।

माहात्म्यज्ञापनं त्वेकमाचार्येण प्रयोजनमुक्तम्;
साक्षात् प्रयोजनत्वात् । तदितराणि

त्वभ्यूहितुं शक्यानीति नोक्तानि ।

य इति बुद्धं भगवन्तमधिकृत्याह इति ।
सामान्यशब्दोऽपि यच्छब्दो विहित-

विशेषणत्वाद् विशेषवृत्तिर्भवति, तद्यथा-य एषां
ब्राह्मणानां गौर- शुक्लवासा- स देवशर्मेति,

तद्वदिहापि "य- सर्वथासर्वहतान्धकार-
संसारपङ्काज्जगदुज्जहार, तस्मै नमस्कृत्य" इति

बुद्ध एव भगवति यच्छब्दो वर्तते । न हि बुद्धदन्य
एवङ्गुणविशिष्ट- सम्भवतीत्यतो व्याचष्टे-

`य इति बुद्धं भगवन्तमधिकृत्याहऽ इति ।

बुद्ध इति कर्तरिक्तविधानम् । बुद्धेर्विकसनाद् बुद्ध-,
विबुद्ध इत्यर्थ- । विबुद्धं पद्ममिति

यथा । अथ वा-अविद्यानिद्राद्वयापगमाद् बुद्ध- प्रबुद्ध
इत्यर्थ- । प्रबुद्धपुरुष इति यथा ।

कर्मकर्तरिक्तविधानमित्यपरे । स्वयं बुध्यत इति बुद्ध
इत्यर्थ- ।

कर्मण्यपि क्तविधानमप्यदोषं पश्याम- ।
सर्वगुणसम्पत्सम्पन्नतया सर्वदोषविर्निमुक्त-

तया च बुद्धैरन्यैर्वा बुद्धो ज्ञात इत्यर्थ- ।

`भगवन्तम्ऽ इति
द्वितीयपदोपादानमनादरसम्भावनानिवृत्त्यर्थम् ।
निरुपपदानाम-

@००५

भूतार्थदर्शनप्रतिबन्धादन्धकारम्, तच्च भगवतो
बुद्धस्य प्रतिपक्षलाभेनात्यन्तं सर्वथा

सर्वत्र ज्ञेये पुनरनुत्पत्तिधर्मत्वाद्धतम्; अतोऽसौ
सर्वथासर्वहतान्धकार- । प्रत्येक-

-------------------

भिधानानां हि लोकेऽनादरो दृश्यते-देवदत्त-, दत्त इति
। विनयविभाषाकारास्तु चतुष्कोटिकं

कुर्वन्ति-१. अस्ति बुद्धो न भगवान्; प्रत्येकबुद्ध-
स्वयम्भूत्वाद् बुद्ध इति शक्यते वक्तुम्,

न तु भगवान्, अपरिपूर्णदानादिसम्भारत्वात्; यो हि
माहात्म्यवान् स भगवानुच्यते । २.

अस्ति भगवान्न बुद्धश्चरमभविको बोधिसत्त्व-;
परिपूर्णदानादिपारमितत्वाद्, अनभिसम्बुद्ध-

त्वाच्च; ३. अस्त्युभयथा बुद्धो भगवान्; ४. अस्ति
नोभयथा-एतानाकारान् स्थापयित्वेति ।

अतो बुद्धं भगवन्तमित्युभयविशेषणम् ।

हतमस्यान्धकारमनेन वेति हतान्धकार- ।
षष्ठीबहुव्रीहौ मार्गेण हतमिति कर्तृभूतो

मार्गोऽध्याहार्य- । तृतीयाबहुव्रीहौ तु मार्गेणेति
करणमध्याहार्यम् ।

अपर आह-विग्रहद्वयप्रदर्शनम् "हन हिंसागत्यो-"
(द्र^-मा^ धा^ २.२) इति

हन्त्यर्थद्वयपरिग्रहार्थम् । यदा हतमस्यान्धकारमिति
विग्रहस्तदा गत्यर्थो हन्तिर्गृह्यते, गतम्-

स्यान्धकारमित्यर्थ- । यदा पुनस्तृतीयाबहुव्रीहिस्तदा
हिंसार्थो हन्तिर्गृह्यते, हिंसितमनेनान्ध-

कारमित्यर्थ- । एवमुत्तरयो- पदयोरैकपद्यं कृत्वा
पश्चात् सप्तमीतत्पुरुषं करोति-सर्वस्मिन्

हतान्धकार- सर्वहतान्धकार इति । तथा च सति
हतशब्दोऽत्र न पूर्वं निपतति ।

सप्तमीसमासस्त्विह केन लक्षणेन भवतीति चिन्त्यम् ।
"सप्तमी शौण्डै-" (पा^

सू^ २.१.१०) इति समास- । हतान्धकारशब्द-
शौण्डादिषु पठ्यते । शौण्डादीना-

माकृतीकृतत्वात् तत्रास्यानुप्रवेशोऽवगन्तव्य- ।
"सप्तमी" इति योगविभागाद् वा । उत्सर्गेण वा समास- ।
"सह सुपा" (पा^ सू^ २.१.४) इति सुबिति वर्तमाने सुबन्तं
सह समस्यते

यत्रेष्टमिति । "अकृतलक्षणो वा तत्पुरुषो
मयूरव्यंसकादिषु द्रष्टव्य-" (पा^ सू^ २.१.७२)

इत्यनेन वा । कथमुपसर्जनीभूतमन्धकारं
सर्वस्मिन्नित्यनेनाभिसम्बध्यते ? सत्यम्; नान्धकारम्-

नेनाभिसम्बध्यते, अन्धकारघातस्त्वनेनाभिसम्बध्यते ।
येन ह्यन्धकारघातेन योगाद् भगवान्

हतान्धकार-, स तस्यान्धकारघात-
सर्वाधारोऽवगन्तव्य-, यथा-अक्षेषु धूर्त इति, येन

धौर्त्यलक्षणेन गुणेन योगादसौ धूर्त- सोऽक्षाधार-;
एवमिहाप्यवगन्तव्यम् ।

अन्यथापि चेह सम्भवन्तं समासं पश्याम- । सर्वस्मिन्
हतं सर्वहतम्, सर्वेण प्रकारेण

सर्वहतं सर्वथासर्वहतम्,
सर्वथासर्वहतमस्यान्धकारम् अनेन वेति
सर्वथासर्वहतान्धकार- ।

एवं हतशब्दस्यान्धकारेण सामानाधिकरण्यम्, न च
पूर्वनिपात इति । सर्वेण प्रकारेणेति ।

क्लिष्टाक्लिष्टान्धकारविगमत- । सर्वस्मिन् ज्ञेये
द्वादशायतनलक्षणे । "सर्व सर्वमिति ब्राह्मण

यावदेव द्वादशायतनानि" ( ) इति सूत्रे वचनात् ।

किमत्र शार्वरं तमोऽन्धकारशब्देनोच्यते ? नेत्याह-
अज्ञानं हि भूतार्थदर्शनप्रतिबन्धा-

दन्धकारम् इत्यवगन्तव्यम् । अन्धकारशब्दो हि नैशे तमसि
प्रसिद्ध- । अन्धमिव जनं

करोतीत्यन्धकारम्;
सद्भूतघटपटादिरूपदर्शनप्रतिबन्धात्
तत्साधर्म्यादज्ञानमप्यन्धकाराख्यां

लभते; भूतार्थदु-खादिसत्यदर्शनप्रतिबन्धात् । तच्च
इति तदज्ञानम् । प्रतिपक्षलाभेनेत्यार्य-

@००६

बुद्धश्रावका अपि कामं सर्वत्र हतान्धकारा-,
क्लिष्टसम्मोहात्यन्तविगमात्, न तु सर्वथा;

तथा हि एषां बुद्धधर्मेष्वतिविप्रकृष्टदेशकालेषु
चार्थेषु अनन्तप्रभेदेषु च भवत्येवा-

क्लिष्टमज्ञानम् ।

-----------------

मार्गलाभेन । विपक्ष- = क्लेश-, विपक्षप्रतिघाताय
पक्ष- प्रतिपक्ष इति कृत्वा । अथ वा-

ज्ञानमनास्रवमज्ञानप्रतिपक्ष-, तस्य लाभेन ।
अत्यन्तं सर्वथा । सर्वत्र ज्ञेये पुनरनुत्पत्ति-

धर्मत्वाद्धतम्, असमुदाचारप्रहाणीकृतमित्यर्थ- ।
अतोऽसौ इति, भगवान् । प्रत्येकबुद्धश्रावका

अपि । अभ्यर्हितत्वात् प्रत्येकबुद्धशब्दपूर्वनिपात- ।
कामम् इत्यनुज्ञायाम् । न तु सर्वथा इति

अक्लिष्टसम्मोहानत्यन्तविगमात् ।

ननु च सर्वं सास्रववस्तु श्रावकप्रत्येकबुद्धानामपि
बुद्धवत् प्रहीणम्, किमिदमुच्यते-

क्लिष्टसम्मोहस्य तेषामत्यन्तविगम इति, तथा
ह्युक्तम्-"नाहमेकधर्ममप्यनभिज्ञायापरिज्ञाय

दु-खस्यान्तक्रियां वदामि" ( ) इति, तथा
"नाहमेकधर्ममप्यपरिज्ञायाप्रहाय

दु-खस्यान्तक्रियां वदामि" ( ) इति,
तस्माच्छ्रावकप्रत्येकबुद्धानामपि तदक्लिष्टमज्ञानं

चक्षुरादिवच्छन्दरागप्रहाणात् प्रहीणमेव, अन्यथा हि
श्रावकप्रत्येकबुद्धानां दु-खान्तक्रिया न

भवेत् ? सत्यम्; अस्त्येतदेवम्, प्रहीणमेव तेषां
क्लिष्टवदक्लिष्टमप्यज्ञानम् । तत्तु तेषां

चक्षुरादिवत् प्रहीणमपि समुदाचरति । बुद्धस्य तु
प्रहीणं सन्न समुदाचरति । अत एव च

विशेषितम्-`पुनरनुत्पत्तिधर्मत्वाद्धतम्ऽ इति । अन्यथा
`तत् सर्वथा सर्वत्र ज्ञेये प्रहीणम्ऽ

इत्येवावक्ष्यत् ।

ये तु व्याचक्षते-`श्रावकप्रत्येकबुद्धानां
क्लिष्टसम्मोहमात्रविगमात् सङ्क्लेश-

विनिवृत्ति-ऽ इति, तदपव्याख्यानमेषां यथोक्तमिति
प्रत्याचक्ष्यते ।

तथा ह्येषामिति विस्तर--तथा हीति, यस्मादित्यर्थ- ।
अथ वा-तथेति यथा न

सर्वथा तथेति । हिशब्दो हेतौ । एषामिति
श्रावकप्रत्येकबुद्धानाम् । बुद्धधर्मेषु आवेणिकादिषु ।

अतिविप्रकृष्टदेशकालेषु चार्थेषु ।
अतिविप्रकृष्टदेशेषु, अतिविप्रकृष्टकालेषु, च ।
अनन्तप्रभेदेषु

च अबुद्धधर्मस्वभावेष्वपि रूपादिष्वर्थेषु ।
भवत्येवाक्लिष्टमज्ञानम् । समुदाचरत्येव तदित्यर्थ- ।

तत्र ये बुद्धधर्मा आवेणिकादयस्तेषु
स्वभावपरमसूक्ष्मगम्भीरत्वाद् बुद्धादन्येषामज्ञानम्
।

यथोक्तम्-"जानीषे त्वं, शारिपुत्र, तथागतस्य
शीलस्कन्धं समाधिस्कन्धं प्रज्ञास्कन्धं

विमुक्तिज्ञानदर्शनस्कन्धम् ?" इति भगवता पृष्टेन
स्थविर शारद्वतीपुत्रेणोक्तम्-"नो हीदं,

भगवन्" ( ) इति । ये त्वन्येऽर्था रूपिण-
परमाणुसञ्चितास्तेऽतिविप्रकृष्टदेशा यदि

भवन्ति, येऽप्यविज्ञप्त्यरूपिणस्तेऽपि
यद्यतिविप्रकृष्टदेशाधारत्वादतिविप्रकृष्टदेशा
भवन्ति,

तेष्वपि तेषामज्ञानम्; अनेकलोकधात्वन्तरितदेशत्वात् ।
श्रूयते हि स्थविर मौद्गल्यायन-

स्यातिविप्रकृष्टदेशमरीचिलोकधातुजातस्वमातृ
देशापरिज्ञानम् । अतिविप्रकृष्टकालेष्व-

प्यतीतेष्वनागतेषु वा
तेष्वर्थेष्वतिबहुकल्पान्तरान्तरितविनाशप्रा-
दुर्भावत्वात् तेषां भवत्येवाज्ञानम् ।

श्रूयते हि स्थविरशारिपुत्रेण
मोक्षभागीयकुशमूलादर्शनात्
प्रव्रज्यापेक्ष्यपुरुषप्रत्याख्यानम् ।

भगवता तु तस्य मोक्षभागीयं दृष्टम् । उक्तं च-

@००७

इत्यात्महितप्रतिपत्तिसम्पदा संस्तुत्य पुनस्तमेव
भगवन्तं परहितप्रतिपत्तिसम्पदा

संस्तौति-संसारपङ्काज्जगदुज्जहारेति । संसारो हि
जगदासङ्गस्थानत्वाद् दुरुत्तरत्वाच्च

पङ्कभूत-, तत्रावमग्नं जगदत्राणमनुकम्पमानो
भगवान् सद्धर्मदेशनाहस्तप्रदानैर्यथा-

भव्यमभ्युद्धतवान् इति य
एवमात्मपरहितप्रतिपत्तिसम्पदा युक्तस्तस्मै नमस्कृत्येति

------------------

"मोक्षबीजमहं ह्यस्य सुसूक्ष्ममुपलक्षये ।

धातुपाषाणविवरे निलीनमिव काञ्चनम्" ॥ ( ) इति ।

स च पुरुष- प्रव्राजित इति । `अनन्तप्रभेदेषुऽ इति,
धातुगतियोन्युपपत्त्यादिप्रभेदेन

दुर्बोधेष्वर्थेषु, तेषामज्ञानं भवत्येव । तथा
ह्याह-

"सर्वाकारं कारणमेकस्य मयूरचन्द्रकस्यापि ।

नासर्वज्ञैर्ज्ञैयं सर्वज्ञज्ञानबलं हि तज्ज्ञानम्"
॥ ( ) इति ।

तान्येतानि चत्वार्यज्ञानकारणानि भवन्ति । तेषां
क्वचिदेकम्, क्वचिद् द्वे, क्वचित्

त्रीणि, क्वचिच्चत्वारीति सम्भवतो योज्यानि ।

इत्यात्महितप्रतिपत्तिसम्पद् इति विस्तर--आत्महिताय
प्रतिपत्तिरात्महितप्रतिपत्ति-,

आत्महितप्रतिपत्ते- सम्पदात्महितप्रतिपत्तिसम्पत्,
फलनिष्पत्तिरित्यर्थ- । सा चेयं सम्पद्

ज्ञानप्रहाणसम्पत्स्वभावा वेदितव्या ।
परहितप्रतिपत्तिसम्पद् अपि तथैव वचनीया ।

अपरे व्याचक्षते-आत्महितप्रतिपत्ति- =
आत्महितप्रतिपादनम्, आत्महितोपग्रह

इत्यर्थ-, तस्या- सम्पद् आत्महितप्रतिपत्तिसम्पत् । एवं
परहितप्रतिपत्तिसम्पदपि व्याख्येया ।

सा पुन- सर्वदु-खोपशमनिर्वाणपरिप्रापणस्वभावा;
"संसारपङ्काज्जगदुज्जहार" इति

वचनात् । संसरणं संसार- = आजवञ्जवीभाव-,
जन्ममरणपरम्परेत्यर्थ- । अथ वा-

संसरन्त्यस्मिन् सत्त्वा इति संसार- = त्रैधातुकम् ।
संसार- पङ्क इव संसारपङ्क-; पङ्कसाधर्म्यात्

। अत आह-संसारो हि जगदासङ्गस्थानत्वाद्
दुरुत्तरत्वाच्च पङ्कभूत इति । पङ्के हि लोकेऽव-

सादात्मकत्वादासङ्गस्य स्थानम्, अत एव च दुरुत्तर- ।
चञ्चलत्वाद् वा पराश्रयोत्तरणीयत्वाद् वा दुरुत्तर- ।
संसारोऽपि हि तृष्णाभिष्यन्दितत्वादासङ्गस्थानम्,
दुरुत्तरश्च दृष्टिविचिकित्सा-

विष्पन्दितेन । बुद्धापाश्रयोत्तरणीयत्वेन वा दुरुत्तर-
। तत्रावमग्नं तादात्म्यानुप्रवेशत-,

समुदायावयवरूपतो वा । जगत्सत्त्वलोक- । अत्राणम्
अनाक्रन्दम् । अनुकम्पमान- करुणाय-

मानो भगवान् । सद्धर्मदेशनाहस्तप्रदानै- ।
सद्धर्मदेशनैव हस्ता-, तेषां प्रदानानि,
उत्तारणीय-

बहुत्वाद् बहुवचनम्, तै- । यथाभव्यमभ्युद्धृतवान् ।
यथाभव्यमित्यनुच्यमानमपि गम्यते;

लोके तथा दृष्टत्वात् । तद्यथा-`ब्राह्मणानानीय
भोजयामासऽ इत्युक्ते ये तत्र भोजयितुं शक्ता

ग्रामे नगरे वा सन्निहितास्तानेव भोजयामासेति गम्यते;
सर्वलोकब्राह्मणानां भोजयितुम-

शक्यत्वात् । एवमिहापि यो जनो भव्योऽभ्युद्धर्तुम्,
तमेवाभ्युद्धृतवानिति । अतो यथाभव्यमिति

व्याचष्टे ।

"तस्मै नमस्कृत्य" इति शिरसा प्रणिपत्य ।
क्रियास्पदीभूतत्वान्नम-शब्दस्य

प्रणिपत्यार्थो नमस्कृत्यशब्दो भवति । प्रणिपातश्च
लोके शिरसा प्रतीत इति `शिरसाऽ इत्याह ।

@००८

शिरसा प्रणिपत्य । यथार्थम् = अविपरीतं शास्तीति
यथार्थशास्ता । अनेन परहितप्रति-

-------------------

बाङ्मनोनमस्कारोऽप्यत्रानुक्तसिद्धो
गुणाख्यानपूर्वकत्वान्मनस्कर्मपूर्वकत्वाच्च
कायकर्मण- ।

`तस्मैऽ इति किंलक्षणेयं चतुर्थी ? अत्र बहवो
व्याख्यानकारा मुह्यन्ति ।

आचार्यगुणमति-, तच्छिष्यश्चाचार्यवसुमित्र
आहतु--"नम-शब्दयोगे चतुर्थी-

`नम-स्वस्तिस्वाहास्वधालंवषड्योगाच्च" (पा^ सू^
२.३.१६) इति, तदेतदयुक्तम्;

स्वतन्त्रस्य नम-शब्दस्य योगे सा चतुर्थी भवति,
अस्वतन्त्रश्चायं नम-शब्द-; क्रियास्पदी-

भूतत्वात् । अत एव चानेनैवाचार्येण व्याख्यायुक्तौ "
नमस्कृत्य मुनिं मूर्ध्ना" इति कर्मलक्षणा

द्वितीया प्रयुक्ता । तस्मान्न नम-शब्दयोगे चतुर्थीति ।

द्वितीयाया- स्थाने चतुर्थी प्रयुक्तेत्यपरे;
तदिदमेषामिच्छामात्रम्, न हि लक्षण-

मस्यास्तीति ।

केन तर्हीयं चतुर्थी ? सम्प्रदानलक्षणेयं चतुर्थीति
व्याचक्ष्महे । कथं सम्प्रदानसञ्ज्ञा ?

"कर्मणा यमभिप्रति स सम्प्रदानम्" (पा^ सू^ १.४.३२) इति
चूर्णिकारेण कर्मशब्द

उभयथा वर्ण्यते-पारिभाषिकं कर्म, लौकिकं चेति ।
तत्र यदा "कर्तुरीप्सिततमं कर्म"

(पा^ सू^ १.४.४९) इति पारिभाषिकं कर्माश्रीयते, तदा
कर्तुरीप्सिततमेन यमभिप्रैति स

सम्प्रदानसञ्ज्ञो भवति-ब्राह्मणाय गां
प्रयच्छतीत्येतत् सिद्धं भवति । यदा तु कर्म क्रियेति

लौकिकं कर्माश्रीयते, तदा क्रियया यमभिप्रैति स
सम्प्रदानसञ्ज्ञो भवतीति, तदेतत् सिद्धं

भवति-युद्धाय सन्नह्यति, पत्ये शेत इति ।
सन्नहनक्रियया युद्धमभिप्रैति कर्ता, शयनक्रियया

पतिमिति युद्धादीनां सम्प्रदानसञ्ज्ञा सिद्धा भवति ।
तथेहापि नमस्कारक्रियया शास्तार-

मभिप्रैत्याचार्य-, तस्माच्छास्तरि सम्प्रदानसञ्ज्ञा ।
सम्प्रदानसञ्ज्ञायां सत्यां "सम्प्रदाने चतुर्थी"

(पा^ सू^ २.३.१३) इति चतुर्थी भवति । एवं च कृत्वा-

"पूर्व प्रणम्य वदतां प्रवराय शास्त्रे" ( )

"प्रमाणभूताय जगद्धितैषिणे प्रणम्य शास्त्रे
सुगताय तायिने" (प्र^ समु^ १.१)

इत्येवमादीनि काव्यशास्त्रान्तरोक्तानि शब्दरूपाणि
सुनीतानि भवन्ति ।

यदि तर्हि सम्प्रदानसञ्ज्ञैवेष्यते, `नमस्कृत्य मुनिं
मूर्ध्नाऽ इत्यत्र द्वितीया न प्राप्नोति ?

नैष दोष-; विवक्षात- कारकाणि भवन्ति । यदा
कर्मविवक्षा तदा द्वितीया, यदा सम्प्रदानविवक्षा

तदा चतुर्थी-इत्युभयमपि सिद्धं भवति ।

"यथार्थशास्त्रे" इति शास्त्रित्यौणादिक- शब्द-
"तृन्तृचौ शंसिक्षदादिभ्य- सञ्ज्ञाया

चानिटौ" (उ^ २.९३) इति तृन्प्रत्ययान्तोऽनिट् शास्तेति भवति
। ननु च सञ्ज्ञायां शास्तेति

भवति, न चेयं सञ्ज्ञा ? सञ्ज्ञैवेयम् । द्विविधा हि
सञ्ज्ञा-विशेषसञ्ज्ञा, सामान्यसञ्ज्ञा च ।

विशेषसञ्ज्ञा-देवदत्त-, यज्ञदत्त इति ।
सामान्यसञ्ज्ञा-माता, पितेत्येवमादिका । मात्रादयोऽपि

हि तत्र सञ्ज्ञायामेव निपात्यन्ते-"नप्तृनेष्टृत्वष्टृर्
क्षत्तृहोतृपोतृभ्रातृजामातृ मातृपितृदुहितृ" (उ^

२.९४) इति । तेन यथा सर्वासां मातृ#णामियं सञ्ज्ञा
मातेति, सर्वेषां च पितृ#णां पितेति, एवं

सर्वेषां च शास्तृ#णामियं सञ्ज्ञा-शास्तेति । स तु
शास्ता द्विविधो भवति-अयथार्थ-, यथार्थश्च ।

@००९

पत्त्युपायमस्याविष्करोति । यथाभूतशासनाच्छास्ता
भवन्नसौ संसारपङ्काज्जगदुज्जहार,

न त्वृद्धिवरप्रदानप्रभावेणेति ।

तस्मै नमस्कृत्य किं करिष्यति ? इत्याह-शास्त्रं
प्रवक्ष्यामि । शिष्यशासना-

च्छास्त्रम् ।

किं शास्त्रम् ? इत्याह-अभिधर्मकोशम् ॥१॥

कोऽयमभिधर्मो नाम ?

प्रज्ञाऽमला सानुचराऽभिधर्म-,

तत्र प्रज्ञा धर्मप्रविचय- । अमलेति अनास्रवा ।
सानुचरेति सपरिवारा ।

एवमनास्रव- पञ्चस्कन्धकोऽभिधर्म इत्युक्तं भवति ।
-------------------

अयथार्थश्च पूरणादि-, यथार्थश्च तथागत इति ।
अतो विशिनष्टि-यथार्थमविपरीतं शास्तीति

यथार्थशास्ता । एतच्च विशेषणं
परहितप्रतिपत्त्युपायसूचनार्थम् । अत एवाह-परहित-

प्रतिपत्त्युपायमस्याविष्करोति इत्येवमादि । न
त्वृद्धिवरप्रदानप्रभावेण इति । प्रभावशब्द-

प्रत्येकमभिसम्बध्यते-
ऋद्धिप्रभावेण,वरप्रदानप्रभावेणेति ।
ऋद्धिप्रभावस्तद्यथा-विष्णो-

र्विश्वरूपसन्दर्शनम् ।
वरप्रदानप्रभावस्तद्यथा-महेश्वरो वरं प्रयच्छतीति
प्रवाद- । अथ वा

त्रिपदो द्वन्द्व--ऋद्धिश्च वरप्रदानं च प्रभाव श्चेति ।
प्रभाव- = शक्तिविशेष- । ननु च बुद्धा अपि

कदाचिद् ऋद्धिप्रातिहार्यं विनेयानामुपदर्शयन्ति ?
अस्त्येतदेवम्; अपि त्वावर्जनमात्रं तु तेषाम् ।

अनुशासनीप्रातिहार्येण तु
रागादिप्रतिपक्षभावनाक्रमेण संसारोत्तरणं भवति
।

किं करिष्यतीति प्रश्न- । नमस्कृत्येति क्त्वाविधे-
क्रियान्तरापेक्षत्वात् । समान-

कर्तृकयोर्हि पूर्वकाले क्त्वाविधिर्भवति । (द्र^-पा^ सू^
७.१.३७)

"शास्त्रं प्रवक्ष्यामि" इति । अर्थविशेषाभिद्योतको
नामसमूह- = शास्त्रम् । क्षणिकत्वात्

समूहानुपपत्तिरिति चेत्, न;
तद्ग्राहकबुद्धिरूपसमूहकल्पनात् ।
शिष्यशासनाच्छास्त्रम् इति । किं शास्त्रम् इति । किं
नामधेयमित्यभिप्राय- ।

अभिधर्मकोशम् इति । अस्य निर्वचनं वक्ष्यते । आस्तां
तावदेतत् ॥१॥

अवयवार्थावबोधपूर्वक- समुदायार्थावबोध
इत्यवयवार्थ तावत् पृच्छति-

कोऽयमभिधर्मो नाम इति ?

"प्रज्ञामला सानुचराभिधर्म-" इति । धर्मप्रविचयकाले
प्रज्ञा प्रधानमिति मुख्यवृत्त्या

प्रज्ञाग्रहणम् । अमलेत्यनास्रवा;
मलानामास्रवपर्यायत्वात् । सानुचरेति सपरिवारा ।
राज्ञा समं

चरन्नपि भृत्यो राजानुचर इत्युच्यते,
तदनुवृत्तिकारित्वात्; तथेहापि समकालं चरन्तोऽपि

तत्सहभुवो धर्मा अनुचरा एवोच्यन्ते । के पुनस्ते ?
चित्तचैत्ता अनास्रवसंवरा जात्यादयश्च

चित्तविप्रयुक्ता इति । ननु च चित्तं चैत्तेभ्य- प्रधानम्,
तथा हि-चित्तस्येमे चित्ते वा भवाश्चैत्ता

इति, तेन प्रज्ञैव चित्तस्य परिवारोऽर्हति, न तु चित्तं
प्रज्ञाया-, चैतसिकत्वात् ? अस्त्येतत्;

अपि तु धर्मप्रविचयकाले प्रज्ञा चैत्तस्यापि सर्वस्य
कलापस्य राजायते । क्वचित् कश्चिद् धर्म-

@०१०

एष तावत् पारमार्थिकोऽभिधर्म- ॥

साङ्केतिकस्तु-

तत्प्राप्तये यापि च यच्च शास्त्रम् ।

यापि च श्रुत-चिन्ता-भावनामयी सास्रवा प्रज्ञा,
उपपत्तिप्रतिलम्भिका च

सानुचरा । यच्च शास्त्रम् अस्या- प्राप्त्यर्थमनास्रवाया-
प्रज्ञाया-, तदपि तत्सम्भारभावाद्  

-------------------

अनास्रव- पञ्चस्कन्धक इति । अनास्रवसंवरस्तस्मिन्
कलापे रूपस्कन्ध-, या

वेदना स वेदनास्कन्ध-, या सञ्ज्ञा स सञ्ज्ञास्कन्ध-,
चेतनादिजात्यादय- संस्कारस्कन्ध-,

विज्ञानं चात्र विज्ञानस्कन्ध- ।

एष तावत् इति । तावच्छब्द- क्रमार्थ- । पारमार्थिक इति
। परमार्थ एव पारमार्थिक- ।

परमार्थे वा भव- पारमार्थिक- । परमार्थेन वा
दीव्यति चरतीति वा पारमार्थिक- । साङ्केतिकस्तु

सांव्यवहारिक- ।

"तत्प्राप्तये यापि च" इति । प्रज्ञा सानुचरा सोऽभिधर्म
इति चात्राधिकृतम् । तस्या

अनास्रवाया- प्रज्ञाया- प्राप्त्यर्थ साक्षात्
पारम्पर्येण वा या श्रुतमयी चिन्तामयी च भावनामयी

च प्रज्ञा सास्रवा, या चोपपत्तिप्रतिलम्भिका सानुचरा
सापि साङ्केतिकोऽभिधर्म- । तत्र

श्रुतप्रयोगजा श्रुतमयी, युक्तिनिध्यानप्रयोगजा
चिन्तामयी, भावनाप्रयोगजा भावनामयी,

उपपत्तिप्रतिलम्भजा उपपत्तिप्रतिलम्भिका ।
उपपत्तिप्रतिलम्भोऽस्यास्तीति "अत इनिठनौ"

(पा^ सू^ ५.२.११५) इति ठन्विधानान्न वृद्धि- ।
श्रुतचिन्तामयी, उपपत्तिप्रतिलम्भिका,

भावनामयी चारूप्यावचरी चतु-स्कन्धकोऽभिधर्म-;
अनुपरिवर्तकरूपाभावात् । रूपावचरी

तु ध्यानसंवरसद्भावात् पञ्चस्कन्धकोऽभिधर्म- ।

"यच्च शास्त्रम्" इति । अभिधर्मशास्त्रमभिप्रेतम् । तत्तु
सानुचरम्, न सानुचरमिति

व्याख्याभेद- । केचित् तावदचित्तचैतसिककलापरूपत्वात्
सानुचरमिति नानुवर्तयन्ति ।

जात्यादिसम्भवात् केचिदनुवर्तयन्ति-"एकस्कन्धको
ह्यसावभिधर्म-, द्विस्कन्धको वा,

तस्य च जात्यादय- सन्ति" इति ।

अन्ये व्याचक्षते-शास्त्रमिति ज्ञानप्रस्थानम् । तस्य
शरीरभूतस्य षट्पादा--

प्रकरणपाद-, विज्ञानकाय-, धर्मस्कन्ध-,
प्रज्ञप्तिशास्त्रम्, धातुकाय-, सङ्गीतिपर्याय इति ।

अतस्तदपि शास्त्रं सानुचरमेव पारम्पर्येण
पारमार्थिकाभिधर्मप्राप्तये साङ्केतिकोऽभिधर्म

इत्युच्यते । उपपत्तिप्रतिलम्भिका हि प्रज्ञा
शास्त्रश्रवणात् तदर्थमनुसरति, तस्या- श्रुतमयी,

श्रुतमय्याश्चिन्तामयी, चिन्तामय्या- सास्रवा
भावनामयी, तस्या अनास्रवा प्रज्ञा जायत

इत्यनुक्रम- ।

तदयम् इति । तदिति वाक्योपन्यास- । अयं
स्वलक्षणधारणत्वेन निरुक्त- पारमार्थिक-

साङ्केतिकाभिधर्म- । परमार्थधर्मम् इति । परमस्य
ज्ञानस्यार्थ- परमार्थ-, परमो वा अर्थ-

परमार्थ-, सर्वधर्माग्रत्वात् परमार्थ-;
परमार्थश्चासौ धर्मश्च परमार्थधर्म- ।
धर्मलक्षणं वेति ।

स्वसामान्यलक्षणम्-`खक्खटलक्षण- पृथिवीधातु-ऽ,
`अनित्यं दु-खम्ऽ इत्येवमादि ।

@०११

`अभिधर्म-ऽ इत्युच्यते । निर्वचनं तु-स्वलक्षणधारणाद्
धर्म- । तदयं परमार्थधर्मं वा

निर्वाणं धर्मलक्षणं वा प्रत्यभिमुखो धर्म
इत्यभिधर्म- ।

उक्तो ह्यभिधर्म- ॥

इदं तु शास्त्रं कथमभिधर्मकोशम् ?

तस्यार्थतोऽस्मिन् समनुप्रवेशात्

स चाश्रयोऽस्येत्यभिधर्मकोशम् ॥२॥

स हि शास्त्रसञ्ज्ञकोऽभिधर्म एतस्मिन्नर्थतो
यथाप्रधानमन्तर्भूत इत्येतच्छास्त्रं

तस्य कोशस्थानीयं भवति ।

अथ वा-सोऽभिधर्म एतस्याश्रयभूत- शास्त्रस्य, ततो
ह्येतन्निराकृष्टम्, अत-

स एवास्याभिधर्म- कोश इत्येतच्छास्त्रमभिधर्मकोशम्
॥२॥

किमर्थ पुनरभिधर्मोपदेश- ? केन चायं प्रथमत
उपदिष्टो यत आचार्यो-

ऽभिधर्मकोशं वक्तुमाद्रियत इति ? आह-

-------------------

तत्प्रत्यभिमुख- प्रतिलम्भाय प्रतिषेधाय अवबोधाय वा
प्रतिबोधाय वाभिमुखो धर्म- अभिधर्म- ।

"कुगतिप्रादय-" (पा^ सू^ २.२.१८) इति तत्पुरुषसमास- ।
ननु च "लक्षणेनाभिप्रती

आभिमुख्ये" (पा^ सू^ २.१.१४) इत्यव्ययीभाव- प्राप्नोति ?
यदा ह्यभिर्लक्षणेन सह

समस्यते तदाव्ययीभाव-, तद्यथा-अभ्यग्नि शलभा-
पतन्ति, शलभपतनमग्निना लक्ष्यते,

सोऽग्निरस्य लक्षणम् । न त्वयं धर्मोऽन्यस्य लक्षणम्,
किं तर्हि ? लक्ष्य-; स्वयमेवाभिमुख्यात् ।

शास्त्राख्योऽपि साङ्केतिकोऽभिधर्म- प्रापणाय
अभिद्योतनाय वा निर्वाणं धर्मलक्षणं वा

प्रत्युपनिषद्भावेनाभिमुख-, किमङ्ग पारमार्थिक इति !
अतस्तत्पुरुषसमासेनाभिधर्म इति सिद्धं

भवति ।

उक्तो ह्यभिधर्म इति ।
स्वभावप्रभेदनिर्वचनतोऽवयवार्थोऽवबुद्ध- ।
समुदायार्थस्तु

न तावदित्यत- समुदायार्थं पृच्छति-इदं तु शास्त्रं
कथमभिधर्मकोशम् इति ।

"तस्यार्थतोऽस्मिन्" इति । तस्याभिधर्मसञ्ज्ञकस्य
शास्त्रस्यानन्तरोक्तत्वाद् ग्रहणम् ।

अर्थत इति । न व्यञ्जनत इति । अर्थतोऽयमनुप्रवेशो न
साकल्येन, तस्माद् । यथाप्रधान-

मितव्ययीभाव- । अन्तर्भूत- प्रविष्ट- । इति
एतच्छास्त्रं मदीयं तस्य अर्थस्य कोशस्थानीयं

भवति कोशसदृशम् । एतस्मिन्नर्थे
षष्ठीतत्पुरुषसमास--अभिधर्मस्य कोशोऽभिधर्मकोश

इति । यत्र ह्यसि- प्रविशति स तस्य कोश- ।

अथ वा-स- अभिधर्मो ज्ञानप्रस्थानादिरेतस्य मदीयस्य
शास्त्रस्य आश्रयभूत- ।

ततो ह्यार्षादभिधर्मादेतन्मदीयं शास्त्रं
निराकृष्टम् । अर्थत इत्यधिकृतम् । अत- स एवास्य

अभिधर्म- कोश इत्येतस्मिन्नर्थे
बहुव्रीहिसमास--अभिधर्म- कोशोऽस्येत्यभिधर्मकोशम् ।

यतो ह्यसिर्निराकृष्यते स तस्य कोश इति
एतच्छास्त्रमभिधर्मकोशमिति । समुदायार्थो-

ऽप्यस्यावगमित इति सूचयति ॥२॥

@०१२

धर्माणां प्रविचयमन्तरेण नास्ति

क्लेशानां यत उपशान्तयेऽभ्युपाय- ।

क्लेशैश्च भ्रमति भवार्णवेऽत्र लोक-

स्तद्धेतोरत उदित- किलैष शास्त्रा ॥३॥

यतो विना धर्मप्रविचयेन नास्ति क्लेशोपशमाभ्युपाय-,
क्लेशाश्च लोकं भ्रमयन्ति

संसारमहार्णवेऽस्मिन्, अतस्तद्धेतोस्तस्य
धर्मप्रविचयस्यार्थे शास्त्रा किल

बुद्धेनाभिधर्म उक्त-; न हि विना अभिधर्मोपदेशेन
शिष्य- शक्तो धर्मान् प्रविचेतुमिति ।

-------------------

किमर्थ पुनरभिधर्मोपदेश- । किं प्रयोजनमित्यर्थ- ।
सप्रयोजनस्य हि शास्त्रस्य प्रत्यास-

साधुर्भवति, न निष्प्रयोजनस्य । केन चायं प्रथमत
उपदिष्ट- । केन चायमभिधर्म आदितो

देशित- । आप्तोपदिष्टस्य हि शास्त्रस्य प्रत्यासोऽर्हरूप-
स्यादित्यभिप्राय- । `प्रथमत-ऽ इति

विशेषणम् । भदन्त कात्यायनीपुत्रादीनां
पिण्डीकरणेन पश्चादुपदेशस्य सिद्धत्वात् । प्रथमत

उपदेशे हि विवाद- । यत इति विस्तर--यत- कारणात्,
आचार्य- शास्त्रकार-, अभिधर्मकोशं

प्रत्यासशास्त्रम्, वक्तुं प्रणेतुम्, आद्रियते आदरं
करोतित्यर्थ- ।

एवं कृते प्रश्नद्वयेऽभिधर्मशास्त्रस्य सप्रयोजनताम्,
आप्तोपदेशतां च प्रदर्शयन्नाह-

"धर्माणां प्रविचयम्" इति । विस्तर--यतो विना
धर्मप्रविचयेन । `रूपं वेदनानित्यं

दु-खम्ऽ इत्येवमाकारेण । नास्ति क्लेशोपशमाभ्युपाय- ।
अन्य इति वाक्यशेष- । स एव तु

क्लेशोपशमाभ्युपाय इत्यर्थादापन्नं भवति ।
तद्यथा-`नाहारेण विना प्राणसन्धारणोपाय-ऽ

इत्युक्ते `स एवाहार- प्राणसन्धारणोपाय-
`इत्यर्थादापन्नं भवति, तद्वदेतत् ।

यदि क्लेशोपशमो न स्यात्, किं स्याद् ? इत्यत
आह-"क्लेशैश्च भ्रमति भवार्णवेऽत्र

लोक-" इति । अनेन क्लेशोपशमस्यावश्यकर्तव्यतां
दर्शयति । भव- = संसार इत्येकोऽर्थ- ।

भव एवार्णवो भवार्णव-, मज्जनस्थानसाधर्म्यात्
समुद्रकल्पो भव-, एतस्मिन् भवार्णवे । अत्र

प्रत्यक्षीकृतपञ्चोपादानस्कन्धलक्षण
व्यतिरिक्तभवप्रतिषेधार्थम् अत्रग्रहणम् । अत्र लोको
भ्रमति;

तादात्म्यावस्थानात् । तादात्म्यावस्थानतोऽपि
ह्यधिकरणनिर्देशो दृश्यते, तद्यथा-

अन्यपादपानुपयोगेन पलाशेष्वाराम- स्थित इति । वृत्तौ
तु हेत्वर्थतां तृतीयाया- सूचयता

हेतुमण्णिचा हेत्वर्थ उक्त- । क्लेशाश्च लोकं
भ्रमयन्तीति । अत इति । उद्दिष्टहेतुप्रत्याम्नाय- ।

यत एवम्, अत उद्दिष्टोऽभिधर्म इत्यर्थ- । धर्मप्रविचय-
क्लेशोपशमोपायो नान्यो धर्म

इत्यभिधर्मोपदेशक- सम्बन्ध इति । अत उक्तम्-"तद्धेतो-"
इति । स एव हेतुस्तद्धेतु-,

तस्य तस्माद्वा तद्धेतोरिति । तस्य धर्मप्रविचयस्यार्थे हि
धर्मोपदेशहेतुको धर्मप्रविचय- । कथं

नाम धर्मप्रविचय- स्यादिति ? अभिधर्म उपदिष्ट-
शास्त्रा बुद्धेनात एव । न हि विनाभिधर्मोपदेशेन

शिष्य- शक्तो धर्मान् प्रविचेतुम् इति ।

"उदित-" इति वदेर्निष्ठायां कृतसम्प्रसारणस्यैतद्
रूपम्, न त्विण उत्पूर्वस्य;

अर्थायोगात् । उदित इत्युक्त-, उपदिष्ट इत्येकोऽर्थ- ।

@०१३

स तु प्रकीर्ण उक्तो भगवता,
भदन्तकात्यायनीपुत्रप्रभृतिभि- पिण्डीकृत्य स्थापित-

स्थविरधर्मत्रातोदान-वर्गीयकरणवदित्याहुर्
वैभाषिका- ॥३॥

कतमे पुनस्ते धर्मा येषां
प्रविचयार्थमभिधर्मोपदेश- ? इत्याह-

सास्रवाऽनास्रवा धर्मा-,

एष सर्वधर्माणां समासनिर्देश- ॥

तत्र कतमे सास्रवा धर्मा- ? इत्याह-

संस्कृता मार्गवर्जिता- ।

-------------------

"किल" इति किलशब्द- पराभिप्रायं द्योतयति ।
आभिधर्मकाणामेतन्मतम्, न

त्वस्माकं सौत्रान्तिकानामिति भाव- । श्रूयन्ते
ह्यभिधर्मशास्त्राणां कर्तार-,
तद्यथा-ज्ञानप्रस्थानस्य

आर्य कात्यायनीपुत्र- कर्ता, प्रकरणपादस्य
स्थविरवसुमित्र-, विज्ञानकायस्य स्थविरदेवशर्मा,

धर्मस्कन्धस्य आर्य शारिपुत्र-, प्रज्ञप्तिशास्त्रस्य आर्य
मौद्गल्यायन-, धातुकायस्य पूर्ण-,

सङ्गीतिपर्यायस्य महाकौष्ठिल- ।

क- सौत्रान्तिकार्थ- ? ये सूत्रप्रामाणिका-, न तु
शास्त्रप्रामाणिकास्ते सौत्रान्तिका- ।

यदि न शास्त्रप्रामाणिका-, कथं तेषां
पिटकत्रयव्यवस्था-सूत्रपिटक-, विनयपिटक-,

अभिधर्मपिटक इति, सूत्रेऽपि ह्यभिधर्मपिटक-
पठ्यते-त्रैपिटको भिक्षुरिति ? नैष दोष-;

सूत्रविशेषा एव हि अर्थविनिश्चयादयोऽभिधर्मसञ्ज्ञा-,
येषु धर्मलक्षणं वर्ण्यते, एतदाशङ्का-

निवृत्त्यर्थमाहु- । स तु प्रकीर्ण उक्तो भगवतेति ।
विस्तर--यथा स्थविरधर्मत्रातेन उदाना-

`अनित्या वत संस्कारा-ऽ ( ) इत्येवमादिका विनेयवशात्
तत्र तत्र सूत्र उक्ता

वर्गीकृता एकस्थीकृता-; एवमभिधर्मोऽपि
धर्मलक्षणोपदेशस्वरूपो विनेयवशात् तत्र तत्र

भगवतोक्त- । स्थविर
कात्यायनीपुत्रप्रभृतिभिर्ज्ञानप्रस्थानादिषु
पिण्डीकृत्य स्थापित इति ।

आहुर्वैभाषिका- । विभाषया दीव्यन्ति चरन्ति वा
वैभाषिका-, विभाषां वा विदन्ति वैभाषिका- ।

उक्थादिप्रक्षेपाट् ठक् (द्र^-पा^ सू^ ४.२.६०) ॥३॥

"सास्रवानास्रवा धर्मा-" इति सहास्रवै- सास्रवा-, न
सन्त्यास्रवा एष्वित्यनास्रवा-,

सास्रवाश्चानास्रवाश्चेति समास-
स्वसामान्यलक्षणधारणाद् धर्मा- । एष
सर्वधर्माणां समासनिर्देश इति । एतावन्तो धर्मा
यदुत सास्रवाश्चानास्रवाश्च,

नैतद्व्यतिरिक्ता धर्मा- सन्ति,
तस्मादाह-सर्वधर्माणामिति । समासनिर्देश इति
सङ्क्षेपनिर्देश- ।

विस्तरनिर्देशस्तु पश्चादा शास्त्रपरिसमाप्तेर्भविष्यति ।
अन्येऽपि समासनिर्देशा- सन्ति-

संस्कृतासंस्कृता-, रूप्यरूपिण-,
सनिदर्शनानिदर्शना इत्येवमादय-, किमर्थमयमेव
समासनिर्देश

उक्त- ? यस्मिन्नुक्ते न पर्यनुयोग- । अथ
वा-साङ्क्लेशिकव्यावदानिकपक्षप्रदर्शनार्थम्;

तदर्थत्वाच्छास्त्रस्य । तत्पक्षद्वयावबोधे हि
सङ्क्लेशपक्षमपहाय व्यवदानपक्षासेवनान्निश्रेय-

सावाप्तिर्भवेत् ।

"संस्कृता मार्गवर्जिता- सास्रवा- " इति । संस्कृता एव,
नासंस्कृता- । हेतुप्रत्ययजनिता

रूपादय- संस्कृता- । किं सर्वे ?
नेत्याह-मार्गवर्जिता- । मार्गसत्येन वर्जिता- ।
मार्गसत्यस्य

@०१४

सास्रवा-,

मार्गसत्यं वर्जयित्वाऽन्ये सर्वे संस्कृता- सास्रवा- ।

किं कारणम् ?

आस्रवास्तेषु यस्मात् समनुशेरते ॥४॥

कामं निरोधमार्गसत्यालम्बना अपि आस्रवा उपजायन्ते, न
त्वनुशेरते तत्रेति

न तयो- सास्रवत्वप्रसङ्ग- । यथा तत्र नानुशेरते, तत्
पश्चादनुशयनिर्देश (अभि^

को^ ५.१८) एव ज्ञापयिष्याम- ॥४॥

उक्ता- सास्रवा- ॥ -------------------

संस्कृतत्वात् प्रसङ्ग इत्यत एवं विशिनष्टि । एतदुक्तं
भवति-मार्गसत्यं वर्जयित्वा सर्वे संस्कृता-

सास्रवा इति ।

कथं पुनस्ते सास्रवा- ? यद्यास्रवसम्प्रयोगात् ?
क्लिष्टा एव चित्तचैत्ता- सास्रवा-

स्युर्नान्ये; अथास्रवसहोत्पादात् ? कस्यां सन्ततौ
समुदाचरत्क्लेशस्य सत्त्वस्य यथासम्भवं

पञ्चोपादानस्कन्धा- सास्रवा- स्यु-,
नासमुदाचरत्क्लेशस्य, नापि बाह्या धर्मा-;
अथास्रवाणां

य आश्रयास्ते सास्रवा इति ?
षडेवायतनान्याध्यात्मिकानि सास्रवाणि स्यु-;
अथास्रवाणा-

मालम्बनानि सास्रवाणि ? निरोधमार्गसत्यमपि सास्रवं
प्राप्नोति; ऊर्ध्वा च भूमिरूर्ध्व-

भूम्यालम्बनैरास्रवै- सास्रवा स्यादिति ? अत
आह-"आस्रवास्तेषु यस्मात् समनुशेरते"

इति । तस्मात् सास्रवा इति
पूर्वमेवाध्याहार्यस्तस्माच्छब्द- । अनुशेरत इति पुष्टिं
लभन्त इत्यर्थ- ।

प्रतिष्ठां लभन्त इत्यर्थो वा । पुष्टिलाभे
प्रतिष्ठालाभे वा ते रागादय- सन्तायन्ते ।

अपरे व्याचक्षते-यथा `अनुशेते ममायमाहार-ऽ इति
पथ्योऽनुगुणीभवतीत्यर्थ-,

तथा रागादयोऽपि तेषु धर्मेष्वनुशेरते,
अनुगुणीभवन्तीत्यर्थ- ।
रागाद्यभिष्यन्दितकर्मनिर्वर्तिता

हि सास्रवा धर्मा-, "कर्मजं लोकवैचित्र्यम्" (अभि^ को^
४.१) इति वचनात् ।

प्रत्ययानुगुण्येनानुशेरते पुष्टिं लभन्त इत्यनुशया- ।
अनुशेरते अनुगुणा वर्तन्ते प्रत्यया एष्विति

वानुशया- । अनुशयनं चैषामालम्बनत- सम्प्रयोगतो
वा द्रष्टव्यम् ।

गुणमतिस्त्वाचार्य इह व्याचष्टे-"किं कारणं यत्
सर्वधर्मेष्वास्रवाणामालम्बनीभवत्सु

संस्कृता एव मार्गवर्जिता- सास्रवा उच्यन्त इति ? सर्वे
धर्मा आस्रवाणामालम्बनम्" इति ।

अनाभिधर्मिकीयमेतत्;
आकाशप्रतिसङ्ख्यानिरोधयोरास्रवानालम्बनत्वात् ।
षडेव ह्यनुशया

अनास्रवालम्बना- पठ्यन्ते, ते च निरोधमार्गालम्बना
एव;

"मिथ्यादृग्विमती ताभ्यां युक्ताविद्याथ केवला ।

निरोधमार्गदृग्धेया- षडनास्रवगोचरा- ॥" (अभि^ को^
५.१४)

इति वचनात् । तस्मान्न सुलिखितमेतदिति पश्याम- ।

काममिति यद्यपीत्यर्थ- । अथ वा-काममिति
निपातोऽभ्युपगमार्थ- । अभ्युपगम्यत

एव निरोधमार्गसत्यालम्बना अपि आस्रवा उपजायन्त
इत्यर्थ- । तत्र निरोधमार्गसत्ययो- ।

अनुशयनिर्देश एव ज्ञापयिष्याम इति ।
"नानास्रवोर्ध्वविषया अस्वीकाराद् विपक्षत-" (अभि^

को^ ५.१८) इत्यत्र ।

@०१५

अनास्रवा- कतमे ?

अनास्रवा मार्गसत्यं त्रिविधं चाप्यसंस्कृतम् ।

कतमत् त्रिविधमसंस्कृतम् ?

आकाशं द्वौ निरोधौ च;

कतमौ द्वौ ? प्रतिसङ्ख्यानिरोध-,
अप्रतिसुङ्ख्यानिरोधश्चेति । एतदाकाशादि

त्रिविधमसंस्कृतं मार्गसत्यं चानास्रवा धर्मा- ।
-------------------

यद्धि वस्त्वात्मदृष्टितृष्णाभ्यां स्वीकृतं भवति,
तत्रान्येऽप्यनुशया अनुशयितुमुत्सहन्ते;

आर्द्र इव पटे रजांसि संस्थातुम् । न चैवमनास्रवम्,
नाप्यूर्ध्वा भूमि-; अतो न तदालम्बना-

स्तेष्वनुशेरते । विपक्षभूतौ च निर्वाणमार्गौ
तदालम्बनानां क्लेशानाम्, ऊर्ध्वा च भूमिरधराणाम्,

अतोऽपि न तेषु प्रतिष्ठां लभन्ते; तप्त इवोपले तलानि
पादानामिति ॥४॥

"अनास्रवा मार्गसत्यं त्रिविधं चाप्यसंस्कृतम्" इति ।
अर्थापत्तिसिद्धत्वान्न सूत्रयितव्य-

मेतद् ?-इत्येवं चोद्ये आचार्य
गुणमतिस्तावदाह-"वक्तव्यमेवेदम्, किं कारणम् ?
द्विविधो

हि मार्ग--लौकिक-, लोकोत्तरश्च । अतो विशेषार्थं
पुनरभिधीयते । अत एव चात्र

मार्गसत्यग्रहणम् । प्रसिद्धं चार्थापत्त्या गम्यते,
नाप्रसिद्धम् । अप्रसिद्धं चासंस्कृतमिति ।

अपरे व्याचक्षते-तृतीयराश्याशङ्कानिवृत्त्यर्थमर्थ
#पत्तिसिद्धमप्येतत् पुनरुच्यते । यथा

हि तिस्रो वेदना भवन्ति-सुखा, दु-खा, अदु-खासुखा चेति;
एवं धर्मा अपि सम्भाव्यरेन्-

सास्रवा-, अनास्रवा-, सास्रवानास्रवाश्चेति । अथ
वा-नैव सास्रवा नानास्रवाश्चेति । तेन

येऽर्थापत्त्या निरस्ता- किं तेऽनास्रवा एव ? उताहो
सास्रवानास्रवा एव ? आहोस्विन्नोभयथा ?

इति सन्दिह्येत । अस्ति हि सास्रवानास्रवत्वविकल्पावकाश- ।
कथमिति ? वैभाषिकप्रक्रियया

तावत् "द्विधा सानुशयं क्लिष्टमक्लिष्टमनुशायकै-"
(अभि^ को^ ५.३२) इति वचनाद् ये

चक्षुरादयो बाह्या वा
रूपादयोऽक्लिष्टास्तेऽनुशयानैरेवास्रवै- सास्रवा-,
नाननुशयानै- । प्रहीणै-

स्तैरननुशयानैरास्रवैर्न सास्रवा- ।
अप्रहीणैस्त्वन्तत- परसन्तानगतैरपि सास्रवा एवेति
दार्ष्टान्तिक-

प्रक्रिययापि च चक्षुरादयोऽर्हत्सन्तानगता बाह्याश्च
रूपादयोऽनास्रवा-, आस्रवाणामनाश्रयत्वात्;

सास्रवाश्च ते, आस्रवाणाम प्रतिपक्षत्वादिति
पार्थायिकं सास्रवानास्रवत्वं चक्षुरादीनां कल्प्यत

इति सन्देह- । तत्सन्देहविनिवृत्त्यर्थमिदमुच्यते-"अनास्रवा
मार्गसत्यं त्रिविधं चाप्यसंस्कृतम्"

इति । निष्पर्यायमनास्रवा एवामी, न सास्रवा यथोक्तमिति
पुनर्वचनम् । ते तर्हि अर्हच्चक्षुरादयो

वैभाषिकै- क्व पक्षे निक्षेप्तव्या--किं सास्रवपक्षे,
अथानास्रवपक्ष इति ? सास्रवपक्ष इति त

आहु- ।

कथं प्रहीणैरास्रवैस्ते सास्रवा व्यवस्थाप्यन्ते ?
येष्वास्रवा अनुशेरते, अनुशयितवन्त-,

अनुशयिष्यन्ते वा, ते सास्रवा- ।
त्रैकालिकार्थविवक्षयापि हि लोके वर्तमानकालप्रयोगो

दृश्यते-य- प्रजा रक्षति स राजेति, योऽपि रक्षितवान्
योऽपि रक्षिष्यति स चापि राजेति

गम्यत एवेति अत एवं व्याख्यायते ।

अथ वा-यद्यपि ते प्रहीणैरास्रवैर्न सास्रवा-,
अप्रहीणैस्त्वपरिमितैरास्रवैरन्तत-

परसन्तानगतैरपि सास्रवा एव भवन्ति ।

@०१६

किं कारणम् ? न हि तेष्वास्रवा अनुशेरत इति ।

यदेतत् त्रिविधमसंस्कृतमुद्दिष्टम्,

तत्राकाशमनावृत्ति- ॥५॥

अनावरणस्वभावमाकाशम्, यत्र रूपस्य गति- ॥५॥

-------------------

ननु च समासनिर्देशादेव "सास्रवानास्रवा धर्मा-"
(अभि^ को^ १.४) इति

तृतीयराश्यप्रसङ्ग- ? न; तत्रैकशेषनिर्देशसम्भवात्
। सास्रवाश्चानास्रवाश्च सास्रवानास्रवाश्चेति

सास्रवानास्रवा इत्येकशेष- । असरूपाणामप्येकशेष
इष्यते, "गुणो यङ्लुको-" (पा^ सू^

७.४.८३) इति यथा ।

अपरे पुनराहु-- अर्थापत्त्या सिद्धमेवैतत्,
स्पष्टीकरणार्थं तु प्रपञ्च उच्यते । तद्यथा-

"विशेषणं विशेष्येण बहुलम्" (पा^ सू^ २.१.५७)
इत्यनेनैव सर्वं सिद्धम् "पूर्वकालैकसर्व-

जरत्पुराणनवकेवला- समानाधिकरणेन" (पा^ सू^
२.१.४९) इत्येवमादिप्रपञ्च उच्यते,

तद्वदेतत् ।

कतमत् त्रिविधमसंस्कृतमिति । अप्रतीतत्वात् पृच्छति ।
त्रिविधग्रहणमियत्ता-

वधारणार्थम् । सन्ति हि केचिद् `एकमेवासंस्कृतं
निर्वाणम्ऽ इत्याहु-, यथा वात्सीपुत्रीया- ।

`परमाण्वादयो बहवोऽसंस्कृता-ऽ इति वैशेषिका- ।
तन्मतप्रतिषेधार्थमियत्तावधारणम् ।

कतमौ द्वौ इति प्रतिसङ्ख्याऽप्रतिसङ्ख्यानिरोधावेव
पृच्छति, नाकाशम्; आकाशस्य लोके प्रसिद्धत्वात् ।

"तत्राकाशमनावृति-" इति । `तत्रऽ इति निर्धारणे,
वाक्योपन्यासे वा । अवकाशं

ददातीत्याकाशमिति निर्वचनम् । भृशमस्यान्त- काशन्ते
भावा इत्याकाशमित्यपरे । अनावृत्ति- =

अनावरणम्, कर्तृसाधनं कर्मसाधनं वा ।

यो धर्मोऽन्यान् धर्मान्नावृणोति, अन्यैर्वा नाव्रियते तत्
अनावरणस्वभावमाकाशम् ।

तदप्रत्यक्षविषयत्वादन्यधर्मानावृत्यानुमीयते, न
त्वावरणाभावमात्रम् । अत एव च व्याख्या-

यते-यत्र रूपस्य गतिरिति ।

यदि यन्नावृणोति नाव्रियते व तदाकाशम्, अप्रतिघा अपि
चिदादय- संस्कारास्तथैवे-

त्याकाशं प्राप्नुवन्ति ? न प्राप्नुवन्ति;
परेषामावरणभावात् । ऋद्धिमन्तो हि चित्तचैत्तबलेन
परेषां

गतिं चित्तादीन् वा विबध्नन्ति ।
प्रतिसङ्ख्याऽप्रतिसङ्ख्यानिराधौ
तर्ह्यविबन्धकत्वादाकाशं प्राप्नुत- ?

न; तयो- संयोगद्रव्यानुत्पत्तिधर्माणां
संयोगप्राप्तिनियतरोधभूतत्वेन,
उत्पत्तिविघ्ररोधभूतत्वेन

चावरणभूतत्वात् ।

अथ वा-यस्यानावरणमेव लक्षणं नान्यल्लक्षणं
तदाकाशम् । तयोश्चान्यलक्षणमस्तीति

न तौ निरोधावाकाशं प्राप्नुत- । असर्वगतं
तर्ह्याकाशमनित्यं वा प्राप्नोति, आवरणाभावे भावात्

तद्भावे चाभावात् ? कुड्यादिषु ह्यन्यस्वरूपस्यावरणं
भवतीति अत्राकाशलक्षणाभावप्रसङ्ग- ।

कुड्याद्यपगमे च पुनस्तद्भवतीत्यनित्यं प्राप्नोति ?
नानित्यं प्राप्नोति; तत्रापि कुड्याद्यवकाश-

दानादाकाशमस्त्येव । यदि हि तत्राकाशं न स्यात्,
तस्यैव कुड्यादेरनवकाशत्वादवस्थानं न

@०१७

प्रतिसङ्ख्यानिरोधो यो विसंयोग-,

य- सास्रवैर्धर्मैविसंयोग- स प्रतिसङ्ख्यानिरोध- ।
दु-खादिनामार्यसत्यानां प्रति

प्रतिसङ्ख्यानं प्रतिसङ्ख्या = प्रज्ञाविशेषस्तेन
प्राप्यो निरोध- प्रतिसङ्ख्यानिरोध-,

मध्यपदलोपं कृत्वा, गोरथवत् ।

किं पुनरेक एव सर्वेषां सास्रवाणां धर्माणां
प्रतिसङ्ख्यानिरोध- ? नेत्याह । किं

तर्हि ?

पृथक् पृथक् ।

यावन्ति हि संयोगद्रव्याणि तावन्ति विसंयोगद्रव्याणि ।
अन्यथा हि दु-खदर्शन-

हेयक्लेशनिरोधसाक्षात्करणात्
सर्वक्लेशनिरोधसाक्षात्क्रिया प्रसज्येत । सति चैवं

शेषप्रतिपक्षभावनावैयर्थ्यं स्यात् ।

-------------------

स्यात् । यत्तु तत्र रूपान्तरस्यानवस्थानम्, तत्
कुड्याद्यावरणात्, नाकाशाभावात् । उक्तं हि

भगवता-"पृथिवी, भो गौतम, कुत्र प्रतिष्ठिता ?
पृथिवी, ब्राह्मण, अब्मण्डले प्रतिष्ठिता ।

अब्मण्डलं, भो गोतम, क्व प्रतिष्ठितम् ? वायौ
प्रतिष्ठितम् । वायुर्भो गोतम, क प्रतिष्ठित- ?

आकाशे प्रतिष्ठित- । आकाशं, भो गौतम, कुत्र
प्रतिष्ठितम् ? अतिसरसि महाब्राह्मण, अतिसरसि,

महाब्राह्मण ! आकाशं ब्राह्मण
अप्रतिष्ठितमनालम्बनम्" ( ) इति विस्तर- ।

तस्मादस्त्याकाशमिति वैभाषिका- ॥५॥

"यो विसंयोग-" इति ।
विशेषणेनानित्यतानिरोधोऽप्रतिसङ्ख्यानिरोधश्च
व्युदस्तौ

भवत- । न हि विसंयोगलक्षणौ तौ निरोधौ ।
विसंयुक्ति- = विसंयोग-, क्लेशविसंयुक्तिलक्षण-,

संयोगप्राप्तिनियतरोधभूतो वा यो धर्म- स
प्रतिसङ्ख्यानिरोध- । दु-खादीनामार्यसत्यानामिति

विशेषणपरिग्रहात् प्रतिसङ्ख्यानम् अनास्रवैव प्रज्ञा
गृह्यते । न हि लौकिकी प्रज्ञा दु-ख-

सत्याद्याकारा, किं तर्हि ?
उत्तराधरभूमिशान्ताद्युदाराद्याकारा । प्रज्ञाविशेष
इति विशेषग्रहणं

क्लेशप्रहाणानन्तर्यमार्गप्रज्ञाग्रहणार्थम् । तेन
प्रज्ञाविशेषेण प्राप्यो निरोध इति प्रतिसङ्ख्यानिरोध- ।

मध्यपदलोपं कृत्वा इति ।
"शाकपार्थिवादीनामुपसङ्ख्यानम्, शाकप्रिया-
पार्थिवा-

शाकपार्थिवा-" (पा^ सू^ २.१.६०) इतीष्ट्या
मध्यपदलोप- । यदि प्रतिसङ्ख्ययानास्रवैव

प्रज्ञा गृह्येत, लौकिकमार्गप्राप्यो निरोधो न गृहीत
इत्यव्यापि लक्षणं प्राप्नोति ? नाव्यापि; सर्वो

हि त्रैधातुकसास्रववस्तुनिरोधोऽनास्रवया प्रज्ञया
प्राप्यते । न स निरोधोऽस्ति यो लौकिक्यैव

प्रज्ञया प्राप्यते नानास्रवयेति किं लौकिक्या प्रज्ञया
प्रयोजनम् ! यो हि लौकिकेन मार्गेण

कश्चिन्निरोध- प्राप्यते, स एव पुनर्लोकोत्तरेण प्राप्यत
एवेति लोकोत्तरैव प्रज्ञा तत्र, न लौकिकी ।

द्रव्यसन् प्रतिसङ्ख्यानिरोध-;
सत्यचतुष्टयनिर्देशनिर्दिष्टत्वाद्, मार्गसत्यवदिति
वैभाषिका- ।

"पृथक् पृथक्" इति नानेत्यर्थ- । यावन्ति हि
संयोगद्रव्याणीति । संयुक्ति- = संयोग-,

संयोगाय द्रव्याणि संयोगद्रव्याणि । सम्प्रयुज्यते
तेष्विति वा संयोगा-, संयोगाश्च ते द्रव्याणि

चेति संयोगद्रव्याणि, सास्रवद्रव्याणीति यावदुक्तं
भवति । "सास्रवं हि द्रव्यं स्तम्भस्थानीयम्,

@०१८

यत्तर्ह्युक्तम्-"असभागो निरोध-" इति, अस्य कोऽर्थ- ?

`नास्य कश्चित् सभागहेतुरस्ति नासौ कस्यचित्ऽ इत्ययमस्य
वाक्यस्यार्थ-, न

तु नास्य कश्चित् सभागोऽस्तीति ॥

उक्त- प्रतिसङ्ख्यानिरोध- ॥

उत्पादात्यन्तविघ्नोऽन्यो निरोधोऽप्रतिसङ्ख्यया ॥६॥

अनागतानां धर्माणामुत्पादस्यात्यन्तं विघ्रभूतो
विसंयोगाद् योऽन्यो निरोध-

सोऽप्रतिसङ्ख्यानिरोध- । न ह्यसौ प्रतिसङ्ख्यया लभ्यते,
किं तर्हि ? प्रत्ययवैकल्यात् ।

-------------------

सम्प्रयोजनं रज्जुस्थानीयम्, पुद्गलस्तु
बलीवर्दस्थानीय-" ( ) इति भगवतोक्तम् ।

अन्यथेति । यद्येक इत्यर्थ- ।
सर्वक्लेशनिरोधसाक्षात्क्रियेति
समुदयादिदर्शनभावनाहेयक्लेश-

निरोधप्राप्तिरित्यर्थ- ।
शेषप्रतिपक्षभावनावैयर्थ्यमिति ।
शेषक्लेशसमुदयादिदर्शनभावनाप्रहात-

व्यात्मकप्रतिपक्षमार्गोत्पादनं निष्प्रयोजनमित्यर्थ- ।

यत्तर्ह्युक्तमसभागो निरोध इति । क्वोक्तम् ? सूत्रे ।
पूर्वभर्त्रा विशाखेन गृहपतिना

"किं सभाग आर्ये निरोध- ? इति पृष्टया धर्मदिन्नया
भिक्षुण्योक्तम्-असभाग आयुष्मन्

विशाख" (म^ नि^ १.४४) इति । `अप्रतिसदृशो निरोध-ऽ
इत्यर्थमभिसमीक्ष्य पृच्छति-

अस्य कोऽर्थ इति । बहुत्वे हि सति प्रतिसदृशोऽन्यतमो
भवेदिति परस्याभिप्राय- । नास्य

कश्चित् सभागहेतुरिति । सभागहेतु- सभाग इत्येकोऽर्थ-;
हेतुशब्दलोपात् । दृश्यन्ते हि पदेषु

पदैकदेशान् प्रयुञ्जाना-, वाक्येषु च वाक्यैकदेशान् ।
तद्यथा-सत्यभामा, भामा; देवदत्त-,

दत्त-; प्रविश पिण्डीम्, प्रविश तर्पणमिति । नित्य- खलु
प्रतिसङ्ख्यानिरोध-, तस्य किं

सभागहेतुना प्रयोजनमित्यसभागहेतु- । असभाग- ।
नास्ति सभागोऽस्येत्यसभाग- । बहुव्रीहि-

समास- । नासौ कस्यचिदिति । नासौ प्रतिसङ्ख्यानिरोध-
कस्यचिदन्यस्य धर्मस्य सभागहेतु-

रित्यधिकृतम् । किं कारणम् ? संस्कृत एवेति
सभागहेतुरिष्यते । तत्र न सभागोऽसभाग इति

तत्पुरुष- । न तु नास्य कश्चित् सभागोऽस्तीति । न त्वस्य
निरोधस्य कश्चिदन्यो निरोध- सदृशो न भवतीत्यर्थ- ॥

अनागतानां धर्माणामुत्पादस्यात्यन्तं
विघ्नोऽत्यन्तविघ्न- = अत्यन्तनियतरोध- । अन्य

इति । अप्रतिसङ्ख्यानिरोध- । स हि
प्रतिसङ्ख्यानिरोधादनन्तरोक्तादन्य- । अप्रतिसङ्ख्ययेति ।

प्रसज्यप्रतिषेधेऽयमकार-, न प्रतिसङ्ख्यया प्राप्य
इत्यर्थ- । अथ वा पर्युदासे-प्रतिसङ्ख्याया

यदन्यत् प्रत्ययवैकल्यं सा प्रतिसङ्ख्या, तया प्राप्यो
निरोधोऽप्रतिसङ्ख्यानिरोध-, मध्यपदलोपात् ।

अयुक्तमेतत्; प्रत्ययवैकल्यं ह्यभाव-, कथमभावेन स
निरोध- प्राप्यत इति ? औपचारिक-

त्वाददोष- ।

अथ वा-अप्रतिसङ्ख्यानिरोध इति न
प्रतिसङ्ख्यानिरोधोऽप्रतिसङ्ख्यानिरोध- । प्रति-

सङ्ख्यानिरोधादन्यत्वमात्रमेवोच्यते, न तु
प्रत्ययवैकल्यस्य व्यापार इति । उत्पादग्रहणम-

नित्यतानिरोधव्युदासार्थम् । अनित्यतानिरोधो हि
धर्मस्थितेरत्यन्तविघ्न-, न धर्मोत्पादस्य ।

@०१९

यथैकरूपव्यासक्तचक्षुर्मनसो यानि रूपान्तराणि
शब्दगन्धरसस्प्रष्टव्यानि

चात्ययन्ते तदालम्बनै- पञ्चभिर्विज्ञानकायैर्न
शक्यमुत्पत्तुम्, न हि ते समर्था अतीतं

विषयमालम्बयितुमिति । अत- स तेषामप्रतिसङ्ख्यानिरोध-
प्रत्ययवैकल्यात् प्राप्यते ।

चतुष्कोटिकं चात्र भवति-१. सन्ति ते धर्मा येषां
प्रतिसङ्ख्यानिरोध एव

लभ्यते, तद्यथा अतीतप्रत्युत्पन्नोत्पत्तिधर्माणां
सास्रवाणाम् । २. सन्ति येषामप्रति-

सङ्ख्यानिरोध एव, तद्यथा
अनुत्पत्तिधर्माणामनास्रवसंस्कृतानाम् । ३. सन्ति
येषामुभयम्,

-------------------

अत्यन्त
ग्रहणमसञ्ज्ञिनिरोधसमापत्त्यसञ्ज्ञिकव्युदासार्थम् ।
तानि ह्यनागतानां चित्तचैत्ताना-

मुत्पादनिघ्र-, न त्वत्यन्तम्; तावत्कालिकत्वात्
तन्निघ्रभावस्य ।

यथैकरूपव्यासक्तचक्षुर्मनस इति ।
विस्तर--यथेत्युदाहरणकथनम् । यथैकस्मिन्नीले

रूपे व्यासक्तं चक्षुर्मनश्च यस्य स
एकरूपव्यासक्तचक्षुर्मना-, तस्य यानि रूपान्तराणि

गृह्यमाणान्नीलादन्यानि
नीलान्तरपीतलोहितावदातादीनि वर्णरूपाणि
संस्थानरूपाणि च

शब्दगन्धरसस्प्रष्टव्यानि च सर्वाणि अत्ययन्ते
प्रत्युत्पन्नमध्वानमतिक्रामन्ति । अतीतमध्वानं

प्रतिपद्यन्त इत्यर्थ- । तदालम्बनैरिति । तानि
नीलान्तरादीन्यनन्तरोक्तान्यालम्बनान्तराणि येषां

ते तदालम्बना- । के ? पञ्च विज्ञानकाया-, तै- न
शक्यमुत्पत्तुमिति भावसाधनमेतत् । न हि ते

समर्था इति । विस्तर--न हि ते पञ्च विज्ञानकाया
अतीतं विषयं स्वालम्बनमपि शक्ता

ग्रहीतुम्; वर्तमानालम्बनत्वात् पञ्चानां
विज्ञानकायानाम् । अथान्यदिदानीं नीलान्तरादिकं

वर्तमानमालम्ब्य कस्मान्नोत्पद्यन्ते ? न शक्यमेवं
भवितुम्; सर्वधर्माणां चतुष्के नियतत्वात्-

हेतौ, फले, आश्रये, आलम्बने चेति । यस्य विज्ञानस्य
यदालम्बनं तदेव तस्यालम्बनं भवेत्,

भवेन्नान्यदिति आलम्बनप्रत्ययवैकल्यात् ते पञ्च
विज्ञानकाया न पुनरुत्पद्यन्ते । अत आह-

स तेषामप्रतिसङ्ख्यानिरोध इति । विस्तर--तेषां
पञ्चानां विज्ञानकायानां प्रत्ययवैकल्यात्

प्राप्यत आलम्बनप्रत्ययवैकल्यात् । चतुर्भिरेव हि
प्रत्ययैर्हेतुसमनन्तरालम्बनाधिपतिप्रत्ययै-

श्चित्तचैत्ता उत्पद्यमाना उत्पद्यन्ते ।
तेषामन्यतरवैकल्येऽप्यनुत्पत्ति-;
समनन्तरप्रत्ययवैकल्या-

दित्यपरे । समनन्तरप्रत्ययो हि तदानीं
चित्तचैत्तलक्षण एकस्यैव तस्य नीलविज्ञानस्योत्पत्ता-

ववकाशं ददाति, नेतरेषां नीलान्तरादिविज्ञानानाम्;
युगपद्विज्ञानोत्पत्त्यसम्भवात् । उदाहरणमात्रं

चैतत् । एवं क्षान्तिलाभ्यादीनां
पञ्चानामप्यापायिकानामनागतानां स्कन्धानां
तदुत्पत्ति-

विरुद्धप्रत्ययसम्मुखीभावेन
प्रत्ययवैकल्यादप्रतिसङ्ख्यानिरोध- प्राप्यत
इत्युदाहार्यम् । अप्रति-

सङ्ख्यानिरोधमेव वाभिसन्धाय स्रोतआपन्नं
पुद्गलमधिकृत्योक्तं भगवता-"निरुद्धा अस्य

नरकास्तिर्यञ्च- प्रेता-" ( ) इति ।
तदेवञ्जातीयकानामनागतानां धर्माणां

प्रत्ययवैकल्यात्प्रतिसङ्ख्यामन्तरेणोत्पादस्य
नियतरोधभूतो यो धर्म- सोऽप्रतिसङ्ख्यानिरोध

इत्युच्यते । न हि प्रत्ययवैकल्यमात्रादत्यन्तं
तदनुत्पत्तिरुपपद्यते; पुनस्तज्जातीयप्रत्ययसान्निध्ये

तदुत्पत्तिप्रसङ्गात्, को हि तदा तदुत्पत्तौ विबन्ध-
स्यादिति वैभाषिका- ।

चतुष्कोटिकं चात्रेति । विस्तर--अत्र
प्रतिसङ्ख्याऽप्रतिसङ्ख्यानिरोधलक्षणनिर्देशे

चतुष्कोटिकं चतुष्प्रकारं प्रश्नविसर्जनम् । किमर्थम् ?
व्युत्पादनार्थम् । तद्यथातीतप्रत्युत्पन्नोत्पत्ति-

@०२०

तद्यथा सास्रवाणामनुत्पत्तिधर्माणाम् । ४. सन्ति
येषां नोभयम्, तद्यथा अतीतप्रत्युत्पन्नो-

त्पत्तिधर्माणामनास्रवाणामिति ॥६॥

उक्तं त्रिविधमसंस्कृतम् ॥

यदुक्तम्-"संस्कृता मार्गवर्जिता- सास्रवा-" इति (अभि^ को^
१.४),

कतमे ते संस्कृता- ?

-------------------

धर्माणां सास्रवणामिति सास्रवत्वात्
प्रतिसङ्ख्यानिरोध एव लभ्यते ।
अतीतप्रत्युत्पन्नानामुत्पादस्य

कृतत्वादुत्पत्तिधर्माणां ह्यप्रतिसङ्ख्यानिरोध- ।
तद्यथानुत्पत्तिधर्माणामनास्रवसंस्कृतानामिति ।

अत्यन्तनिघ्नितोत्पादत्वादेषामनुत्पत्तिधर्मत्वम् । अतश्च
तेषामप्रतिसङ्ख्यानिरोधो लभ्यते । तद्यथा

षड्भूमिकानामनागम्यध्यानान्तरध्यानभूमिकानां
श्रद्धानुसारिमार्गाणामेकस्मिन् सम्मुखीभूते

शेषाणां पञ्चानामप्रतिसङ्ख्यानिरोधो लभ्यते, न तु
प्रतिसङ्ख्यानिरोध-; अनास्रवत्वात् । न हि

निर्दोषं प्रहाणार्हं भवति ।

अनुत्पत्तिधर्मग्रहणमतीतप्रत्युत्पन्नोत्पत्ति-
धर्मनिरासार्थम्, अनास्रवग्रहणं

सास्रवनिरासार्थम् ।
संस्कृतग्रहणमसंस्कृतनिरासार्थम् । असंस्कृतमपि हि
स्वभावतोऽनुत्पत्ति-

धर्मकम् । अतस्तत्प्रसङ्गो मा भूदिति तद्विशेषणम् ।

केषाञ्चिदेवं
पाठ--तद्यथानुत्पत्तिधर्माणामनास्रवाणमिति ।
तेषां कथमसंस्कृतानां

ग्रहणाप्रसङ्ग- ? न भवति । येषां धर्माणां
प्रतिसङ्ख्यानिरोधोऽप्रतिसङ्ख्यानिरोधो वा सम्भवति

तेषामधिकार-, न चासंस्कृतानां तौ निरोधौ
सम्भवत- । उत्पादात्यन्तनिघ्नो ह्यप्रतिसङ्ख्यानिरोध- ।

न चासंस्कृतानामुत्पादोऽस्ति ।
किञ्च-अनुत्पत्तिधर्माणामिति पर्युदासेन नञ्समास- ।
उत्पत्ति-

धर्मेभ्यो येऽन्ये तत्सदृशाश्च
धर्मास्तेऽनुत्पत्तिधर्माण- । के च तादृशा- ?
संस्कृता एव नासंस्कृता

इत्यप्रसङ्गोऽसंस्कृतानामिति ब्रुवते ।

सन्ति येषामुभयमिति प्रतिसङ्ख्यानिरोधश्च,
अप्रतिसङ्ख्यानिरोधश्च । तद्यथा सास्रवाणा-

मिति । विस्तर--सास्रवत्वात् तेषां प्रतिसङ्ख्यानिरोध-
प्राप्यते । अनुत्पत्तिधर्मत्वादप्रतिसङ्ख्या-

निरोधोऽपि प्राप्यते यदा, तदानयो- प्राप्तिरभिप्रेयते ।
नावश्यमनयोर्युगपत् प्राप्तिर्भवति । केषाञ्चिद्धि

पूर्वं प्रतिसङ्ख्यानिरोध- प्राप्यते,
पश्चादप्रतिसङ्ख्यानिरोध-, तद्यथा-अर्हत
एकरूपव्यासक्तचक्षु-

र्मनसस्तदन्यरूपाद्यालम्बनानां पञ्चानां
विज्ञानकायानाम् । केषाञ्चित् पूर्वमप्रतिसङ्ख्यानिरोध-

प्राप्यते, पश्चात् प्रतिसङ्ख्यानिरोध-,
तद्यथा-क्षान्तिलाभिनोऽपायगतीनाम् । केषाञ्चिद् युगपत्,
तद्यथा-
दृष्टिप्राप्तस्याधिमात्राधिमात्रक्लेशप्रतिपक्षोदये
तेषामधिमात्राणामनागतानां क्लेशानां

प्रतिसङ्ख्यानिरोधश्चाप्रतिसङ्ख्यानिरोधश्च युगपत्
प्राप्यते । एवमन्येषामपि सम्भवतो योज्यम् ।

तद्यथातीतप्रत्युत्पन्नोत्पत्तिधर्माणामनास्रवाणामिति ।
अतीतादीनामेषामुत्पादस्य

विघ्नयितुमशक्यत्वादप्रतिसङ्ख्यानिरोधो न लभ्यते ।
अनास्रवत्वाच्चैषां प्रतिसङ्ख्यानिरोधोऽपि

न लभ्यते । असंस्कृतानां
तूत्पादाभावान्नाप्रतिसङ्ख्यानिरोधोऽस्ति
`उत्पादात्यन्तविघ्नो ह्यप्रति-

सङ्ख्यानिरोध-ऽ इत्युक्तं प्राक् । अनास्रवत्वाच्च
प्रतिसङ्ख्यानिरोधोऽपि नास्ति ॥६॥

एवमसंस्कृतस्याल्पवक्तव्यत्वात् पुरस्तात् तत्प्रश्नान्
परिसमापय्य संस्कृतान्निर्देष्टुकाम

@०२१

ते पुन- संस्कृता धर्मा रूपादिस्कन्धपञ्चकम् ।

रूपस्कन्ध-, वेदनास्कन्ध-, सञ्ज्ञास्कन्ध-,
संस्कारस्कन्ध-, विज्ञानस्कन्धश्चेति,

एते संस्कृता धर्मा- । समेत्य = सम्भूय प्रत्ययै- कृता
इति संस्कृता- । न ह्येकप्रत्ययजनितं

किञ्चिदस्तीति तज्जातीयत्वादनागतेष्वविरोध-, दुग्धवत् ।

त एवाध्वा कथावस्तु सनि-सारा- सवस्तुका- ॥७॥

त एव संस्कृता गतगच्छद्गमिष्यद्भावादध्वान-,
अद्यन्तेऽनित्यतयेति वा ।

------------------- उपोद्धातमुत्थापयति-यदुक्तम्
"संस्कृता मार्गवर्जिता- सास्रवा-" (अभि^ १.४) इति,

कतमे ते संस्कृता इति ।

"ते पुन- संस्कृता धर्मा-" इति । पुन- शब्द-
प्रभेदान्तरप्रदर्शनार्थ- । उक्त- पूर्वप्रभेद--

"सास्रवानास्रवा-" इति । अयं तु पुन- प्रभेद इति ।
असंस्कृतनिर्देशेन व्यवहितत्वात् पुन-

संस्कृतग्रहणमसंस्कृतनिरासार्थम् । `तेऽ इति
तच्छब्द- पूर्वप्रकृतापेक्ष- । के च पूर्वप्रकृता- ?

अवर्जिताश्च ये सास्रवा-, वर्जिताश्च ये
मार्गसत्यस्वभावा-, उभये ह्यपेक्षिता- । कथं गम्यते ?

"ये सास्रवा उपादानस्कन्धास्ते" (अभि^ १.८)
इत्यनास्रवेभ्य- सास्रवनिष्कर्षवचनात् ।

यत् "रूपादिस्कन्धपञ्चकम्" वक्ष्यमाणलक्षणम्, तेऽमी
संस्कृता द्रष्टव्या- । अन्योन्यमेषां

सङ्ग्रह- । रूपादिग्रहणं शीलादिस्कन्धनिरासार्थम् ।
अन्येऽपि हि पञ्च स्कन्धा- सन्ति-

शीलस्कन्ध-, समाधिस्कन्ध-, प्रज्ञास्कन्ध-,
विमुक्तिस्कन्ध-, विमुक्तिज्ञानदर्शनस्कन्धश्चेति ।

स्कन्धग्रहणं रूपादिविषयनिरासार्थम् । समेत्य
सम्भूयेति पर्यायावेतौ । अथ वा-समेत्य =

समागम्य, अन्योन्यमपेक्ष्येत्यर्थ- । सम्भूय,
सञ्जन्येत्येवं संशब्दस्यार्थं दर्शयति । न
ह्येकप्रत्यय-

जनितमिति सर्वाल्पप्रत्ययत्वेऽप्यवश्यं द्वौ प्रत्ययौ स्त-
। "चतुर्भिश्चित्तचैत्ता हि समापत्तिद्वयं त्रिभि- ।
द्वाभ्यामन्ये तु जायन्ते" (अभि^ ४.६५)

इति वचनात् । दुग्धवदिति । संस्कृतशब्दस्य
निष्ठान्तत्वान्निष्ठान्तशब्देनैव दृष्टान्तं

दर्शयति । दुग्धवदिति दुग्धं नाम क्षीरम् । यत्
स्तनान्निष्कासितं तद् दुग्धमिति न्याय्यम्, यत्तु

निष्कासिष्यते यच्च नैव निष्कासिष्यते धेनुस्थमेव
वर्तते तद् दुग्धमिति न प्राप्तम्, उच्यते च

लोके । एवमिहापि ये संस्करिष्यन्त
उत्पत्तिधर्माणोऽनागता-, येऽपि न संस्करिष्यन्ते-

ऽनुत्पत्तिधर्माणस्तेऽपि संस्कृता इत्युच्यन्ते;
तज्जातीयत्वात् स्वलक्षणसादृश्यात् ।

"त एवाध्वा" इति । विस्तर--सर्वाभिधर्म- सूत्रार्थ- =
सूत्रनिकष-, सूत्रव्याख्यान-

मिति । सूत्रोक्तानामप्यध्वादीनां
स्कन्धपर्यायरूपाणामिह वचनम् ।
गतगच्छद्गमिष्यद्भावदिति ।

लोके प्रसिद्धमध्वानमपेक्ष्यायमध्वा व्याख्यात- । तथा
हि लोके कथ्यते-अयमध्वा ग्रामं

गत-, अयमध्वा गच्छति, अयमध्वा गमिष्यतीति ।
एवमिहापि गतोऽध्वा योऽतीत-, गच्छति

यो वर्तमान-, गमिष्यति योऽनागत इति । अद्यन्तेऽनित्यतयेति
वा । अध्वान इत्यधिकृतम् ।

नैरुक्तं विधानमपेक्ष्यायमर्थो दर्शित- । अद्यन्ते =
अनित्यतया भक्ष्यन्त इत्यध्वान इति संस्कृता
एवाध्वशब्देन भगवता देशिता- ।

@०२२

कथा = वाक्यम्, तस्या वस्तु नाम । सार्थकवस्तुग्रहणात्
तु संस्कृतं कथावस्तूच्यते ।

अन्यथा हि प्रकरणग्रन्थो
विरुध्येत-"कथावस्तून्यष्टादशभिर्धातुभि-
सङ्गृहीतानि"

( ) । नि-सरणं नि-सार- = सर्वस्य संस्कृतस्य
निर्वाणम्, तदेषामस्तीति सनि-सारा- ।

सहेतुकत्वात् सवस्तुका- । हेतुवचन- किल वस्तुशब्द इति
वैभाषिका- । इत्येते

संस्कृतधर्मपर्याया- ।

-------------------

"कथावस्तु"-शब्देनापि त एव संस्कृता भगवता
देशिता- । "त्रीणीमानि भिक्षव-

कथावस्तून्यचतुर्थान्यपञ्चमानि, यान्याश्रित्यार्या-
कथा- कथयन्त- कथयन्ति । कतमानि त्रीणि ?

अतीतं कथावस्तु, अनागतं कथावस्तु, प्रत्युत्पन्नं
कथावस्तु" (अं^ नि^ ३.७.७) इति ।

कथा वाक्यमिति । विस्तर--कथा = वाक्यम्, वर्णात्मक-
शब्द इत्यर्थ- । तस्या वस्तु नाम

विषय इत्यर्थ- । नाम्न- पुनरर्थोऽभिधेय- । तथा हि
वक्ष्यति-"वाङ् नाम्नि प्रवर्तते नामार्थं

द्योतयति" इति । यदि नामैव कथावस्तु, नामैव
संस्कारस्कन्धैकदेश एवेति, कथं कृत्वा

कथावस्तुशब्देन संस्कृता एवोक्ता- ? इत्यत
आह-सार्थकवस्तुग्रहणात् तु संस्कृतं

कथावस्तुच्यत इति । अन्यथा हीति । विस्तर--यदि
सार्थकं वस्तु न गृह्येत, प्रकरणग्रन्थो

विरुध्येत-कथावस्तून्यष्टादशभिर्धातुभि-
सङ्गृहीतानीति । कया पुनर्युक्त्या सार्थकं वस्तु
गृह्यते ? द्विविध- कथाया विषय--साक्षात्,
पारम्पर्येण च । साक्षाद्विषयो नाम, पारम्पर्येणार्थ-
।

स हि स्ववियभूतस्य नाम्नो विषय इति । अतस्तस्यापि विषयो
व्यवस्थाप्यते । असंस्कृतं

कस्मान्न कथावस्तुत्वेनोक्तम् ? अध्वपतितस्य
नाम्नोऽनध्वपतितेन सहार्थायोगात् । विषयो

हेतुरिति वा । अर्थद्वयवाचकवस्तुशब्दपरिग्रहाद् वा ।
यदि कथाया विषयो हेतु- प्रत्ययश्च

भवति, तत् कथावस्तु । असंस्कृतं तु न हेतुप्रत्यय-
कथाया इति न कथावस्तु । अथ वा-

अतीतादीनां
संस्कृतानामतिबहुरूपत्वेनाख्यातकरणयोग्यत्वात्-
`एवं चैवं च दीपङ्कर-

स्तथागतोऽभूत्ऽ, `एवं चैवं च मैत्रेयस्तथागतो
भविष्यतिऽ, `एवं चैवं राजा कप्फिणो भवतिऽ

इति । अत- संस्कृता एवं कथावस्तुत्वेनोक्ता-,
नासंस्कृता- ।

सर्वस्य संस्कृतस्य निर्वाणमिति निरुपधिशेषनिर्वाणम् ।
यद्येवम्, सास्रवस्य तदस्तीति

भवति सास्रवस्य सनि-सारत्वयोग-, मार्गसत्यस्य तु कथम्
? "कोलोपमं धर्मपर्याय-

माजानद्भिर्धर्मा अपि प्रहातव्या- प्रागेवाधर्मा-"
(वज्र^ प्र^) इति मार्गसत्यस्यापि नि-सरणं

कल्पत एवेति सर्व एव संस्कृता सनि-सारा भवन्ति ।

"सवस्तुका-" इति । वसन्त्यस्मिन् प्राक् कार्याणि पश्चात्तत
उत्पत्तिरिति वस्तु-

हेतुरित्यर्थ-, स एषामस्तीति सवस्तुका- । प्रवचने हि
वस्तुशब्द- पञ्चस्वर्थेषु दृश्यते-

स्वभावे, आलम्बने, संयोजनीये, हेतौ, परिग्रहे च ।
स्वभावे तावत्-यद् वस्तु प्रतिलब्धं

समन्वागत- स तेन वस्तुनेति तेन स्वभावेनेति गम्यते ।
आलम्बने-ज्ञेया धर्मा- । कतमे ?

आह-सर्वे धर्मा ज्ञानेन ज्ञेया यथावस्तु,
यथालम्बनमित्यर्थ- । संयोजनीये-यस्मिन्

वस्तुन्यनुनयसंयोजनेन संयुक्ता- प्रतिघसंयोजनेनापि
तस्मिन्निति । हेतौ-सवस्तुका धर्मा- ।

कतमे ? सर्वे संस्कृता धर्मा इति । परिग्रहे-क्षेत्रवस्तु,
गृहवस्तु, आपणवस्तु, धनवस्तु ।

@०२३

त एव पुन- संस्कृता धर्मा--

ये सास्रवा उपादानस्कन्धास्ते,

अत- किं सिद्धम् ? `य उपादानस्कन्धा- स्कन्धा अपि ते स्यु-
स्कन्धा एव,

नोपादानस्कन्धा-, अनास्रवा- संस्कारा-ऽ इति । तत्र
उपादानानि = क्लेशा-, तत्सम्भूत-

त्वादुपादानस्कन्धा-, तृणतुषाग्निवत् ।
तद्विधेयत्वाद्वा, राजपुरुषवत् । उपादानानि वा

तेभ्य- सम्भवन्तीति उपादानस्कन्धा- पुष्पफलवृक्षवत्
।

त एव सास्रवा धर्मा उच्यन्ते-

सरणा अपि ।

रणा हि क्लेशा-; आत्मपरव्याबाधनात् । तदनुशयित्वात्
सरणा-, सास्रववत् ।

पुन--

-------------------

परिग्रहं प्रहाय तत- प्रतिविरतो भवतीति । इह हेतौ
वस्तुशब्दो वेदितव्यो हेतुवचन- । किलेति

किलशब्द-, परमतं दर्शयति । स्वमतं त्वस्य लक्ष्यते
। सवस्तुका- सस्वभावा- संस्कृता- ।

असंस्कृतास्त्ववस्तुका-; प्रज्ञप्तिसत्त्वादिति ॥७॥

त एव पुन- संस्कृता इति ये सास्रवा अनास्रवा-
पूर्वमुक्ता इति दर्शयति-"ये

सास्रवा उपादानस्कन्धास्ते" इति । `तेषाम्ऽ
इत्यत्राध्याहार्यम् । किं सिद्धमिति । यदर्थापन्नं

तद्विचारयति । उपादानस्कन्धादय- सूत्रेषुक्ता-, तेनेह
ते न व्याख्यायन्ते । सर्वोऽभिधर्म- सूत्रार्थ

इति विस्तरेणोक्तमेतत् । तत्सम्भूतत्वादुपादानस्कन्धा इति
। उपादानसम्भूता- स्कन्धा उपादान-

स्कन्धा-; मध्यपदलोपात् । यथा
तृणसम्भूतोऽग्स्तृणाग्नि-, तुषसम्भूतोऽग्निस्तुषाग्निरिति
।

उपादानानां स्कन्धा उपादानस्कन्धा इति
षष्ठीसमासेनैव मध्यपदलोपमकृत्वान्ये साधयन्ति,

एवं च निदर्शयन्ति-यथा तृणानामग्निस्तृणाग्निरिति ।
युक्तम्, ये सत्त्वसङ्ख्यातास्त उपादान-

स्कन्धा-, क्लेशाभिष्यन्दितकर्महेतुकत्वात्; वाह्यास्तु
भावा- कथमुपादानस्कन्धा- ?

तेऽप्युपादाननिर्वृत्ता-; "कर्मजं लोकवैचित्र्यम्" (अभि^ को^
४.१) इति सिद्धान्तात् ।

तद्विधेयत्वाद्वा राजपुरुषवदिति । यथा राज्ञो विधेय-
पुरुष-, एवमुपादानानां विधेया-

स्कन्धा-; तद्वशेनालम्बनगत्यन्तरप्रवृत्ते- । उपादानानि
वा तेभ्य- सम्भवन्तीति । अर्थकथन-

मात्रमेतत् । पदानि त्वेवं वक्तव्यानि-उपादानानां
सम्भवा हेतवो वा स्कन्धा उपादानस्कन्धा- ।

पुष्पफलवृक्षवत् । यथा पुष्पाणां फलानां वा
सम्भवो हेतुर्वृक्ष-, पुष्पवृक्ष इति वा, तद्वत् ।

अर्हत्स्कन्धा अपि पारसान्तानिकोपादानविधेया-;
विक्रियापादनात् । तेभ्योऽपि पारसान्त-

निकान्युपादानानि
सम्भवन्तीत्यविरुद्धमेषामुपादानस्कन्धत्वम् ।

रणा हि क्लेशा आत्मपरव्याबाधनादिति । ये ह्यात्मानं
परां^श्च व्याबाधन्ते ते रणा-,

युद्धानीत्यर्थ- । तथैव च क्लेशा रणा उच्यन्ते ।
तदनुशयितत्वदिति । तैरनुशयिता उपसेविता

इत्यर्थ- । अथ वा-अनुशयिन- कृतास्तैरनुशयिता-,
तद्भावस्तदनुशयितत्वम्, तस्मात् =

तदनुशयितत्वात् । अथ वा-तेषामनुशयितत्वम्, तस्मात् ।
सरणा- सास्रववत् । सास्रवत्वे

यद्व्याख्यानं तदेवास्य वक्तव्यम् ।

@०२४

दु-खं समुदयो लोको दृष्टिस्थानं भवश्च ते ॥८॥

आर्याणां प्रतिकूलत्वाद् दु-खम् । समुदेत्यस्माद् दु-खमिति
समुदय- । लुज्यत

इति लोक- । दृष्टिरस्मिंस्तिष्ठत्यनुशयनादिति
दृष्टिस्थानम् । भवतीति भव- । इत्येते

सास्रवाणां धर्माणामन्वर्थपर्याया- ॥८॥

"पञ्च रूपादय- स्कन्धा-" (अभि^ को^ १.७) इत्युक्तम्, तत्र-

रूपं पञ्चेन्द्रियाण्यर्था- पञ्चाविज्ञप्तिरेव च ।

पञ्चेन्द्रियाणि
चक्षु--श्रोत्र-घ्राण-जिह्वा-कायेन्द्रियाणि,
पञ्चार्थास्तेषामेव

चक्षुरादीनामिन्द्रियाणां यथास्वं ये पञ्च विषया-
रूपशब्दगन्धरसस्प्रष्टव्याख्या-,

अविज्ञप्तिश्च-इति एतावान् रूपस्कन्ध- ।

तत्र य एते पञ्च रूपादयोऽर्था उक्ता-,

तद्विज्ञानाश्रया रूपप्रसादाश्चक्षुरादय- ॥९॥

-------------------

आर्याणां प्रतिकूलत्वात् दु-खम् इति । हेतुभूता-
स्कन्धा- समुदय-, फलभूता- स्कन्धा

दु-खमिति वर्णयन्ति । लुज्यत इति लोक इति । "अस्मिन्नेव
रोहिताश्च व्याममात्रे कलेवरे

लोकं प्रज्ञपयामि लोकसमुदयं च" (अ^ नि^ २.४८) इति
सूत्रम्, "लुज्यते प्रलुज्यते

तस्माल्लोक-" (सं^ नि^ ४.५२) इति च भगवतैवोक्तम् । लुज्यते
विनश्यतीत्यर्थ- । लुजिरिह

गृहीत-, न लोकि- । नैरुक्तेन तु विधानेन गकारस्य
स्थाने ककार- कृत-, तस्माल्लोक इति

भवति । दृष्टिरस्मिंस्तिष्ठतीति । "ये केचिद् भिक्षव
आत्मत आत्मीयतश्च समनुपश्यन्ति त

इमानेव पञ्चोपादानस्कन्धानात्मन आत्मीयतश्च
समनुपश्यन्ति" ( ) इति

वचनादुपादानस्कन्धा- दृष्टिस्थानम् ।

भवतीति भव इति । सास्रवा एव धर्मा भवशब्देनोक्ता-;
"भव- कतम- ?

पञ्चोपादानस्कन्धा-" ( ) इति वचनात् । एते च दु-खादय-
शब्दा मार्गसत्येऽपि

प्रसज्यन्ते, मार्गसत्यमपि हि संस्कारदु-खतया दु-खम्,
समनन्तरप्रत्ययादिभावेन चास्मात्

सास्रवं वस्तु समुदेति, लुज्यते च, दृष्टिश्च
तदालम्बते, भवति च तदुत्पद्यत इत्यर्थ- ? नैष

दोष-; रूढिं ह्यपेक्षते शब्दप्रवृत्ति- । ये धर्मा-
संस्कारदु-खतया आर्याणां प्रतिकूला

दु-खानिरोधिन- तदुत्पादका- प्रसिद्धा
दृष्टिपुष्टिजनका अनादिमति च संसारे विनश्यन्ति,

भवन्ति तेष्वेवामी दु-खादय आर्यै- सङ्केतिता-, न
मार्गसत्ये । तस्मात् सास्रवा एव धर्मा

दु-खशब्दाद्यभिधेया भवन्ति, नानास्रवा- । न हि
`गच्छतीति गौ-ऽ इत्युक्ते सर्वो गन्ता

गौरित्युच्यते । तस्मात् सूक्तम्-"दु-खं समुदय-" इत्येवमादि
॥८॥

"रूपम्" इति रूपस्कन्ध-। "पञ्च" इति मनैन्द्रिव्युदासार्थम्
। "अर्था-" विषया-। अर्थ्यन्ते ज्ञायन्त इत्यर्थ- । पुन-
"पञ्च" इति ग्रहणं धर्मायतनविषयनिरासार्थम् ।

"तद्विज्ञानाश्रया-" इति । तच्छब्दोऽर्थानपेक्षते ।
तेष्वर्थेषु तेषां वा विज्ञानानि

तद्विज्ञानानि, तेषाश्रयास्तद्विज्ञानाश्रया- ।

"रूपप्रसादा-" इति । रूपाणि च तानि प्रसादाश्च त इति
रूपप्रसादा- । अनेन विशेषणेन

@०२५

रूपशब्दगन्धरसस्प्रष्टव्यविज्ञानानामाश्रयभूता
ये पञ्च रूपात्मका- प्रसादास्ते

यथाक्रमं चक्षु- श्रोत्रघ्राणजिह्वाकाया वेदितव्या- ।
यथोक्तं भगवता-"चक्षुर्भिक्षो,

आध्यात्मिकमायतनं चत्वारि महाभूतान्युपादाय
रूपप्रसाद-" (विभ^ )

इति विस्तर- ।

अथ वा-यान्येतानि चक्षुरादीन्युक्तानि, तद्विज्ञानाश्रया
रूपप्रसादा-

श्चक्षुरादय- । चक्षुर्विज्ञानाद्याश्रया इत्यर्थ- ।
एवं कृत्वा प्रकरणग्रन्थोऽप्यनुवृत्तो भवति-

"चक्षु कतमत् ? चक्षुर्विज्ञानाश्रयो रूपप्रसाद-" ( )
इति विस्तर- ॥९॥

निर्द्दिष्टानि पञ्चेन्द्रियाणि ॥

-------------------

मनैन्द्रियं निरस्तं भवति । मनोऽपि हि
तद्विज्ञानाश्रय-, "पञ्चानां सहजाश्च तै-" (अभि^

१.४३) इति सिद्धान्तात् अनुशयितास्ते, न तु मनो
रूपस्वभावमित्यतो निरस्तम् ।

रूपग्रहणन्त्विह श्रद्धाप्रसादनिरासार्थम् ।
`तद्विज्ञानाश्रया-ऽ इत्यने विशेषणेन च श्रद्धाया

अप्रसङ्ग इति चेत् ? न; बहुव्रीहिकल्पनायां
तत्प्रसङ्गसम्भवात् । रूपग्रहणे तु बहुव्रीहिकल्पना

निवर्तते । न हि रूपमयोऽस्ति प्रसादो यस्य
तद्विज्ञानान्याश्रयत्वेन कल्पेरन् । प्रसादग्रहणं

पुनरिन्द्रियग्राह्यवस्तुव्यतिरिक्तरूपप्रसाद
विशेषज्ञापनार्थम् ।

वैभाषिका हि ब्रुवते-भूतविकारविशेषा एवेन्द्रियाणीति
। प्रवचने तु नैवम्, किं

तर्हि ? रूपादिविषयव्यतिरिक्तान्यच्छान्यतीन्द्रियाणि
स्वविज्ञानानुमेयानीन्द्रियाणि येषां

चक्षुरादीन्यधिष्ठानानि दृश्यन्ते ।

तद्विज्ञानाश्रया- इति च
विशेषणमन्योन्यलक्षणसाङ्कर्यनिवृत्त्यर्थम् । यदि हि

रूपप्रसादाश्चक्षुरादय इत्येतावदवक्ष्यत्, चक्षुरपि
श्रोत्रादि प्रासङ्क्ष्यत, श्रोत्रादि वा चक्षु- ।
यतस्त्वेवं

विशेष्यते-रूपविज्ञानाश्रयो रूपप्रसादस्तच्चक्षुरिति,
अतो लक्षणसाङ्कर्य न भवति । न हि

श्रोत्रमन्यद् वेन्द्रियं रूपविज्ञानस्याश्रय- । एवं
यावत् कायविज्ञानाश्रयो यो रूपप्रसादस्तत्

कायेन्द्रियमिति वक्तव्यम् । यथोक्तं भगवतेति ।
एतद्व्याख्यानं सूत्रानुगतमित्यभिप्राय- ।

कथमिति ? आध्यात्मिकमिति । विज्ञानाश्रय इत्यर्थ- ।
आत्मशब्दो हि चित्तम्, आत्मा इत्युपचर्यत

इति वक्ष्यते । आत्मन्यधि अध्यात्मम् । अध्यात्ममेव
आध्यात्मिकम् । आत्मनि चित्तलक्षणे

कर्त्तव्ये हेतुरित्ययमर्थ आध्यात्मिकशब्देनोच्यते ।
विज्ञानाश्रय इति यावदुक्तं भवति ।

अथ वा यानीति । विस्तर--अथ वा
तच्छब्देनेन्द्रियाण्यभिसम्बध्यन्ते । चक्षुर्विज्ञानम्,

श्रोत्रविज्ञानमित्येवमादि । प्रवचने प्रसिद्धमेतद् । न तु
रूपविज्ञानम्, शब्दविज्ञानमिति । लोके

तु कदाचिदेवं भवेत् । तस्मादिदं
व्याख्यानान्तरमाश्रीयते । तस्मादाह-एवं च कृत्वा

प्रकरणग्रन्थोऽप्यनुवृत्त इति । विस्तर--
कथमिहासिद्धमसिद्धेन साध्यते, चक्षुरेव ह्यसिद्धम्,

तदसिद्धौ चक्षुर्विज्ञानमप्यसिद्धम्, कथं तत् तेन
तदाश्रयतया साध्यते ? सिद्धा एव ते पञ्च

विशेषा-, परस्परविशेषोपलक्षणार्थं तु
वयमेतैश्चक्षुरादिभिस्तान् विशेषयन्तो दर्शयाम- ।
एतदुक्तं

भवति-एतस्यान्यस्यैकस्य स्वयंवेद्यस्य विज्ञानविशेषस्य
य आश्रयो रूपप्रसादस्तच्चक्षु-

@०२६

अर्था- पञ्च निर्द्देश्या-, तत्र तावत्-

रूपं द्विधा,

वर्ण-, संस्थानं च । तत्र वर्णश्चतुर्विधो नीलादि- ।
तद्भेदा अन्ये । संस्थानमष्टविधं

दीर्घादि विसातान्तम् ।

तदेव रूपायतनं पुनरुच्यते -

विंशतिधा,

तद्यथा-नीलम्, पीतम्, लोहितम्, अवदातम्, दीर्घम्, ह्रस्वम्,
वृत्तम्,

परिमण्डलम्, उन्नतम्, अवनतम्, सातम्, विसातम्, अभ्रम्,
धूम-, रज-, महिका, छाया, आतप- आलोक-,
अन्धकारमिति । केचित् नभश्चैकवर्णमिति एकविंशतिं

सम्पठन्ति ।

तत्र सातम् = समस्थानम् । विसातम् = विषमस्थानम् ।
महिका = नीहार- ।आतप- =

सूर्यप्रभा । आलोक- = चन्द्रतारकाग्न्योषधिमणीनां
प्रभा । छाया = यत्र रूपाणां दर्शनम् ।

विपर्ययादन्धकारम् । शेषं सुगमत्वान्न विपञ्चितम् ।

अस्ति रूपायतनम्-वर्णतो विद्यते न संस्थानत-,
नीलपीतलोहितावदातच्छा-

-------------------

रिन्द्रियम् । एवं यावदेतस्य पञ्चमस्य स्वयंवेद्यस्य
विज्ञानविशेषस्य य आश्रयो रूपप्रसादस्तत्

कायेन्द्रियमिति नासिद्धेनासिद्धस्य साधनम् ॥९॥

"रूपं द्विधा" इति । चक्षुषोऽर्थो वर्णसंस्थानभेदाद्
द्विप्रकार- । लोकप्रतीतत्वात्

तस्य स्वलक्षणमनुक्त्वा प्रभेद एव कथ्यते ।
वर्णश्चतुर्विधो नीलादिरिति । नीललोहितपीतावदाता

वर्णा- । तद्भेदा नान्य इत्यभ्रादय- ।

अपरे व्याचक्षते-तद्भेदा अन्य इति
नीलादिवर्णचतुष्टयसम्पर्कविशेषात् काकाण्ड-

वर्णादयोऽपि जायन्ते, न केवलमभ्रादय इति ।
संस्थानमाकृतिविशेष- ।

पुनस्तदेवान्तर्गणिकेन भेदेन भिद्यते-"विंशतिधा" इति ।
तद्यथा-संस्थानमष्टविधं

दीर्घादिविसातान्तम्, शेषो द्वादशविधो वर्ण इति
विंशतिधा । नभश्चैकवर्णमिति । यद् दूरतो
वैदूर्यमित्याकारं दृश्यते । वृत्तं वर्तुलम् ।
परिमण्डलं चक्रलम् । उन्नतं स्थूलादिरूपम् । अवनतं

निम्नरूपम् । यत्र रूपाणां दर्शनमिति वचनं
छायान्धकारयोर्नानाकरणप्रदर्शनार्थम् । न
विपञ्चितं

न विभक्तमित्यर्थ- ।

इदमिह विचार्यते-यदि नीलादिवर्णचतुष्टयभेदा
एवाभ्रादयो न तद्व्यतिरिक्ता भवन्ति,

यथेह काकाण्डादिवर्णा नोक्तास्तथाभ्रादयोऽपि न
वक्तव्या इति ? नैतद् व्याख्यानकारै-

र्विचारितम् । शक्यं त्वेवं
भणितुम्-मायारूपसदृशत्वान्नीलादिभेदभूता अपि
तेऽभ्रादय-

पृथगुक्ता- । तथा हि ते दूरतो भित्तत इव लक्ष्यन्ते,
अभ्याशगमने तु न दृश्यन्ते । मा कस्यचिदेवं

भूत्-नैतत् किञ्चिदस्ति, विमतिर्वा-किमस्त्येतत्, उत
भ्रान्तिमात्रमिति । तद्विपर्याससंशय-

निवृत्त्यर्थमिमेऽभ्रादय उक्ता- । सन्त्येवामी
रूपायतनस्वभावा इति ।

@०२७

यातपालोकान्धकाराख्यम्; अस्ति संस्थानतो व वर्णत-,
दीर्घादीनां प्रदेश- कायविज्ञप्ति-

स्वभाव-; अस्त्युभयथा, परिशिष्टं रूपायतनम् ।

आतापालोकावेव वर्णतो विद्येते इत्यपरे; दृश्यते हि
नीलादीनां दीर्घादिपरिच्छेद

इति ।

कथं पुनरेकं द्रव्यमुभयथा विद्यते ? अस्त्युभयस्य
तत्र प्रज्ञानात् । ज्ञानार्थो ह्येष

विदि-, न सत्तार्थ- । कायविज्ञप्तावपि तर्हि प्रसङ्ग- ।
उक्तं रूपायतनम् ॥

शब्दस्त्वष्टविध-,

उपात्तानुपात्तमहाभूतहेतुक- सत्त्वासत्त्वाख्यश्चेति
चतुर्विध- । स पुनर्मनोज्ञामनो-

-------------------

दीर्घादीनां प्रदेश इति । दीर्घादिविसातान्तप्रदेश
इत्यर्थ- । कतरोऽसौ प्रदेश- ? इत्याह-

कायविज्ञप्तिस्वभाव इति । कायविज्ञप्तिर्हि कदाचिद्दिर्घा,
कदाचिद्ध्रस्वा, कदाचिद् यावद्विसातेति

कीदृशी पुन- सावगन्तव्या ?
तदालम्बनचित्तसमुत्थापितं यत् कायकर्म ।
अकायकर्मस्वभावं

तु दीर्घादिविसातान्तं निरस्तं बोद्धव्यम् ।
अस्त्युभयथा, परिशिष्टमिति । यन्निरस्तं दीर्घादि,

अभ्रधूमरजोमहिकाश्च ।

दृश्यते हि नीलादीनां दीर्घादिपरिच्छेद इति ।
नीलपीतलोहितावदातच्छायान्धकाराणां

दीर्घादिसंस्थानग्रहणम् । तस्मादेषामपि तृतीयायां
कोट्यामन्तर्भाव इत्यभिप्राय- ।

कथं पुनरेकं द्रव्यमुभयथा विद्यत इति । कथमेकं
द्रव्यं वर्णसंस्थानात्मकं भवति,

वर्णरूपाद्धि संस्थानरूपं द्रव्यान्तरमिति व-
सिद्धान्त- । उभयस्य तत्र प्रज्ञानात् वर्णसंस्थानस्य

तत्र ग्रहणात् । ज्ञानार्थो ह्येष विदिर्न सत्तार्थ इति।
"विद ज्ञाने" ( मा^ धा^ २.५५) इत्येतस्य

धातोर्लुग्विकरणस्यैतद्रूपं विद्यत इति, न तु "विद
सत्तायाम्" (मा^ धा^ ४.६२) इत्येतस्य

धातो- श्यनिवकरणस्यैतद्रूपमित्यर्थ-। ज्ञानं
तत्रोभयाकारं प्रवर्तते, न तु द्रव्यमेकमुभयलक्षण-
मिति वैभाषिकपरिहार- । कायविज्ञप्तावपि तर्हि
प्रसङ्ग इत्याचार्य- । न हि कायविज्ञप्तौ

गृह्यमाणायां वर्णग्रहणं न प्रवर्तते ।

वैभाषिकाणामयमभिप्राय--
नीलादिग्रहणमातपालोकग्रहणं वा
संस्थाननिरपेक्षं

प्रवर्तते, कायविज्ञप्तिग्रहणं तु वर्णनिरपेक्षम्;
परिशिष्टरूपायतनग्रहणं तु वर्णसंस्थानापेक्षं

प्रवर्तत इति । सौत्रान्तिकपाक्षिकस्त्वयमा चार्यो
नैनमर्थं प्रयच्छतीति । न हि चाक्षुषमेतत्

संस्थानग्रहणम्, मानसं त्वेतत् परिकल्पितम् ।
वर्णसन्निवेशविशेष एव हि संस्थानम् । न

संस्थानं नाम द्रव्यं किञ्चिदस्ति; वर्णाग्रहणे
संस्थानग्रहणाभावात् । एतच्च कर्मकोशस्थाने

परीक्षिष्यते ।

सत्त्वासत्त्वाख्यश्चेति वाग्विज्ञप्तिशब्द-
तद्व्यतिरिक्तश्चेत्यर्थ- । सत्त्वासत्त्वसङ्ख्यातश्चेति

केचित् पठन्ति । अयमेवेहार्थोऽभिप्रेत- । यदि हि
`सत्त्वासत्त्वसन्तानज-ऽ इत्ययमर्थोऽभिप्रेतो

भवेत्, सत्त्वाख्यो वाग्विज्ञप्तिशब्दोऽसत्त्वाख्योऽन्य इत्येवं
वक्ष्यमाणकं विवरणं नि-प्रयोजनमेव ।

तस्मात् `सत्त्वासत्त्वाख्यश्चऽ इति पाठ- स्फुट
पठितव्य- । उपात्तमहाभूतहेतुक इति ।

@०२८

ज्ञभेदादष्टविधो भवति । तत्रोपात्तमहाभूतहेतुको
यथा-हस्तवाक्छब्द-, अनुपात्त-

महाभूतहेतुको यथा-वायुवनस्पतिनदीशब्द-, सत्त्वाख्यो
वाग्विज्ञप्तिशब्द-,

असत्त्वाख्योऽन्य- ।

उपात्तानुपात्तमहाभूतहेतुकोऽप्यस्ति शब्द इत्यपरे,
तद्यथा-हस्तमृदङ्गसंयोगज

इति । स तु यथैको वर्णपरमाणुर्न
भूतचतुष्कद्वयमुपादाय वर्तते, तथा नैवैष्टव्य इति
।

उक्त- शब्द- ॥

रस- ।

षोढा,

मधुराम्ललवणकटुकतिक्तकषायभेदात् ॥

चतुर्विधो गन्ध-,

सुगन्धदुर्गन्धयो- समविषमगन्धत्वात् । त्रिविधस्तु
शास्त्रे-सुगन्ध-, दुर्गन्ध-,

समगन्ध इति ।

-------------------

प्रत्युत्पन्नानीन्द्रियाविनिर्भागानि भूतान्युपात्तानि,
अन्यान्यनुपात्तानि । उपात्तानि महाभूतानि

हेतुरस्येत्युपात्तमहाभूतहेतुक- । यथा हस्तवाक्छब्द
इति । यदि सत्त्वसन्तानज इत्यभिप्रेत-,

बाह्योऽपि निर्मितो मानुषाकारो हस्तवाक्छब्दं कुर्यात् । स
चानुपात्तमहाभूतहेतुकस्व-

भावोऽवगन्तव्य-; इन्द्रियविनिर्भागवर्तित्वात् । स च
मानुषीमपि वाचं निर्मातृवशाद् भाषेत ।

वक्ष्यति हि-

"एकस्य भाषमाणस्य भाषन्ते सर्वनिर्मिता- ।

एकस्य तूष्णीम्भूतस्य सर्वे तूष्णीम्भवन्ति ते ॥"

तस्य च बाह्यनिर्मितशब्दस्यानुपात्तमहाभूतहेतुक
इत्यत्र ग्रहणम् । यथा वायुवनस्पति-

नदीशब्द इति । यथाशब्दस्योदाहरणार्थत्वात् ।
सत्त्वाख्यो वाग्विज्ञप्तिशब्दोऽसत्त्वाख्योऽन्य

इति । सत्त्वमाचष्टे सत्त्वाख्य- । वाग्विज्ञप्तिशब्देन हि
`सत्त्वोऽयम्ऽ इति विज्ञायते, तं

वाग्विज्ञप्तिशब्दे वर्जयित्वान्य- शब्दो हस्तशब्दोऽपि
यावदसत्त्वाख्य एव, किमङ्ग असत्त्व-

सन्तानज इति व्याख्यातं भवति ।
तदेवमुपात्तमहाभूतहेतुक- सत्त्वाख्यश्चासत्त्वाख्यश्च
भवति;

अनुपात्तमहाभूतहेतुकोऽपि निर्मितशब्दो
वाग्विज्ञप्तिस्वभाव- सत्त्वाख्य-, तस्यैव हस्तशब्दो

वायुवनस्पत्यादिशब्दश्चासत्त्वाख्य इति चतुर्विध- शब्दो
मनोज्ञामनोज्ञभेदात् पुनरष्टविधो भवति ।

यथैको वर्णपरमाणुरिति न भूतचतुष्कद्वयमुपादाय
वर्तते शब्द-; उपादायरूपत्वाद्

वर्णपरमाणुवदिति भाव- ।

"रस- षोढा" इति । षण्मूलजातिमधिकृत्यैवमुक्तम् ।
रसषट्कस्यान्योन्यसम्पर्क-

विशेषात् त्वतिबहुप्रकारा रसा- सम्भवन्ति ।
एककद्विकत्रिकचतुष्कपञ्चकषट्कसम्पर्कयोगाद्धि

चरके त्रिषष्टी रसा उपदिष्टा- ।

सुगन्धदुर्गन्धयो- समविषमगन्धत्वादिति ।
अनुत्कटोत्कटगन्धत्वादित्यर्थ- । अस्मिन्

पक्षे द्विविधो गन्ध इष्ट- । त्रिविधस्तु शास्त्र इति ।
समगन्धोऽन्यस्तृतीय इत्यर्थ- ।

@०२९

स्पृश्यमेकादशात्मकम् ॥१०॥

स्प्रष्टव्यमेकादशद्रव्यस्वभावम्-चत्वारि महाभूतानि,
श्लक्ष्णत्वम्, कर्कशत्वम्,

गुरुत्वम्, लघुत्वम्, शीतम्, जिघत्सा, पिपासा चेति । तत्र
भूतानि पश्चाद् (१.१२)

वक्ष्याम- । श्लक्ष्णत्वम् = मृदुता । कर्कशत्वम् =
परुषता । गुरुत्वम् = येन भावास्तुल्यन्ते ।

लघुत्वं विपर्ययात् । शीतम् = उष्णाभिलाषकृत् ।
जिघत्सा = भोजनाभिलाषकृत् । कारणे

कार्योपचारात् । यथा-

"बुद्धानां सुख उत्पाद- सुखा धर्मस्य देशना ।

सुखा सङ्घस्य सामग्री समग्राणां तप- सुखम्" ॥
(ध^ प^ १९४) इति ।

तत्र रूपधातौ जिघत्सापिपासे न स्त-, शेषमस्ति ।
यद्यपि वस्त्राण्येकशो न

तुल्यन्ते, सञ्चितानि पुनस्तुल्यन्ते । शीतमुपघातकं
नास्ति, अनुग्राहकं किलास्ति ।

यदेतद् बहुविधं रूपमुक्तम्, तत्र कदाचिदेकेन द्रव्येण
चक्षुर्विज्ञानमुत्पद्यते

यदा तत्प्रकारव्यवच्छेदो भवति । कदाचिद् बहुभिर्यदा न
व्यवच्छेद-, तद्यथा-

सेनाव्यूहमनेकवर्णसंस्थानं मणिसमूहं च दूरात्
पश्यत- ।

एवं श्रोत्रादिविज्ञानं वेदितव्यम् ।

-------------------

अपरे पुनर्व्याचक्षते-`समगन्ध इति तयोरेवैकदेश-ऽ इति ।
स एवार्थो भवति, शब्दमात्रं तु भिद्यते ।

शीतमुष्णाभिलाषकृदिति । सम्भवं प्रत्येवमुच्यते । यो
धर्म उष्णाभिलाषं कुर्यात् तच्छीतं

नामोपादायरूपम् । ग्रीष्मे यद्यपि तत्र कुर्यात्,
तज्जातीयत्वात्तु शीतमेव तदवगन्तव्यम् । कारणे

कार्योपचारादिति । अत्तुमिच्छा जिघत्सा चैतसिको धर्म-,
तस्य कारणम् । अन्तरुदरे कायेन्द्रियेण

य- स्पृश्यते सा जिघत्सा नामोपादायरूपम् ।
यथा-"बुद्धानां सुखमुत्पाद-" इत्यादि ।

अभ्युदयनि- श्रेयससुखकारणत्वाद् बुद्धोत्पादस्य स
सुखमित्युच्यते, तद्वत् । एवं पिपासापि

वक्तव्या । सञ्चितानि पुनस्तुल्यन्त इति
सूक्ष्मगुरुत्वसद्भावादित्यभिप्राय- । अत्रानुमानम्-

`सगुरुत्वं रूपावचरं वस्त्रादि; आधाराधेयभावात्,
कुण्डबदरवद्ऽ इति ।

अनुग्राहकं किलास्तीति । किलशब्दो
वैभाषिकमतद्योतनार्थम् । स्वमतं तु-

`समाधिरेवात्रानुग्राहक-, किमत्र शीतेन परिकल्पितेनऽ
इति । यदा तत्प्रकारव्यवच्छेद इति ।

यदा नीलादिप्रकारनिमित्ताभोग- । एवं
श्रोत्रादिविज्ञानमिति । य एष बहुविध- शब्द उक्त-,

तत्र कदाचिदेकेन द्रव्येण श्रोत्रविज्ञानमुत्पद्यते, यदा
तत्प्रकारव्यवच्छेदो भवति; कदाचिद्

बहुभिर्यदा न व्यवच्छेद-, तद्यथा
तूर्यशब्दसमूहमनेकाकारतारमन्द्रतादिशब्दरूपं
शृण्वत- ।

एवं घ्राणजिह्वाविज्ञाने अपि स्वविषये योज्ये ।

कायविज्ञानं तु परं पञ्चभिरिति । कथम् ?
कदाचिदेकेन द्रव्येणोत्पद्यते यदा

तत्प्रकारव्यवच्छेदो भवति; कदाचिद् द्वाभ्यां
यावत्पञ्चभिर्यदा न व्यवच्छेद- । एकेन च

श्लक्ष्णत्वादिनेति । किमत्र कारणम् ?
कर्कशत्वादीनामन्यभूतचतुष्काश्रितत्वात् ।

@०३०

कायविज्ञानं तु परं पञ्चभि- स्प्रष्टव्यैरुत्पद्यत
इत्येके ।

चतुर्भिर्महाभूतैरेकेन च श्लक्ष्णत्वादिना
सर्वैरेकादशभिरित्यपरे ।

ननु चैवं समस्तालम्बनत्वात् सामान्यविषया- पञ्च
विज्ञानकाया- प्राप्नुवन्ति,

न स्वलक्षणविषया- ? आयतनस्वलक्षणं प्रत्येते
स्वलक्षणविषया इष्यन्ते, न

द्रव्यस्वलक्षणमित्यदोष- ।

इदं विचार्यते-कायजिह्वेन्द्रिययोर्युगपद् विषयप्राप्तौ
सत्यां कतरद् विज्ञानं

पूर्वमुत्पद्यते ? यस्य विषय- पटीयान् । समप्राप्ते तु
विषये जिह्वाविज्ञानं पूर्वमुत्पद्यते;

भोक्तुकामतावर्जितत्वात् सन्तते- ॥१०॥

उक्ता- पञ्चेन्द्रियार्था-, यथा च तेषां ग्रहणम् ॥

-------------------

ननु चैवमिति । विस्तर--यथा चक्षु-
श्रोत्रघ्राणजिह्वाकायविज्ञानालम्बनान्यभिसमस्य

मनोविज्ञानं गृह्णातीति कृत्वा
सामान्यलक्षणविषयं तद् व्यवस्थाप्यते, तथा
नीलपीतलोहिता-

वदातालम्बनानां चतुर्णां चक्षुर्विज्ञानानां तानि
चत्वारि बहुतराणि चालम्बनान्यभिसमस्य

चक्षुर्विज्ञानमेकं गृह्णातीति सामान्यलक्षणविषयं
तत् प्राप्नोति, रूपायतनसामान्य-

लक्षणमस्यालम्बनमिति कृत्वा । तथा
श्रोत्रघ्राणजिह्वाकायविज्ञानान्यपि स्वविषयेषु योज्यानि
।

आयतनस्वलक्षणं प्रतीति । स्वं लक्षणं
स्वलक्षणम्, आयतानां स्वलक्षणम् आयतनस्वलक्षणम्

चक्षुर्विज्ञानविज्ञेयत्वादि रूपायतनत्वादि वा; तत् प्रति
एतेपञ्च विज्ञानकाया- स्वलक्षणविषया

इष्यन्ते प्रवचने । न द्रव्यस्वलक्षणं प्रति ।
स्वलक्षणविषया इष्यन्त इति प्रकृतम् । द्रव्याणां

नीलादिकानां स्वलक्षणं
नीलाद्याकारचक्षुर्विज्ञानादिविज्ञेयत्वम्, नीलाकारादि
वा । न तत्

प्रत्येते पञ्च विज्ञानकाया- स्वलक्षणविषया इष्यन्त
इत्यदोष- । युगपद्विषयसम्प्राप्तविति ।

कायजिह्वेन्द्रिययोर्युगपद्विषयसम्प्राप्ति- सम्भवति ।
द्वयोश्च विज्ञानयोर्युगपत् प्रवृत्तिर्न सम्भवति ।

अत- पृच्छति-कतरद् विज्ञानं पूर्वमुत्पद्यत इति । यस्य
विषय- पटीयान् । यदि

कायेन्द्रियस्य विषय- पटुतर-, कायविज्ञानं
पूर्वमुत्पद्यते । अथ जिह्वेन्द्रियस्य विषय- पटीयान्,

जिह्वाविज्ञानं पूर्वमुत्पद्यते । समे प्राप्ते तु विषये ।
तुल्य इत्यर्थ- । जिह्वाविज्ञानं पूर्वमुत्पद्यते ।

कस्मात् ? भोक्तुकामतावर्जितत्वात् सन्तते- ।
भोजनेच्छाप्रवणत्वादात्मभावस्येत्यर्थ- । `पूर्व

जिह्वाविज्ञानमुत्पद्यतेऽ इति वचनात् `पश्चात्
कायविज्ञानमुत्पत्स्यतेऽ इत्यर्थादुक्तं भवति । तेनात्र

विचार्यते-किं योऽसौ जिह्वाविषयक्षणेन सह प्राप्त-
कायविषयक्षण आसीत्, तत्र

तत्कायविज्ञानमुत्पद्यते ? आहोस्विदन्यस्मिन्
कायविज्ञानविषयक्षण इति ? अन्यस्मिन्नित्याह ।

कथमालम्बननियमो न भिद्यते ? नैष दोष-;
यत्तद्विषयालम्बनं विज्ञानं तदप्रतिसङ्ख्या-

निरोधनिरुद्धम्, अन्यत्तु तत्सदृशं कायविज्ञानमुत्पद्यत
इत्यत- पश्चात् तदुत्पद्यत इत्युच्यते;

जातिसामान्येनैकत्वोपचारात् ॥१०॥

अनेककथाप्रपञ्चव्यवहितत्वान्नष्ट
इवाविज्ञप्तेरुद्देशाधिकार इत्यत इदमुपन्यस्यति-

उक्ता- पञ्चेन्द्रियार्था यथा च तेषां ग्रहणमिति ।
`कदाचिदेकेन द्रव्येण चक्षुर्विज्ञानमुत्पद्यतेऽ

इत्येवमादिना । तेषां तु ग्रहणमिति कर्मणि षष्ठी ॥

@०३१

अविज्ञप्तिरिदानीं वक्तव्या । सेयमुच्यते-

विक्षिप्ताचित्तकस्यापि योऽनुबन्ध- शुभाशुभ- ।

महाभूतान्युपादाय स ह्यविज्ञप्तिरुच्यते ॥११॥

विक्षिप्ताचित्तकस्येति तदन्यचित्तस्यापि ।
अचित्तकस्यापीत्यसञ्ज्ञिनिरोध-

समापत्तिसमापन्नस्यापि ।
अपिशब्देनाविक्षिप्तसचित्तकस्यापीति विज्ञायते ।
योऽनुबन्ध

इति । य- प्रवाह- । शुभाशुभ इति कुशलाकुशल- ।

कुशलाकुशले प्राप्तिप्रवाहोऽप्यस्तीदृश इति
तद्विशेषणार्थमुच्यते-महाभूता-

न्युपादायेति । हेत्वर्थ उपादायार्थ इति वैभाषिका-;
जननादिहेतुभावात् ।

सह्यविज्ञप्तिरिति । हिशब्दस्तन्नामकरणविज्ञापनार्थ- ।
रूपक्रियास्वभावापि सती

विज्ञप्तिवत् परं विज्ञापयतीत्यविज्ञप्ति- । उच्यत इति
आचार्यवचनं दर्शयति ।

-------------------

अविज्ञप्तिरिदानीं वक्तव्येति । "रूपं
पञ्चेन्द्रियाण्यर्था- पञ्चाविज्ञप्तिरेव च" (अभि^

को^ १.९) इत्यविज्ञप्तिरेवावशिष्यते, तस्या
लक्षणनिर्देशावसर इति वक्तव्या ।

"विक्षिप्ताचित्तकस्य" इति केचिदेवं वृत्तिं पठन्ति । अस्मिन्
पाठ एवं सूत्रविग्रह--

विक्षिप्तं नास्ति वा चित्तमस्येति विक्षिप्ताचित्तक- । अथ
वा-विक्षिप्तं चित्तं नास्ति वा

चित्तमस्येति विक्षिप्ताचित्तक- । एकस्य चित्तशब्दस्य लोप- ।

केचिदेवं पठन्ति-विक्षिप्तस्येति । अस्मिन् पाठ
उत्तरपदद्वयस्य बहुव्रीहिं कृत्वा

पश्चादेवं विग्रह--विक्षिप्तश्चाचित्तकश्च
विक्षिप्ताचित्तक- । विक्षिप्त- पुद्गलो विक्षिप्तचित्त इत्यर्थ-
।

विक्षिप्ताचित्तस्येति तदन्यचित्तस्यापीति ।
अविक्षिप्तचित्तादन्यचित्तस्येत्यर्थ- । तद्यथा-

कुशलाया अविज्ञप्ते- समुत्थापकं चित्तं कुशलम्,
तदन्यचित्तोऽकुशलाव्याकृतचित्त-, स इह
विक्षिप्तचित्तोऽभिप्रेत- । अकुशलास्त्वविज्ञप्तेरकुशलं
चित्तं समुत्थापकम्, तदन्यचित्त- कुशला-

व्याकृतचित्त-, स चापि विक्षिप्तचित्तो वेदितव्य- । तस्य
तदन्यचित्तस्यापि । अचित्त-

कस्यापीत्यसञ्ज्ञिनिरोधसमापत्तिसमापन्नस्यापि ।
अपिशब्देनाविक्षिप्तसचित्तकस्यापीति विज्ञायत

इति । एतत्पुद्गलद्वयव्यतिरिक्ततृतीयस्याप्यर्थ- ।

योऽनुबन्ध इति । प्रवाह इति । यो धर्मो नित्यप्रवाहयुक्त
इत्यर्थ- । प्रवाहेण प्रवाही

निर्दिश्यते; प्रवाहोपलक्ष्यत्वात् । अथ
वा-अनुबन्धातीत्यनुबन्ध- । प्रवाह इति च व्याख्यापदं

कृतबहुव्रीहिकम्-प्रवृत्त- प्रकृष्टो वा वाहोऽस्येति
प्रवाहो धर्म- । स एव निर्दिश्यते, न

तत्स्रोत- ।

कुशलाकुशल इति । कुशलाकुशल एवेत्यवधारणम् ।
अव्याकृतो नास्तीत्यर्थ- । एतेन

चक्षुरादयो व्युदस्ता वेदितव्या- ।
प्राप्तिप्रवाहोऽप्यस्तीदृश इति । तत्प्राप्तिरपि विक्षिप्ता-

विक्षिप्ताचित्तस्यापि प्रवाहिणी कुशलाकुशलैव चेति
तद्विशेषणार्थमुच्यते । महाभूतान्यु-

पादायेति । महाभूतहेतुक इत्यर्थ- । यथा
इन्धनमुपादायाग्निर्भवतीत्युक्ते इन्धनहेतुकोऽग्निरिति

गम्यते । जननादिहेतुभावादिति । "जननान्निश्रयात्
स्थानादुपस्तम्भोपबृंहणात्" ( ) ।

जननहेतुस्तेभ्य उत्पत्ते- । निश्रयहेतुर्जातस्य
भूतानुविधायित्वादाचार्यादिनिश्रयवत्, प्रतिष्ठाहेतु-

@०३२

समासतस्तु विज्ञप्तिसमाधिसम्भूतं कुशलाकुशलं
रूपमविज्ञप्ति- ॥११॥

-------------------

राधारभावाच्चित्रकुड्यवत्,
उपस्तम्भहेतुरनुच्छेदहेतुत्वात्,
उपबृंहणहेतुर्वृद्धिहेतुत्वात् । कतमानि

महाभूतान्युपादाय ? किमाश्रयमहाभूतानि ? उताहो
नाश्रयमहाभूतानि ? आश्रयमहा-

भूतानीत्याहु- । तन्नामकरणज्ञापनार्थ इति । यस्माद
रूपक्रियास्वभावापि सती विज्ञप्तिवत् परं

न विज्ञापयति तस्मादविज्ञप्तिरित्यर्थ- ।
`रूपक्रियास्वभावापिऽ इत्युभयविशेषणं किमर्थम् ?

यद्धि वस्तु रूपस्वभावमेव न क्रियास्वभावं तन्न
परं गमयति, तद्यथा चक्षुरादय- । यदपि

क्रियास्वभावमेव न रूपस्वभावं तदपि परं न
गमयति, तद्यथा चेतना । यत्तु उभयस्वभावं तत्

परं गमयति, तद्यथा विज्ञप्ति- । विज्ञप्तिर्हि
स्वसमुत्थापकं चित्तं कुशलाकुशलाव्याकृतं सौम्यं

क्रूरमनुभयमिति वा परं विज्ञापयति । तेन
विज्ञप्तिवदिति विपरीतदृष्टान्तप्रयोग- ।

समासतस्त्विति । विस्तर--शिष्यसुखावबोधार्थं
सङ्क्षेपतो वाक्येन तदविज्ञप्तिरूपं

दर्शयत्या चार्य- । विज्ञप्तिसमाधिसम्भूतं
कुशलाकुशलं रूपमविज्ञप्तिरिति । यथासम्भवमेतद्

योज्यम् । कायवाग्विज्ञप्तिसम्भूतं कुशलं
प्रातिमोक्षसंवरसङ्गृहीतं
नैवसंवरनासंवरसङ्गृहीतं च ।

अकुशलं पुनरसंवरसङ्गृहीतं
नैवसंवरनासंवरसङ्गृहीतं च । समाधिसम्भूतं
तु कुशलमेव ।

तद् द्विविधम्-सास्रवसमाधिसम्भूतं
ध्यानसंवरस्वभावम्, अनास्रवसमाधिसम्भूतमनास्रव-

संवरस्वभावम् । उपादायरूपस्वभावं च न
चित्तचैतसिकादिस्वभावमित्यवगन्तव्यम् ।

ननु चैवं विज्ञप्तिरप्यविज्ञप्ति- प्राप्नोति, साप्युत्तरा
सभागहेतुभूतपूर्वविज्ञप्तिसम्भूता ?

कुशलाकुशलमेवेत्यवधारणाद् विज्ञप्तावप्रसङ्ग- ।
विज्ञप्तिर्ह्यव्याकृतापि सम्भवति । अत एव

दिव्यं चक्षु- श्रोत्रं च समाधिसम्भूतमपि सद्
विज्ञप्तिविपाकजं च रूपं नाविज्ञप्ति- प्रसजति

इति ।

अत्राचार्य- सङ्घभद्र इदमविज्ञप्तिलक्षणं सूत्रं
दूषयति-

"न्यूनं शास्त्रापेतं हानिरतस्या- प्रसज्यते तत्त्वम् ।

अपिशब्दाधिकवचनं विशेष्यमविशेषितं चात्र ॥

अनुबन्धो हि प्रवाहस्तेनैव व्याख्यात- । न चाद्य- क्षण-
प्रवाह-, मा भूदतिप्रसङ्ग- ।

तस्मात् तस्यात्र लक्षणे नास्त्यवरोध इति न्यूनम् ।
प्रवाहस्य चाद्रव्यत्वाद्रव्यमविज्ञप्तिरिति शास्त्रापेतम् ।

समाहितायाश्च नास्ति विक्षिप्तचित्ताचित्तकस्यानुबन्ध इति
सा चाविज्ञप्तिर्न प्रसज्यत

इति हानि- । अविक्षिप्तचित्तकस्य तदनुबन्धान्नैष दोष इति
चेत् ? शुभाशुभाया विज्ञप्तेरविज्ञप्ति-

लक्षणप्रसङ्ग इत्येतस्या- प्रसज्यते तत्त्वम् ।
अचित्तकस्यापीति च अपि-शब्दवैयर्थ्यम्; पूर्वेणैव

कृतत्वात् । विक्षिप्तचित्तकस्यापीत्यनेन हि
सर्वसचित्तकावस्थाग्रहणम् । का पुनरन्यावस्था ?

या द्वितीयेनापिशब्देन सङ्गृह्येतेत्यपिशब्दाधिकवचनम् ।
अचित्तकं चाधिकृत्य शुभोऽविज्ञप्त्य-

नुबन्धो विशेषणीय-, न च व्याख्यानेऽपि विशेषित इति
विशेष्यमविशेषितम् । इदं चापरं

विशेष्यमविशेषितम्-अप्रतिघं रूपमिति ।
एवमनेकदोषदुष्टत्वान्न सम्बद्धमेतल्लक्षणम्" इति ।

अत्र ब्रूम--यत्तावदुक्तम् `न्यूनम्,
प्रवाहस्याविज्ञप्त्युपदेशादाद्य- क्षणो नाविज्ञप्ति-

स्याद्ऽ इति । इदं तावदसौ प्रष्टव्य--कोऽयं प्रवाहो
नाम ? बहुषु क्षणेषु प्रवाह इत्याख्या ।

@०३३

-------------------

यद्येवम्, आद्योऽपि क्षण- प्रवाह- सिध्यति,
प्रथमक्षणप्रभृति बहुषु क्षणेषु प्रवाह इति कृत्वा
।

तथा हि उत्सात् तडागाद्वा
निर्गच्छतामुदकानामाद्योदकावयवप्रभृतिषु
प्रवाहसञ्ज्ञेति नास्त्य-

व्यापिता लक्षणस्य । यदा चानुबध्नातीत्यनुबन्ध
इत्यच्प्रत्ययान्तेन पदेन द्रव्यमेव निर्दिश्यते, तदा
न्यूनताशङ्कापि नास्ति । अत एव शास्त्रापेततादोषोऽपि
परिहतो भवति । अथाप्यनुबन्धन-

मनुबन्ध इति स्रोतोऽभिधीयते, तथाप्यदोष-;
रूपाधिकारात् । प्रवाहवर्तित्वात्तु प्रवाहशब्देन

प्रदर्श्यते । समाहिताया अप्यविज्ञप्तेरग्रहणं न
भवति । सापि हि यद्यपि विक्षिप्तचित्ताचित्तकसन्तानं

नानुबध्नातीति, अविक्षिप्तचित्तकसचित्तसन्तानं
त्वनुबध्नात्येव । अविज्ञप्तिजातिसामान्येन तु

विक्षिप्ताचित्तकस्यापि योऽनुबन्ध- साविज्ञप्तिरित्युच्यते ।

यत् पुनरेतदुक्तम्-`अविक्षिप्तचित्तकस्य तदनुबन्धान्नैष
दोष इति चेद्ऽ इति ।

यद्यविक्षिप्तचित्तकस्य केवलस्य योऽनुबन्ध-
साप्यविज्ञप्तिरिति समाहिताया अविज्ञप्तेस्त्यागो

न भवतीति ब्रवीषि, विज्ञप्तिरपि कुशलाकुशला तथैव
भवतीत्यविज्ञप्तिस्ते प्राप्नोतीति ? स

चाप्यदोष-; शुभाशुभ एवेत्यवधारणात् ।
विज्ञप्तिर्ह्यव्याकृतापि सम्भवतीति न विज्ञप्तिरविज्ञप्ति-

प्रसज्यते । अथ वा-प्रकर्षगतेरेष प्रसङ्गो न
भविष्यति । प्रकर्षेण हि योऽनुबन्ध- सैवाविज्ञप्ति- ।

न च विज्ञप्तिरविज्ञप्तिवत् प्रकर्षेणानुबध्नाति;
अविज्ञप्त्यनिरोधेऽपि तन्निरोधदर्शनात् ।

यदप्युक्तम्-`अपिशब्दाधिकवचनम्ऽ इति, तदप्ययुक्तमुक्तम् ।
तथा हि- एक एवेह

सूत्रे पठितोऽपिशब्द- । वृत्तौ तु तेन पुद्गलद्वयेन
तदर्थ- सम्बध्यत इति द्वि- पुन- पठित- ।

तेनैकेन सूत्रपठितेनापिशब्देन
विक्षिप्तविपरीतमविक्षिप्तम्, अचित्तकविपरीतं च तमेव
सचित्तकं

तृतीयं पुद्गलमविज्ञप्त्याश्रयं ब्रुवन्ना चार्य-
स्वमतञ्च विक्षिप्ताचित्तकपुद्गलद्वयं जातिसामान्येना-

विज्ञप्त्याश्रयं प्रदर्शयन्

इज्ञप्तिचित्तचैत्तेभ्योऽर्थान्तरभूतामविज्ञप्तिमाचष्टे ।
त्रय एव हि पुद्गला

भवन्ति-विज्ञप्तिचित्तविसभागचित्त-,
विज्ञप्तिचित्तसभागचित्त-, अचित्तकश्च । तत्र

विज्ञप्तिचित्तविसभागचित्तो विक्षिप्तचित्त इहाभिप्रेत-,
तस्य वा वाक्कायविज्ञप्तिर्निरुद्धा भवति ।

अचित्तकस्य तु चित्तचैत्ता अपि निरुद्धा इति तत्र
विज्ञप्तेश्चित्तचैतसिककलापाच्चार्थान्तर-

भूतेयमविज्ञप्ति-; यत एभ्योऽनुबन्धिनीत्वेन विशिष्यते ।
तमेवार्थ दर्शयन्नाह-विक्षिप्ताचित्त-

कस्यापि इति । अविक्षिप्तचित्तकस्याविज्ञप्तिर्वर्तत इति
नातिशय-, विज्ञप्तिरपि हि तस्य वर्तते ।

विक्षिप्तचित्तस्यापि तु वर्तत इत्यतिशय-, विज्ञप्तिर्हि तस्य
नास्ति । अविज्ञप्तिस्त्वनुबन्धिनीति

विज्ञप्तेर्विशिष्यते । तथा
अविक्षिप्तचित्तकस्याविज्ञप्तिर्वर्तत इति नातिशय-,
चित्तचैत्ता अपि हि

तस्य वर्तन्त एव । अचित्तकस्यापि तु वर्तत इत्यतिशय-,
तस्य हि चित्तचैत्ता निरुद्धा- ।

अविज्ञप्तिस्त्वनुबन्धिनीति चित्तचैत्तेभ्यो विशिष्यते ।
तदेवं धर्मान्तरविशेषणार्थमविक्षिप्तचित्तो

विक्षिप्ताचित्तकतृतीयभूतस्तेनैकेन
अपि-शब्देनाभिधीयते । अत एव चापिशब्देन `अविक्षिप्त-

सचित्तकस्यापिऽ इत्युक्तमा चार्येण; तृतीयभूतत्वात् ।
इतरथा ह्यपिशब्देनाविक्षिप्तचित्तकस्यापि

इत्येवावक्ष्यत्, सचित्तकस्यापीति वा । तद्यथा-त्रयो लोके
मनुष्या-, एको धनवान् इतरावपि

धनमात्रवन्तौ; तावभिसमीक्ष्य विष्णुमित्रस्य
धनमस्तीत्येकेनोक्तो द्वितीयो वक्ता भवेद्-

देवदत्तयज्ञदत्तयोरपि धनमस्तीति, अपिशब्देन
विष्णुमित्रस्याप्यस्तीति देवदत्तयज्ञदत्तगतेन

@०३४

महाभूतान्युपादायेत्युक्तानि कतमानि भूतानि ?

भूतानि पृथिवीधातुरप्तेजोवायुधातव- ।

इत्येते चत्वार- स्वलक्षणोपादायरूपधारणाद्
धातवश्चत्वारि महाभूतान्युच्यन्ते ।

महत्त्वमेषां सर्वान्यरूपाश्रयत्वेनौदारिकत्वात् । अथ
वा-तदुद्भूतवृत्तिषु पृथिव्यप्तेजो-

वायुस्कन्धेष्वेषां महासन्निवेशत्वात् ।

ते पुनरेते धातव- कस्मिन् कर्मणि संसिद्धा-,
किंस्वभावाश्च ? इत्याह-

धृत्यादिकर्मसंसिद्धा-,

-------------------

द्वैतमिवापन्नेनापिशब्देन स एव विष्णुमित्रो लक्ष्यते, न
त्ववसृज्यत इत्यर्थ-; तेन नात्रापि-

शब्दोऽधिक एव । तद्विदिहापि द्रष्टव्यम् । यत्
पुनरेतदुक्तम्-`अचित्तकं चाधिकृत्य
शुभोऽविज्ञप्त्यनुबन्धो विशेषणीय- `इति,

तदपि न किञ्चित् । अविज्ञप्तिजातिमधिकृत्यैतल्लक्षणं
प्रणीतम् । सा चाविज्ञप्तिजातिरचित्तकस्य

भवतीत्येतावद् विवक्षितम्, किमनेन विशेषितेन !
त्वदीयेऽप्यविज्ञप्तिलक्षणे शुभोऽविज्ञप्त्य-

नुबन्धोऽचित्तकमधिकृत्य न विशेषित--

"कृतेऽपि विसभागेऽपि चित्ते चित्तात्यये च यत् ।

व्याकृताप्रतिघं रूपं सा ह्यविज्ञप्तिरिष्यते" ॥ ( )

इति । एषा च विज्ञप्तिसम्भूता
कुशलैवाविज्ञप्तिरचित्तकस्य सम्भवतीति चतुर्थे

कोशस्थाने ज्ञापयिष्यते ।

यच्च-`अप्रतिघमित्यविशेषितम्ऽ इति, तदपि पश्चाद्
दर्शयिष्याम- । "सप्रतिघा

दश रूपिण-" (अभि^ को^ १.२९) इत्यत्र दशैव धातव-
सप्रतिघा इत्यवधारणादविज्ञप्तिर्धर्म-

धातुपरिपठिता, सा त्वप्रतिघेति सेत्स्यति ।


स्मादिदमास्माकीनमेवमदोषदुष्टमविज्ञप्तिलक्षणमिति

तदेवास्तु ॥११॥

"भूतानि पृथिवीधातु-" इति । विस्तर--धातुग्रहणं
वर्णसंस्थानात्मकपृथिव्यादि-

निरासार्थम् । स्वलक्षणोपादायरूपधारणाद् वा
धातव इति । काठिन्यादिस्वलक्षणं चक्षुराद्यु-

पादायस्वरूपं च दधतीति धातव- । अष्टादश
धातवस्तु स्वसामान्यलक्षणधारणात् । गोत्रार्थो

वा धात्वर्थो धारणार्थमनपेक्ष्य षड्धा
धातुदेशनायाम् । पुनर्भवबीजार्थो वा धात्वर्थ-,
भवं

पुष्णन्तीति कृत्वा । महत्त्वमेषां
सर्वान्यरूपाश्रयत्वेनौदारिकत्वादिति ।
सर्वोपादायरूपाश्रयत्वेन महत्त्वा-

दित्यर्थ- । तदुद्भूतवृत्तिष्विति ।
तैर्महाभूतैरुद्भूता व्यक्ता वृत्तिर्धृत्यादिका येषु त
इमे

तदुद्भूतवृत्तय- = पृथिव्यप्तेजोवायुस्कन्धा-, तेषु ।
एषां महाभूतानां महासन्निवेशत्वात्

महारचनत्वात् । भूतं तन्वन्तीति भूतानि ॥

"धृत्यादिकर्मसंसिद्धा-" इति । धृत्यादिकर्मनिर्देश-
पृथिव्यादिषु शेषानुमानार्थम् ।

उपलादिके हि पृथिवीद्रव्ये
सङ्ग्रहपङ्क्तिव्यूहनदर्शनाच्छेषाणां
जलतेजोवायूनामस्तित्वमनुमीयते ।

अप्सु नौसन्धारणोष्णतेरणकर्मदर्शनात्
पृथिवीतेजोवायूनामस्तित्वम् । अग्निज्वालायां

@०३५

धृतिसङ्ग्रहपक्तिव्यूहनकर्मस्वेते यथाक्रमं
संसिद्धा- पृथिव्यप्तेजोवायुधातव- ।

व्यूहनं पुन- वृद्धि- प्रसर्पणं च वेदितव्यम् ।
इदमेषां कर्म ।

स्वभावस्तु यथाक्रमं

खरस्नेहोष्णतेरणा- ॥१२॥

खर- पृथिवीधातु- । स्नेहोऽब्धातु- । उष्णता तेजोधातु-
। ईरणा वायुधातु- ।

ईर्यतेऽनया भूतस्रोतो देशान्तरोत्पादनात्
प्रदीपेरणवदितीरणा । "वायुधातु- कतम- ?

लघुसमुदीरणत्वम्" ( ) इति प्रकरणेषु निर्दिष्टं सूत्रे
च । तत्तु लघुत्वमुपादाय

रूपमप्युक्तं प्रकरणेषु । अतो य ईरणास्वभावो धर्म-
स वायुरिति कर्मणास्य

स्वभावोऽभिव्यक्त- ॥१२॥

क- पुन- पृथिव्यादिनां पृथिवीधात्वादीनां च
विशेष- ?

पृथिवी वर्णसंस्थानमुच्यते लोकसञ्ज्ञया ।

तथा हि-पृथिवीं दर्शयन्तो वर्णं संस्थानं च
दर्शयन्ति ।

यथा हि-पृथिवीं दर्शयन्ती वर्ण संस्थानं च
दर्शयन्ति ।

यथा पृथिवी, एवम्

आपस्तेजश्च,

वर्णसंस्थानमेवोच्यते लोकसञ्ज्ञया ।

वायुस्तु धातुरेव,

य एव तु वायुधातु- स एव लोके वायुरित्युच्यते ।

तथापि च ॥१३॥

-------------------

स्थैर्यसम्पिण्डनचलनदर्शनात्
पृथिव्युदकवायूनामस्तित्वम् । वायौ
सन्धारणशीतोष्णस्पर्शदर्शनात्

पृथिव्यप्तेजसामस्तित्वमिति वैभाषिका- । व्यूहनं
पुनर्वृद्धि- प्रसर्पणं वेति । वृद्धि- = सम्बन्धाधिका

शरीराङ्कुराद्यवयवोत्पत्ति- । प्रसर्पणम् =
शरीरादीनां प्रबन्धेन देशान्तरोत्पत्ति- ॥

"उष्णता" इति । स्वभावाभिधानेऽपि भावप्रत्यय--उष्ण
एवोष्णतेति । देशान्तरो-

त्पादनात् प्रदीपेरणवदिति । क्षणिकानां नास्ति
देशान्तरगमनम्, यत्रैवोत्पत्तिस्तत्रैव विनाश- ।

तेनैवमुच्यते-देशान्तरोत्पादानस्वभावा भूतस्रोतस
ईरणा; क्षणिकत्वात्, प्रदीपवत् । क्षणिकानि

च भूतानि; रूपत्वात्, प्रदीपवत् । प्रदीपश्च क्षणिक-
प्रसिद्ध इत्युदाहरणम् । कर्मणास्य

स्वभावोऽभिव्यक्त इति । ईरणाकर्मणा लघुत्वं
विशिष्यते-यदीरणात्मकं लघुत्वं स वायुधातुरिति ।
लघुसमुदीरणो वायुधातु- लध्वेव तु यत्तदुपादायरूपम्
॥१२॥

प्रवचने पृथिवीधात्वादय- पृथिव्यादयश्चोक्ता इति ।
अत- पृच्छति-क- पुरेषां

विशेष इति ?

"लोकसञ्ज्ञया" इति । लोकसंव्यवहारेण । वात्येति ।
वातानां समूहो वात्या {१. वस्तुतस्तु घातशब्दस्य
पाशादिगणे पाठात् "पाशादिभ्यो य-" (४.२.४९) इति पा^
सूत्रेण य- प्रत्ययो भवति ।},

ब्राह्मणादिभ्यो यन् (पा^ सू^ ४.२.४२) इति समूहार्थे
यन्प्रत्यय- । स्त्रीत्वाट्टाप्प्रत्यय- ।

@०३६

यथा पृथिवी वर्णसंस्थानमनुच्यते लोकसञ्ज्ञया,
तथा वायुरपि-नीलिका

वात्या, मण्डलिका वात्येति ।

कस्मात् पुनरयमविज्ञप्तिपर्यन्त- `रूपस्कन्ध-ऽ इत्युच्यते ?
रूपणात् । उक्तं

भगवता-"रूप्यते रूप्यत इति भिक्षव-,
तस्माद्रूपोपादानस्कन्ध इत्युच्यते । केन

रूप्यते ? पाणिस्पर्शेनापि स्पृष्टो रूप्यते" इति (अ^ व^
सं^ नि^ २२.७९.८५)

विस्तर- । रूप्यते बाध्यत इत्यर्थ- । तथा
ह्यर्थवर्गीयेषूक्तम्-

"तस्य चेत् कामयमानस्य च्छन्दजातस्य देहिन- ।

ते कामा न समृध्यन्ते शल्यविद्ध इव रूप्यते ॥" (सु^
नि^. अ^ २)

रूपस्य पुन- का बाधना ? विपरिणामोत्पादना ।
प्रतिघातो रूपेणेत्यपरे ।

परमाणुरूपं तर्हि रूपं न प्राप्नोति, अरूपणात् ? न
वै परमाणुरूपमेकं पृथग्

भूतमस्ति । सङ्घातस्थं तु तद् रूप्यत एव ।

अतीतानागतं तर्हि रूपं न प्राप्नोति ? तदपि रूपितं
रूपयिष्यमाणं तज्जातीयं

चेति रूपम्, इन्धनवत् ।

-------------------

तथा ह्यर्थवर्गीयेषूक्तमिति । अथर्वर्गीयाणि
सूत्राणि, यानि क्षुद्रके पठ्यन्ते । तेषूक्तम्-

"तस्य चेत् कामयानस्य" (सु^ नि^, अ^ व^ २) इति ।
विस्तर--तस्यदेहिन- कामयानस्य

छन्दजातस्य यदि कामा विषया न समृध्यन्ते न
सम्पद्यन्ते । शल्यविद्ध इव असौ रूप्यते  

बाध्यत इत्यर्थ- । बाधनार्थपरिच्छिन्नेनानेन
रूप्यतेशब्देन "रूप्यते रूप्यत इति, भिक्षव-"

(सं^ नि^ २२.७९.८५) इत्यत्र सूत्रे रूप्यतेशब्दो बाधनार्थ
एव परिच्छिद्यते । शल्यविद्ध-

कामयानश्च दु-खवेदयितृत्वाद् बाध्यत इति युक्तम् ।
रूपं तु कथं बाध्यते ? अत आह-

विपरिणामोत्पादनेति । विक्रियोत्पादनेत्यर्थ- । तथा च
इहार्थे सति `शल्यविद्ध इव रूप्यतेऽ

इत्यत्रापि यदि विक्रियत इत्यर्थो गृह्यते सुतरामर्थो
युज्यते । प्रतिघात इति । स्वदेशे

परस्योत्पत्तिप्रतिबन्ध- । परमाणुरूपं तर्हीति ।
द्रव्यपरमाणुरूपं न रूपं प्राप्नोति । कस्मात् ?

अरूपणात् । निरवयवत्वे सत्यरूपणादित्यभिप्राय- ।
पक्षद्वयेऽप्येतच्चोद्यमुपन्यस्तम्-

बाधनरूपणे प्रतिघातरूपणे च
द्रव्यपरमाणुर्निरवयवत्वान्न शक्यते रूपयितुमिति । न
वै

परमाणुरूपमेतं पृथग्भूतमस्तीति । एकमिति ग्रहणं
द्रव्यपरमाणुसन्दर्शनार्थम् । पृथग्भूतमसङ्घात-

स्थमित्यर्थ- । तदीदृग्नास्ति । सङ्घातस्थं नित्यं
भवति; "कामेऽष्टद्रव्यकोऽशब्द-" (अभि^ को^ २.२३)

इत्यादिवचनात् । सङ्घातस्थं तद्रूप्यत
एवेत्यर्थादेतदभीष्टं भवति । तद्

द्रव्यपरमाणुरूपं सङ्घातस्थं रूप्यते, बाध्यते
प्रतिहन्यते च ।

अतीतानागतं तर्हीति ।
विस्तर--अतीतानागतमदेशत्वान्न रूप्यते, न बाध्यते,
नापि

प्रतिहन्यते । तदपीति । विस्तर--तदपि
रूपितमित्यतीतबाधनप्रतिघातनार्थेन ।
रूपयिष्यमाण-

मित्युत्पत्तिधर्मकमनागतम् ।
तेनैवार्थद्वयेन-तज्जातीयं
चेत्युत्पत्तिधर्मकजातीयमनुत्पत्तिधर्म-

कमनागतम् । इन्धनवत् । यदपीद्धं
यदपीन्धिष्यमाणं तज्जातीयं च तदपीन्धनम् ।
तज्जातीयं

पुनरिन्धनं यदिन्धनार्थे कल्पितमप्राप्यैवाग्निसमन्तरा
नङ्क्ष्यति ।

@०३७

अविज्ञप्तिस्तर्हि न रूपं प्राप्नोति ? सापि
विज्ञप्तिरूपणाद् रूपिता भवति,

वृक्षप्रचलने च्छायाप्रचलनवत्, नाविकारात् ।
विज्ञप्तिनिवृत्तौ चावज्ञिप्तिनिवृत्ति- स्याद्,

वृक्षाभावे च्छायाऽभाववत् ।

आश्रयभूतरूपणादित्यपरे ।

एवं तर्हि चक्षुर्विज्ञानादीनामप्याश्रयरूपणात्
रूपत्वप्रसङ्ग- ?

विषमोऽयमुपन्यास-; अविज्ञप्तिर्हि च्छायेव वृक्षं
प्रभेव मणिं भूतान्याश्रित्य

वर्त्तते, न त्वेवं चक्षुरादीन्याश्रित्य वर्त्तन्ते
चक्षुर्विज्ञानादीनि । केवलं तूत्पत्तिनिमित्तमात्रं

तानि तेषां भवन्तीति ।

इदं तावदवैभाषिकीयम्-वृक्षमाश्रित्य च्छाया
वर्त्तते, मणिं चाश्रित्य प्रभेति ।

-------------------

अविज्ञप्तिस्तर्हि न रूपं प्राप्नोति । कस्मात् ?
अप्रतिघत्वात् । अप्रतिघत्वेन हि सा न

बाध्यते, नापि प्रतिहन्यते । सापि विज्ञप्तिरूपणादिति ।
विस्तर--विज्ञप्तिरविज्ञप्तिसमुत्थापिका ।

तस्या- सप्रतिघाया रूपणादविज्ञप्तिरपि रूप्यते ।
यथा छायासमुत्थापकस्य वृक्षस्य प्रचलना-

च्छाया प्रचलति तद्वत् । न अविकारादिति । अनेन
प्रतिज्ञादोष उद्ग्राह्यते । परेण ह्येवं

प्रतिज्ञातम्-स्वसमुत्थापकविकारानुविधायिनी अविज्ञप्ति-;
समुत्थाप्यत्वात्, वृक्षच्छाया-

वदिति । सेयं पूर्वाभ्युपगमविरोधिनी प्रतिज्ञा,
अभ्युपगतो हि विज्ञप्तेर्विकारेऽप्यविज्ञप्तेरविकार- ।

तथा हि-अञ्जलिं भङ्क्त्वा कपोतं कुर्वत-
कायविज्ञप्तिर्विक्रियत इत्यभ्युपगम्यते, न

त्वविज्ञप्ति- । तस्मादसाधनमेतत् । विज्ञप्तिनिवृत्तौ
चाविज्ञप्तिनिवृत्ति- स्यादिति । अनेन

धर्मिविशेषविपर्ययोऽप्यस्या- प्रतिज्ञाया उद्ग्राह्यते, यदि
वृक्षच्छायाधर्म इष्यते । वृक्षनिवृत्तौ

छायानिवृत्तिर्दृष्टेति तद्वत् स्यात् ।

अत्र कश्चिद् `न अविकारात्ऽ इति न सम्यगेतदुक्तमिति
दूषयति-`विक्रियत

एवाविज्ञप्तिर्विज्ञप्तिविकारे सति, मृदुमध्याधिमात्रत्वे हि
विज्ञप्तेर्मृदुमध्याधिमात्रता भवत्यविज्ञप्ते-ऽ

इति, तदेतदयुक्तम्; कस्मात् ? उत्पत्तिरेवाविज्ञेप्तेरेवं
भवति मृदुर्मध्याधिमात्रा वा, न तु विकार- ।

उत्पन्नस्य हि धर्मस्य पुनरन्यथोत्पादनं विकार-, तच्च
रूपणमभिप्रेतम् ।

आश्रयभूतरूपणादित्यपर इति । वृद्धाचार्यवसुबन्धु-
। भूतग्रहणाश्रयभूतप्रदर्शनार्थम् ।

अतश्चेतर- प्रसञ्जयति-एवं तर्हि
चक्षुर्विज्ञानादीनामपीति ।
विस्तर--चक्षुराद्याश्रयरूपणात्

तद्विज्ञानानामपि रूपत्वप्रसङ्ग- ।

विषमोऽयमुपन्यास इति । वृद्धाचार्यवसुबन्धुदेशीय-
कश्चित् परिहरति । अविज्ञप्तिहीति ।

विस्तर--छाया वृक्षमुपश्लिष्टाश्रित्य वर्तते, प्रभापि
मणिं तथैव । उत्पत्तिनिमित्तमात्रं तानि

तेषामिति नोपश्लिष्टानीति भाव- ।

तमितर- प्रत्याह-इदं तावदवैभाषिकीयमिति ।
विस्तर--नैतद् वैभाषिकमतम् ।

वैभाषिकमतं तु छायावर्णपरमाणु-
स्वभूतचतुष्कमाश्रित्य वर्तते, न वृक्षम् । तथा
प्रभावर्ण-

परमाणु- स्वभूतचतुष्कमाश्रित्य वर्तते, न मणिम्;
पृथग्द्रव्यत्वादिति । एमनाश्रयकारण-

त्वान्मणिवृक्षयोर्न महाभूताविज्ञप्तिवदुपश्लिष्टे
छायाप्रभे इत्यसामान्यं दृष्टान्तदार्ष्टान्तिकयो- ।

@०३८

छायादिवर्णपरमाणूनां प्रत्येकम्,
स्वभूतचतुष्काश्रितत्वाभ्युपगमात् । सत्यपि च

तदाश्रितत्वे च्छायाप्रभयोर्नाविज्ञप्तिस्तथैवाश्रिता
युज्यते । निरुद्धेष्वपि अविज्ञप्त्याश्रयेषु

महाभूतेषु तस्या अनिरोधाभ्युपगमात् । तस्मात् न
भवत्येष परिहार- ।

अन्ये पुनरत्र परिहारमाहु--चक्षुर्विज्ञानादीनामाश्रयो
भेदं गत- । कश्चिद् रूप्यते

चक्षुरादि-, कश्चिन्न रूप्यते; यथा-मन- । न
त्वेवमविज्ञप्ति- । तस्मादसमान- प्रसङ्ग

इति । अत उपपन्नमेतद्-रूपणाद् रूपमिति ॥१३॥

य एव रूपस्कन्धस्वभावा उक्ता-,

इन्द्रियार्थास्त एवेष्टा दशायतनधातव- ।

आयतनव्यवस्थायां दशायतनानि-चक्षुरायतनम्,
रूपायतनम्, यावत्

कायायतनम्, स्प्रष्टव्यायतनमिति । धातुव्यवस्थायां
त एव दश धातवश्चक्षुर्धातू

रूपधातुर्यावत् कायधातु-, स्प्रष्टव्यधातुरिति ।

उक्तो रूपस्कन्ध-, तस्य चायतनव्यवस्थानम् ॥

-------------------

सत्यपि च तदाश्रितत्व इति विस्तर- । अथापि पारम्पर्येण
तदाश्रितत्वमभ्युपगम्यते-छाया

स्वभूताश्रिता, तानि तु भूतानि वृक्षमाश्रितानि;
प्रभापि स्वभूताश्रिता, तानि च भूतानि

मणिमाश्रितानि; तदनुविधायित्वात् । तथाप्यसामान्यम्;
निरुद्धेष्वप्यविज्ञप्त्याश्रयेषु महाभूतेषु

तस्या अनिरोधाभ्युपगमादिति । "क्षणादूर्ध्वमविज्ञप्ति-
कामाप्तातीतभूतदजा" (अभि^ को^ ४.६)

इति सिद्धान्तात् । तस्मान्न भवत्येष परिहार इति । य
उक्तोऽभूत्-अविज्ञप्तिर्हि छायेव

वृक्षमिति विस्तरेण ।

अन्ये पुनरत्र परिहारमाहुरिति । अयमेवा चार्यस्तन्मतं
समर्थयन्नाह-आश्रयो भेदं

गत इति । द्विविध इत्यर्थ- । कश्चिद् रूप्यते चक्षुरादि-
सप्रतिघत्वात्, कश्चिन्न रूप्यते मनो

विपर्ययात् । तस्मादसमान- प्रसङ्ग इति ।
चक्षुर्विज्ञानादीनामप्याश्रयभूतरूपणाद्
रूपत्वप्रसङ्ग

इति । रूपणाद्रूपमिति । आश्रयरूपादित्यर्थ- ।

अत्र चोदयन्ति-विज्ञप्तिसम्भूताया अविज्ञप्तेरेवं
परिकरेण रूपत्वं भवद् भवेत्,

समाधिसम्भूतायास्तु कथं रूपत्वमिति ?
तज्जातीयत्वात् तदपि रूपम् । किं पुनस्तज्जातीयत्वम् ?

महाभूतान्युपादायेति भाव- ।
तेषामुपादायरूपजननादिहेतुभूतत्वादिति ॥१३॥

"इन्द्रियार्थास्त एव" इति । भगवतो विनेयवशात् तिस्रो
देशना--स्कन्धायतन-

धातुदेशना- । तासु च ये स्कन्धेषु देशिता धर्मास्त
एवायतनधातुषु देशिता- । असंस्कृतास्त्वत्र

केवलमतिरिक्ता- । सर्वश्चाभिधर्म- सूत्रव्याख्यानम् ।
अत इदमुक्तम्-`इन्द्रियार्थास्त एवऽ

इति विस्तरेण । लाघविकश्चायमाचार्य-
वेदनादिस्कन्धलक्षणमनुक्त्वैव लाघवेन रूपस्कन्ध-

स्वभावान् धर्मानायतनधातुषु दर्शयति । इन्द्रियाणि
च इन्द्रियार्थाश्च इन्द्रियार्था- । `त एवऽ

इति विशेषणमन्येन्द्रियनिरासार्थम्, अन्यार्थनिरासार्थं
च । आयतनव्यवस्थायां तु यथासङ्ख्येन

दशायतनानि चक्षुरायतनं रूपायतनं
यावत्कायायतनं स्प्रष्टव्यायतनमिति ।
धातुव्यवस्थायां त

एव दश धातव- चक्षुर्धातू
रूपधातुर्यावत्कायधातु- स्प्रष्टव्यधातुरिति ।

@०३९

वेदनादयो वक्तव्या- । तत्र-

वेदनाऽनुभव-,

त्रिविधोऽनुभवो वेदनास्कन्ध--सुख-, दु-ख-,
अदु-खासुखश्च । स

पुनर्भिद्यमान- षड् वेदनाकाया- चक्षु-संस्पर्शजा
वेदना यावन्मन- संस्पर्शजा वेदनेति ।

सञ्ज्ञा निमित्तोद्ग्रहणात्मिका ॥१४॥

यावन्नीलपीतदीर्घह्रस्वस्त्रीपुरुषमित्रामित्र-
सुखदु-खादिनिमित्तोद्ग्रहणमसौ

सञ्ज्ञास्कन्ध- । स पुनर्भिद्यमान- षट् सञ्ज्ञाकाया
वेदनावत् ॥१४॥

चतुर्भ्योऽन्ये तु संस्कारस्कन्ध-,

रूप-वेदना-सञ्ज्ञा-विज्ञानेभ्यश्चतुर्भ्योऽन्ये तु
संस्कारा- संस्कारस्कन्ध- ।

-------------------

उक्तो रूपस्कन्धस्तस्य चायतनधातुव्यवस्थानमिति । न
सकलस्य रूपस्कन्ध-

स्यायतनधातुव्यवस्थानमुक्तम्; अविज्ञप्तिरूपस्य
वक्ष्यमाणत्वात्, कथमिदमुच्यते-उक्तमिति ।

बाहुलिको निर्देश- । बाहुल्येन
रूपस्कन्धस्यायतनधातुव्यवस्थानमुक्तमित्यर्थ- ।
कतिपय-

मुद्गगुलिकासम्भवेऽपि माषराशिव्यपदेशवत् ।

त्रिविधोऽनुभव इति । अनुभूतिरनुभव- = उपयोग- । कस्य ?
चित्तस्य, पुद्गलस्य वा ।

स च त्रिविध--सुखो दु-खोऽदु-खासुखश्च । वस्तुनो
ह्लाद-परिताप-तदुभयविनिर्मुक्तस्वरूप-

साक्षात्करणस्वभाव- । अनुभूयते वानेन विषय
इत्यनुभव- । अनुभवतीति वानुभव- ।

कायचित्तोपचयापचयतदुभयविनिर्मुक्तावस्था
प्रवृत्तश्चैतसिकविशेषस्पर्शानुभव इत्यपरे ।

"अनुर्लक्षणे" (पा^ सू^ १.४.८४) । स्पर्शचिह्न-,
स्पर्शनिमित्तोऽनुभव इत्यर्थ- । स

वेदनास्कन्ध- ।

"निमित्तोद्ग्रहणात्मिका" इति । निमित्तं
वस्तुनोऽवस्थाविशेषो नीलत्वादि, तस्योद्-

ग्रहणम् = परिच्छेद-, तदात्मिका तत्स्वभावा ।
दु-खादीत्यादिशब्देन लोहितादीनां ग्रहणम् ।

असौ सञ्ज्ञास्कन्ध- । यदि परिच्छेदात्मिका सञ्ज्ञा,
तत्सम्प्रयोगे निमित्तमुद्गृह्णन्तीति पञ्चापि

विज्ञानकाया विकल्पका- स्यु- ? न स्यु-; न हि
पञ्चविज्ञानसम्प्रयोगिणी सञ्ज्ञा पट्वी ।

मनोविज्ञानकायसम्प्रयोगिणी तु पट्वीति तदेव
विकल्पकमुक्तम् । षट् सञ्ज्ञाकाया वेदनावदिति ।

यथा चक्षु-संस्पर्शजा वेदनेति विस्तरेणोक्तम्, तथा
चक्षु-स्पर्शजा सञ्ज्ञेति विस्तरेण वक्तव्यम् ॥१४॥

"चतुर्भ्योऽन्ये" इति । चतुर्भ्य- स्कन्धेभ्य-,
स्कन्धाधिकारात् । रूपस्कन्धादिभ्यस्त्रिभ्य

उक्तेभ्यो
विज्ञानस्कन्धाच्चोद्दिष्टवक्ष्यमाणकाच्चतुर्भ्योऽन्ये
संस्कारा- "संस्कारस्कन्ध-" । सूत्रे

षट् चेतनाकाया इत्युक्तमिति । "संस्कारस्कन्ध- कतम- ?
षट् चेतनाकाया-" ( )

इति । अभिसंस्करणे प्रधाना इति । `एवं चैवं च स्याम्ऽ
इत्यभिसंस्करणे प्रधाना-; "कर्महेतू-

पपत्तय-" इति वचनात् । छन्दप्राप्त्यादयस्तु
चेतनानुविधायित्वात् तदाकारहेतुभावानुविधानत-

संस्कारस्कन्ध एव वेदितव्या- । तदेवं सति संस्करणे
प्रवृत्तो धर्मराशि- संस्कार इत्युक्तं

भवति ।

@०४०

भगवता तु सूत्रे "षट् चेतनाकाया-" (सं^ नि^)
इत्युक्तम्; प्रधान्यात् ।

सा हि कर्मस्वरूपत्वादभिसंस्करणे प्रधाना । अत
एवोक्तं भगवता-"संस्कृतमभि-

संस्करोति तस्मात् संस्कारा उपादानस्कन्ध इत्युच्यते"
(सं^ नि^ २२.७८.८५)

इति । अन्यथा हि शेषाणां चैतसिकानां विप्रयुक्तानां
च संस्काराणां स्कन्धासङ्ग्रहाद्

दु-खसमुदयसत्यत्वं न स्यादिति परिज्ञापरिहाणे न
स्याताम् । उक्तं च भगवता-

"नाहमेकधर्ममपि अनभिज्ञायापरिज्ञाय
दु-खस्यान्तक्रियां वदामि" इति । एवम्

"अप्रहाय" ( ) इत्युक्तम् ।

तस्मादवश्यमेषां
संस्कारस्कन्धसङ्ग्रहोऽभ्युपगन्तव्य- ॥

एते पुनस्त्रय- ।

वेदना-सञ्ज्ञा-संस्कारस्कन्धा-
आयतनधातुव्यवस्थायाम्-

धर्मायतनधात्वाख्या- सहाविज्ञप्त्यसंस्कृतै- ॥१५॥

-------------------

अपरे पुनराहु--संस्कृताभिसंस्करणे चेतनाया-
प्राधान्यमुक्तम्, अत- सूत्रे

चेतनाग्रहणम् ।
सम्प्रयुक्तविप्रयुक्तसंस्कृतधर्मसङ्ग्रहेण तु
प्राधान्यादयमेव स्कन्ध- संस्कारस्कन्ध-

उक्त-, संस्कृतराशिरिति कृत्वा ।
संस्कृतमभिसंस्करोतीति भाविन्या सञ्ज्ञयानागतं
स्कन्धपञ्चकं

संस्कृतमित्युक्तम् । अन्यथा हीति । विस्तर--यदि
यथासूत्रनिर्देशम्, चेतनैव केवला संस्कार- स्कन्ध
इष्यते, नान्ये । शेषाणां छन्दादीनां चैतसिकानां
प्राप्त्यादीनां च चित्तविप्रयुक्तानां

स्कन्धासङ्ग्रहात् । रूपादिषु स्कन्धेषु
रूपणादिलक्षणाभावेनासङ्ग्रहात्, संस्कारस्कन्धे
चैवं

सूत्रे यथारुतग्रहणेनासङ्ग्रहादिति
स्कन्धेष्वसङ्ग्रहात् । दु-खसमुदयसत्यत्वं न स्यादिति
परिज्ञाप्रहाणे

न स्याताम् । परिज्ञा दु-खस्य, प्रहाणं समुदयस्य ।
अनभिज्ञाय लौकिकेन मार्गेण, अपरिज्ञाय

लोकोत्तरेण । अथवा-अनभिज्ञाय दर्शनमार्गेण,
अपरिज्ञाय भावनामार्गेण । एवमप्रहायेत्युक्त-

मिति सूत्रान्तरम् । नाहमेकधर्ममप्यपरिज्ञायाप्रहाय
दु-खस्यान्तक्रियां वदामीति । दु-खनिरोधं

वदामीत्यर्थ- । ननु चाकाशाप्रतिसङ्ख्यानिरोधौ
लोकोत्तरेण मार्गेण न परिज्ञायेते, अथ च

दु-खस्यान्तक्रियेष्यते; सङ्क्लेशवस्त्वभिसन्धिवचनात् ?
सौत्रान्तिकदर्शनेन च प्रज्ञप्ति-

सत्त्वाददोष- । न हि तौ सङ्क्लेशवस्तू, किमनयो-
परिज्ञेयत्वेन । निरोधमार्गसत्ये अपि तर्हि न

सङ्क्लेशवस्तू इति न परिज्ञेये स्याताम् ?
दु-खसमुदय-सत्यसम्बन्धसद्भावात् तर्यो- परिज्ञेयत्वं

व्यवस्थाप्यते । तथा हि योगिन एवं विचारयन्ति-अस्य
सहेतुकस्य दु-खस्य को निरोध- ?

केन चोपायेन स निरोध- प्राप्यते ?, इति निरोधमार्गसत्ये
अपि परिजानन्ति । न त्वाकाशाप्रति-

सङ्ख्यानिरोधयोर्दु-खेन सम्बन्ध इति न तौ परिजानन्ति ।
प्रयोगावस्थायां तु लौकिकेन ज्ञानेन

तावपि सामान्यरूपेण `सर्वधर्मा अनात्मान-ऽ इति


"धर्मायतनधात्वाख्या-" इति । आयतनं च
धातुश्चायतनधातु-, धर्मश्चासावायतन-

धातुश्च धर्मायतनधातु-, तदाख्यैषां त इमे
धर्मायनघात्वाख्या- । के ?
वेदनासञ्ज्ञासंस्कारस्कन्धा- ।

"सहाविज्ञप्त्यसंस्कृतै-" इति । सहाविज्ञप्त्या
सहासंस्कृतैश्चाकाशादिभि- । आयतन-

@०४१

इत्येतानि सप्त द्रव्याणि धर्मायतनं
धर्मधातुश्चेत्याख्यायन्ते ॥१५॥

विज्ञानं प्रतिविज्ञप्ति-,

विषयं विषयं प्रति विज्ञप्तिरुपलब्धिर्विज्ञानस्कन्ध
इत्युच्यते । स पुन- षड्

विज्ञानकाया- चक्षुर्विज्ञानं यावन्मनोविज्ञानमिति ।

य एष विज्ञानस्कन्ध उक्त आयतनव्यवस्थायाम्,
मनआयतनं च तत् ।

धातुव्यवस्थायां स एव-

धातव- सप्त च मता-,

कतमे सप्त ?

षड् विज्ञानान्यथो मन- ॥१६॥

चक्षुर्विज्ञानधातुर्यावन्मनोविज्ञानधातुर्मनोधा तुश्च
। एवमत्र पञ्च स्कन्धा-, द्वादशा-

यतनानि, अष्टादश धातवो निर्दिष्टा भवन्ति ।
अविज्ञप्तिवर्ज्यो रूपस्कन्धो दशायतनानि

दश धातव- । वेदनादय-
स्कन्धास्त्रयोऽविज्ञप्तिरसंस्कृतानि च धर्मायतनं
धर्मधातुश्च ।

विज्ञानस्कन्धो मनआयतनं षड् विज्ञानधातवो
मनोधातुश्चेति ॥१६॥

ननु च षड् विज्ञानकाया विज्ञानस्कन्ध इत्युक्तम् । अथ
कोऽयं पुनस्तेभ्योऽन्यो

मनोधातु- ? न खलु कश्चिदन्य-, किं तर्हि ? तेषामेव

षण्णामनन्तरातीतं विज्ञानं यद्धि तन्मन- ।

यद्यत् समनन्तरनिरुद्धं विज्ञानं तन्मनोधातुरित्युच्येत
। तद्यथा स एव पुत्रोऽन्यस्य

-------------------

देशनायां धर्मायतनमिति, धातुदेशनायां च
धर्मधातुरिति । सप्त द्रव्याणीति । अविज्ञप्यि-,

वेदनास्कन्ध-, सञ्ज्ञास्कन्ध-, संस्कारस्कन्ध-,
आकाशम्, प्रतिसङ्ख्यानिरोध-, अप्रतिसङ्ख्या-

निरोधश्चेति ॥१५॥

"विज्ञानं प्रतिविज्ञप्ति-" इति । विज्ञानस्कन्ध-
प्रतिविज्ञप्तिरित्यर्थ-; स्कन्धाधिकारात् ।

प्रतिर्वीप्सार्थ-, विषयं विषयं प्रतीत्यर्थ- ।
उपलब्धिर्वस्तुमात्रग्रहणम् । वेदनादयस्तु चैतसा

विशेषग्रहणरूपा- । षड् विज्ञानकाया इति । षड्
विज्ञानसमूहा- ।

"षड् विज्ञानान्यथो मन-" इति । षड् विज्ञानधातवो
यथासङ्ख्येन, यच्चक्षुर्विज्ञानं स

चक्षुर्विज्ञानधातु- । एवं यावद् यन्मनोविज्ञानं स
मनोविज्ञानधातु- । समस्तानि त्वेतानि

षण्मनोधातुरिति वेदितव्यम् ॥१६॥
"षण्णामनन्तरातीतं विज्ञानं यद्धि तन्मन-" इति ।
`षण्णाम्ऽ इति निर्धारणे षष्ठी ।

तेषामेव मध्ये, नान्यदित्यर्थ- ।
अनन्तरग्रहणमन्यविज्ञानव्यवहितनिवृत्त्यर्थम् । यद्धि
यस्यानन्तर-

मन्यविज्ञानाव्यवहितं तत्तस्याश्रय- ।
अन्यस्यासावाश्रयो यस्य तदव्यवहितम् । अत एवा-

चित्तिकावस्थायां चिरातीतमपि समापत्तिप्रवेशचित्तं
व्युत्थानचित्तस्याश्रयो भवति; विज्ञानान्तरा-

व्यवधानात् ।

@०४२

पित्राख्यां लभते, तदेव फलमन्यस्य बीजाख्याम्,
तथेहापि स एव मनोधात्वाख्यां

लभते ।

एवं तर्हि द्रव्यत- सप्तदश धातवो भवन्ति, द्वादश
वा; षड्विज्ञानधातुमनोधातूना-_

मितरेतरान्तर्भावादिति कस्मादष्टादश व्यवस्थाप्यन्ते
? यद्यप्येवम्; तथापि

षष्ठाश्रयप्रसिद्ध्यर्थ धातवोऽष्टादश स्मृता-
॥१७॥

पञ्चानां विज्ञानधातूनां चक्षुर्धात्वायतनादय-
पञ्चाश्रया- । षष्ठस्य मनोविज्ञान-

धातोराश्रयोऽन्यो नास्ति । अतस्तदाश्रयप्रसिद्ध्यर्थं
मनोधातुरुपदिष्ट- । एवमाश्रया-

श्रितालम्बनषट्कव्यवस्थानेनाष्टादश धातवो
भवन्तीति ।

-------------------

अतीतग्रहणं प्रत्युत्पन्ननिरासार्थम् । मनोविज्ञानं
ह्याश्रयि तस्यामवस्थायां प्रत्युत्पन्नम्,

अतस्तदतीतमिष्यते । तदेव
चैतदुच्यते-षष्ठाश्रयप्रसिद्ध्यर्थमिति ।

विज्ञानग्रहणं वेदनाद्यनन्तरातीतनिवृत्त्यर्थम् ।
`यद्धि तन्मन-ऽ इति जातिनिर्देशान्न

वीप्साप्रयोग- । वृत्तौ तु द्रव्यपदार्थाभिधित्सया
वीप्साप्रयोग- ।

यद्यत् समनन्तरनिरुद्धं विज्ञानं तत्तन्मनोधातुरिति ।
तद्यथा स एवेति । विस्तर--

तद्यथा स एव पुत्रोऽन्यस्य पित्राख्यां लभते तदेव
फलमन्यस्य बीजाख्याम् । तथेहापि स एव

चक्षुरादिविज्ञानधातुरन्यस्याश्रय इति
मनोधात्वाख्यां लभते ।

सप्तदश धातवो भवन्ति द्वादश वेति । य एव
षड्विज्ञानधातव- स एव मनोधातु-, य

एव च मनोधातुस्त एव षड् विज्ञानधातव
इतीतरेतरान्तर्भाव- । यदि षड् विज्ञानधातवो

गृह्येरन्, नार्थो मनोधातुनेति सप्तदश धातवो भवन्ति ।
यदि मनोधातुर्गृह्येत, नार्थ- षड्विज्ञान-

धातुभिरिति द्वादश धातवो भवन्ति ।

"षष्ठाश्रयप्रसिद्ध्यर्थम्" इति । पञ्चानां
विज्ञानधातूनामाश्रयप्रसिद्धिर्नाङ्गीक्रियते;

चक्षुरादिष्वाश्रयसम्भवात् । मनोविज्ञानाश्रयो
नास्तीति तदाश्रयप्रसिद्ध्यर्थं मनोधातुर्व्यवस्थाप्यते
।

आश्रयादिषट्कव्यवस्थानेन अष्टादश धातवो भवन्ति
। आश्रयषट्कं चक्षुरादि मनोऽन्तकम्, आश्रितषट्कं
चक्षुर्विज्ञानादि मनोविज्ञानान्तम्, आलम्बनषट्कं
रूपादिधर्मान्तमिति । योगाचार-

दर्शनेन तु षड्विज्ञानव्यतिरिक्तोऽप्यस्ति मनोधातु- ।
ताम्रपर्णीया अपि हृदयवस्तु मनोविज्ञान-

धातोराश्रयं कल्पयन्ति, तच्चारूप्यधातावपि विद्यत
इति वर्णयन्ति । आरूप्यधातावपि हि

तेषां रूपमभिप्रेतम् । आरूप्य इति च ईषदर्थे आङ्,
आपिङ्गलवदिति ।

चरमं चित्तमिति । निरुपधिशेषनिर्वाणकाले । न मनो
भविष्यतीति । न मनोधातु-

र्भविष्यतीत्यर्थ- । न हि तदस्तीति । नोत्पद्यत इत्यर्थ-
। न; तस्यापि मनोभावेनेति । विस्तर--

नैतदेवम्, कस्मात् ? तस्यापि चरमचित्तस्य
मनोभावेनाश्रयत्वेनावस्थितत्वात् । अन्यकारणवै-

कल्यादिति । पौनर्भविककर्मक्लेशकारणवैकल्यात् ।
नोत्तरविज्ञानसम्भूतिरिति । न पुनर्भव-

प्रतिसन्धिविज्ञानमित्यभिप्राय- ।

इदमिह विचार्यते-उक्तमेतत्
`आश्रयाश्रितालम्बनषट्कव्यवस्थानादष्टादश
धातवो

भवन्तिऽ इति । आश्रितषट्कं तावद् व्यवस्थाप्यते-
चक्षुर्विज्ञानधातुर्यावन्मनोविज्ञानधातुरिति ।

@०४३

अर्हतस्तर्हि चरमं चित्तं न मनो भविष्यति, नहि तदस्ति
यस्य तत् समन्तरातीतं

स्यादिति ? न; तस्यापि मनोभावेनावस्थितत्वात् ।
अन्यकारणवैकल्यात्तु

नोत्तरविज्ञानसम्भूति- ॥१७॥

तत्र स्कन्धै- सर्वसंस्कृतसङ्ग्रह--उपादानस्कन्धै-
सर्वसास्रवाणाम्, आयतन-

धातुभि- सर्वधर्माणाम् ।

-------------------

किमस्याश्रितषट्कस्य यथासङ्ख्यमाश्रयष्टषट्कं
व्यवस्थाप्यते-चक्षुर्विज्ञानधातोराश्रय-

श्चक्षुर्धातुर्यावन्मनोविज्ञानधातोर्मनोधातुराश्रय
इति ? ओमित्याह । यदा चाह-चक्षुस्तत्सभागं

भवति, तत् कस्याश्रय- ? न कस्यचित् । कथं
तर्हीदमुक्तम्-चक्षुर्विज्ञानधातोश्चक्षुर्धातुराश्रय

इत्यादि ? आश्रय एव चक्षु-, यस्तु
किञ्चिदनाश्रयस्तत्सभागं चक्षुस्तदपि
तज्जातीयत्वाच्चक्षु-

र्धातुत्वेन व्यवस्थाप्यत एव । एवं
यावत्कायधातुर्वक्तव्य- । मनोधातुरपि किं मनोविज्ञान-

धातोरेवाश्रय- ? नेत्याह ।
चक्षुर्विज्ञानधात्वादीनामपि हि स आश्रय इष्यते ।
तथा हि वक्ष्यति-

"चरमस्याश्रयोऽतीत- पञ्चानां सहजश्च तै-" (अभि^
को^ १.४४) इति ।

किं तर्हीदमुक्तम्-

"षष्ठाश्रयप्रसिद्ध्यर्थं धातवोऽष्टादश स्मृता-"
(अभि^ को^ १.१७) इति ?

नान्येषामाश्रय- स इति कृत्वा षष्ठाश्रयप्रसिद्धिर्न
भवति । षष्ठस्याप्ययमाश्रयो भवति,

सम्भवत- । आलम्बनषट्कमपि,
चक्षुर्विज्ञानधातोरालम्बनं
रूपधातुर्यावन्मनोविज्ञान-

धातोर्धर्मधातुरालम्बनमिति ।

तदिदं विचार्यते-किं यथा चक्षुर्विज्ञानधातोर्यावन्ति
रूपाण्यालम्बनं स रूपधातु-, एवं

यावत्कायविज्ञानधातोर्यावन्ति स्प्रष्टव्यान्यालम्बनं
स स्प्रष्टव्यधातु-, एवं मनोविज्ञानधातोर्यावन्तो

धर्मा आलम्बनं स धर्मधातुरिति ? अत्र स्थविर
आह-सर्वधर्मस्वभावो धर्मधातु- । अष्टादश-

धातुस्वभाव इत्यर्थ- ।
कथमस्याध्यात्मिकबाह्यधातुव्यवस्था सिध्यति,
चक्षुरादयो हि

द्वादशाध्यात्मिका इष्यन्ते, षड् बाह्या इति, यदि हि तेऽपि
धर्मधातावन्तर्भाव्येरन्, साङ्कर्यं

प्राप्नोति ? स्थविर
आह-"पार्यायिकमेषामाध्यात्मिकबाह्यत्वम् ।
विज्ञानानामाश्रयास्ते

चक्षुरादय इत्याध्यात्मिका-, मनोविज्ञानविषयत्वात्तु
बाह्या-" ( ) इति ।

तदेवं नेच्छन्ति वैभाषिका-, सूत्रविरोधात् । एवं हि
सूत्र उक्तम्-`धर्मा भिक्षो

बाह्यमायतनमेकादशभिरायतनैर
सङ्गृहीतमनिदर्शनमप्रतिघम्ऽ ( ) इति । तस्मात्

सप्तद्रव्यको धर्मधातुरेष्टव्य-;
अविज्ञप्तिवेदनासञ्ज्ञासंस्कारस्कन्धाकाश
प्रतिसङ्ख्यानिरोधा-

प्रतिसङ्ख्यानिरोधस्वभावत्वात् । अपरिपूर्णस्तर्हि
मनोविज्ञानधातोरालम्बननिर्देश-, न च

चक्षुर्विज्ञानादीनामपरिपूर्ण आलम्बननिर्देश इष्यते ?
अस्त्वेतदेवम्; किन्तु चक्षुरादीनां षण्णा-

माश्रयत्वेन निर्देशात् चक्षुर्विज्ञानादीनां
चाश्रितत्वेन रूपादीनां च पञ्चानां
पञ्चविज्ञानकाया- ! लम्बनत्वेन निर्देशात् न तेषां
मनोविज्ञानविषयत्वेऽपि धर्मधातौ प्रक्षेप इति
वर्णयन्ति ॥१७॥

समासतस्तु ज्ञातव्य- सर्वसङ्ग्रह इति । आयतनादिभिरपि
सर्वसङ्ग्रह-", न तु समासत-,

किं तर्हि ? विस्तरत- । अयं तु देशनात्रयान्निष्कृष्य
समासत उक्त- । रूपस्कन्धेन रूपस्कन्ध-

@०४४

समासतस्तु ज्ञातव्य--

सर्वसङ्ग्रह एकेन स्कन्धेनायतनेन च ।

धातुना च,

रूपस्कन्धेन मनआयतनेन धर्मधातुना च
सर्वधर्माणां सङ्ग्रहो बोद्धव्य- । स

खल्वेष सङ्ग्रहो यत्र क्वचिदुच्यमानो वेदितव्य--

स्वभावेन,

न परभावेन । किं कारणम् ?

परभाववियोगत- ॥१८॥

वियुक्तो हि परभावेन धर्म- । तस्मान्न येन वियुक्तस्तेनैव
सङ्गृहीतो युज्यते ।

तद्यथा-चक्षुरिन्द्रियं रूपस्कन्धे
चक्षुरायतनधातुभ्यां दु-खसमुदयसत्याभ्यां च

सङ्गृहीतम्; तत्स्वभावत्वात् । नान्यै- स्कन्धादिभि-;
तद्भाववियुक्तत्वात् ।

यस्त्वन्येनान्यस्य सङ्ग्रह उच्यते, यथा सङ्ग्रहवस्तुभि-
पर्षदाम्; स हि कादाचित्क-

साङ्केतिको वेदितव्य- ॥१८॥

ननु चैकविंशत्या धातुभिर्भवितव्यम्, चक्षुषो द्वित्वात्
श्रोत्रघ्राणयोश्च ? न

भवितव्यम् । यस्मात्-

जातिगोचरविज्ञानसामान्याद् एकधातुता ।

-------------------

सङ्गृहीत-, दश चेन्द्रियार्थस्वभावान्यायतनानि
धातवश्च, धर्मायतनधात्वेकदेशश्चाविज्ञप्ति- ।

मन आयतनेन विज्ञानस्कन्ध-, तदेव च मनआयतनम्,
सप्त चित्तधातवश्च सङ्गृहीता- । धर्मधातुना

वेदनासञ्ज्ञासंस्कारस्कन्धा- सङ्गृहीता
धर्मायतनं धर्मधातुश्च । अविज्ञप्तिरिह द्वि-
सङ्गृहीता ।

तद्यथा चक्षुरिन्द्रियमिति । चक्षुरिन्द्रियं
वेदनादिस्कन्धश्रोत्राद्यायतनधातुनिरोधसत्य-

मार्गसत्यस्वभावेन वियुक्तम् । अत एतदुक्तम्-चक्षुरिन्द्रियं
रूपस्कन्धे चक्षुरायतनधातुभ्यां

दु-खसमुदय-सत्याभ्यां च सङ्गृहीतम्,
तत्स्वभावत्वात्; नान्यै- स्कन्धादिभि-, तद्भाववियुक्त-

त्वादिति । महतात्राल्पकं सङ्गृहीतम्, न तु महदल्पकेन
। कथमिति ? रूपस्कन्धो महान्;

सर्वरूपसङ्ग्राहकत्वात् । चक्षुरिन्द्रियमल्पकं
रूपस्कन्धैकदेशत्वात् । रूपस्कन्धेन चक्षुरिन्द्रियं

सङ्गृहीतम्, न तु चक्षुरिन्द्रियेण रूपस्कन्ध-;
चक्षुरिन्द्रियव्यतिरिक्तरूपस्कन्धसद्भावात् । तद्यथा-

हस्तिपदेन पक्षिपदं सङ्गृहीतम्, न तु पक्षिपदेन
हस्तिपदं सङ्गृहीतम्, तद्वत् । समेन तु सममन्योन्यं

सङ्गृहीतम् । तद्यथा चक्षुरिन्द्रियं चक्षुरायतनेन,
चक्षुरायतनमपि चक्षुरिन्द्रियेणेत्ययमभिधर्मनयो

वेदितव्य- ।

यथा सङ्ग्रहवस्तुभि- पर्षदामिति । चत्वारि
सङ्ग्रहवस्तूनि-दानम्, प्रियवादिता,

अर्थचर्या, समानार्थता च । चतस्र-
पर्षद--भिक्षुभिक्षुण्युपासकोपासिका- । तैस्तासां
सङ्ग्रह- ।

स तु कादाचित्क- । कदाचिद्भव- कादाचित्क- ।
कदाचिदासां दीयते, प्रियं चोच्यते । न च

सङ्ग्रह इति । साङ्केतिक- सांव्यवहारिक- ।
स्वभावसङ्ग्रहस्तु पारमार्थिक इत्युक्तम् ॥१८॥

@०४५

द्वित्वेऽपि चक्षुरादीनाम्,

तत्र जातिसामान्यम्; उभयोश्चक्षु-स्वभावत्वात् ।
गोचरसामान्यम्; उभयो-

रूपविषयत्वात् । विज्ञानसामान्यम्;
उभयोरेकचक्षुर्विज्ञानाश्रयत्वात् । तस्मादेक एव

चक्षुर्धातु- । एवं श्रोत्रघ्राणयोरपि योज्यम् ।
शोभार्थं तु द्वयोद्भव- ॥१९॥

एकधातुत्वेऽपि तु चक्षुरादीनां द्वयो- सम्भव-,
आश्रयस्य शोभार्थम् । अन्यथा

हि एकचक्षु- श्रोत्राधिष्ठानैकनासिकाबिलसम्भवात्
महद् वैरूप्यं स्यादिति ॥१९॥

उक्ता- स्कन्धायतनधातव- ॥

-------------------

"जातिगोचरविज्ञानसामान्यादेकधातुता, द्वित्वेऽपि
चक्षुरादीनाम्" इति । अर्थादे-

तदुक्तम्-जात्यादिभेदाद् यथासम्भवं
धातुभेदव्यवस्थानम्, न त्वधिष्ठानभेदादिति । तत्र

चक्षुर्धात्वादीनामन्योन्यं जातिगोचरविज्ञानभेदो
भवति । रूपधात्वादीनां जातिविज्ञानभेद-,

विज्ञानधातूनां जातिगोचरभेद- । मनोविज्ञानस्यापि हि
धर्मधातुरसाधारणो गोचर- । एवं

श्रोत्रघ्राणयोरपि योज्यमिति । जातिसामान्यमुभयो-
श्रोत्रस्वभावत्वात्, गोचरसामान्यमुभयो-

शब्दविषयत्वात्,
विज्ञानसामान्यमुभयोरेकश्रोत्रविज्ञानाश्रयत्वात् ।
तस्मादेक एव श्रोत्रधातु- ।

एवं घ्राणस्यापि योज्यम् ।

कार्यान्तराभावात् तर्हि द्वयानुत्पत्तिप्रसङ्ग- स्याद् ?
इत्यत आह-"शोभार्थं तु

द्वयोद्भव-" इति । एकचक्षु-
श्रोत्राधिष्ठानैकनासिकाबिलसम्भवान्महद् वैरूप्यं
स्यादिति । एकस्य

चक्षु- श्रोत्राधिष्ठानस्य एकस्य च नासिकाबिलस्य
सम्भवात् महद् वैरूप्यं स्यात् । ननु

चोष्ट्रमार्जारोलूकप्रभृतीनां चक्षुरादिद्वयोद्भवेऽपि
न भवत्याश्रयशोभा ? जात्यन्तरापेक्षया न

तेषामाश्रयशोभा, स्वजात्यपेक्षया तु यस्य
चक्षुरादिद्वयमस्ति तस्य तस्यां स्वजातावाश्रयशोभा,

यस्य नास्ति तस्य वैरूप्यमिति अदूष्यमेतत् ।

आचार्यसङ्घभद्रस्त्वस्य सूत्रस्यार्थं
विवब्रे-"शोभार्थमित्याधिपत्यार्थमित्यर्थ- ।

आधिपत्यसम्पन्नो हि लोके शोभत इत्यपदिश्यते । येषां
चेन्द्रियाणाममून्यधिष्ठानानि तेषां

परिशुद्धदर्शनश्रवणघ्राणाद्याधिपत्यं स्यात् । न
हि यथा द्वाभ्यां चक्षुर्भ्यां परिशुद्धं दर्शनं
भवति,

तथैकेन । एवमितरयोरपि । एवं चैषामिन्द्रियत्वं
हीयेततदर्थमेतदुक्तं स्याद्" इति ।

स्फुटोपलन्ध्यर्थमित्यर्थ- । इहापि शक्यमेवं
वक्तुम्-एकमेव परिस्फुटोपलब्ध्याश्रयभूतं

विस्तीर्णं कर्मणोत्पाद्यताम्, किमाश्रयविच्छेदेनेति ।
विभाषायां तु लिखितमेतत् पक्षद्वयम्-शोभार्थं
द्वयोद्भव इत्येक-, व्यक्त्यर्थमित्यपर

इत्थलं प्रसङ्गेन ।

ननु च कर्मवशादिन्द्रियद्वयोत्पत्ति-,
किमन्यदेवोच्यते-शोभार्थं व्यक्त्यर्थं चेति ?

कर्मवशादेवात्रेन्द्रियद्वयोद्भव उक्त- । कथमिति ? एवं
विभक्तावयवाश्रयेणानादिकालाभ्यस्त-

शोभाभिमान- सत्त्वानां प्रवर्तते ।
अतस्तदभिलाषपूर्वकेण स्फुटोलब्ध्यभिलाषपूर्वकेण
च कर्मणा

तदिन्द्रियद्वयमभिनिर्वर्त्यमानं शोभार्थं व्यक्त्यर्थं
चोद्भवतीत्युच्यते ॥१९॥

@०४६

इदं तु वक्तव्यम्-क- स्कन्धायतनधात्वर्थ इति ?

राश्यायद्वारगोत्रार्था- स्कन्धायतनधातव- ।

"यत्
किञ्चिद्रूपमतीतानागतप्रत्युत्पन्नमाध्यात्मिकबाह्यम्,
औदारिकं वा सूक्ष्मं

वा हीनं वा प्रणीतं वा यद्वा दूरे यद्वा अन्तिके, तत्
सर्वमैकध्यमभिसङ्क्षिप्य रूपस्कन्ध

इति सङ्ख्यां गच्छति" (विभ^ १.१.१.२) इति सूत्रे वचनात्
सूत्रे राश्यर्थ- स्कन्धार्थ

इति सिधम् । तत्रातीतं रूपमनित्यतानिरुद्धम् ।
अनागतमनुत्पन्नम् । प्रत्युत्पन्न-

मुत्पन्नानिरुद्धम् । आध्यात्मिकं स्वासान्तानिकम्,
बाह्यमन्यदायतनतो वा । औदारिकं

सप्रतिघं सूक्ष्मम्, अप्रतिघमापेक्षिकं वा ।
आपेक्षिकत्वादसिद्धमिति चेत् ? न-

अपेक्षाभेदात् । यदेवापेक्ष्यौदारिकं न जातु तदपेक्ष्य
सूक्ष्मम्, पितृपुत्रवत् ।

-------------------

"राश्यायद्वारगोत्रार्था- स्कन्धायतनधातव-" इति ।
यथाक्रमं राशिरायद्वारं गोत्रं चार्थ

एषां त इमे राश्यायद्वारगोत्रार्था- । के ?
स्कन्धायतनधातुशब्दा- । अथ वा-राश्यायद्वार-

गोत्रशब्दानामर्था- के ? स्कन्धायतनधातव- । सूत्रे
वचनात् सूत्रे राश्यर्थ- स्कन्धार्थ इति ।

राशेर्योऽर्थ- स स्कन्धस्यार्थ- । तं सूत्रेण
दर्शयति-यत्किञ्चिद् रूपमतीतानागतप्रत्युत्पन्नमिति

विस्तर- । ऐकध्यमिति । एकधैवैकध्यम् ।
अनित्यतानिरुद्धमिति । अनित्यतया संस्कृतलक्षणेन

निरुद्धमित्यर्थ- । अनित्यताग्रहणमन्यनिरोधनिरासार्थम्
। पञ्चविधो हि निरोध--लक्षणनिरोध-,

समापत्तिनिरोध-, उपपत्तिनिरोध-, प्रतिसङ्ख्यानिरोध-,
अप्रतिसङ्ख्यानिरोधश्च । तद्यद्यतीतं

रूपं निरुद्धमित्येवं ब्रूयात्, अविशेषितत्वात्
समापत्तिनिरोधादीनामपि प्रसङ्ग- स्यात् । न च

तैरतीतार्थतेष्यते । समापत्तिनिरोधो ह्यनागतामेव
चित्तचैत्तानाम्, उपपत्तिनिरोधोऽप्येषामेव,

प्रतिसङ्ख्यानिरोध- सास्रवाणामेव, अप्रतिसङ्ख्यानिरोधो
ह्यनुत्पत्तिधर्माणामेवानागतानाम् ।

तस्माल्लक्षणनिरोधग्रहणार्थमिदमनित्यताग्रहणम् ।

अनागतमनुत्पन्नमिति । प्रत्युत्पन्नतामसम्प्राप्तम् ।
प्रत्युत्पन्नमुत्पन्नानिरुद्धमिति । उत्पन्न-
ग्रहणमनागतविशेषणार्थम् ।
अनिरुद्धग्रहणमतीतविशेषणार्थम् । अनागतं
यद्यप्यनिरुद्धं न

तूत्पन्नम् । अतीतमपि यद्यप्युत्पन्नं न त्वनिरुद्धमिति ।
आध्यात्मिकं स्वासान्तानिकमिति ।

चक्षुरादिकं रूपादिकं च । बाह्यमन्यदिति । तदेव
पारसान्तानिकम्, असत्त्वसङ्ख्यातं च ।

आयतनतो वेति । आध्यात्मिकं चक्षुरादिपञ्चकं
स्वपरसन्ततिपतितम्; "द्वादशाध्यात्मिका-"

(अभि^ को^ १.३९) इति वचनात् । बाह्यमन्यद् रूपादिकं
विषयपञ्चकं स्वपरसन्ततिपतितम्

असत्त्वसङ्ख्यातं चाविज्ञप्तिश्च,
बाह्यायतनस्वभावमिति कृत्वा । औदारिकं सप्रतिघमिति
।

परमाणुसञ्चयस्वभावम् । सूक्ष्ममप्रतिघम् ।
अविज्ञप्तिरूपम् । आपेक्षिकं वेति । अपेक्षया वौदारिकं

सूक्ष्मं भवति, तद्यथा-लिक्षामपेक्ष्यौदारिकी यूका,
यूकामपेक्ष्य सूक्ष्मा लिक्षेति । तदेवं सति

सप्रतिघमेवौदारिकं च सूक्ष्मं भवति । अप्रतिघं तु
सूक्ष्ममेव, असञ्चितत्वात् । आपेक्षिकत्वाद-

सिद्धमिति । सैव सूक्ष्मा लिक्षा
वातायनरजोऽपेक्ष्यौदारिकी, सैव चौदारिकी
यूकामपेक्ष्य

सूक्ष्मेत्यव्यवस्थितमौदारिकसूक्ष्मत्वं पारापारवत् ।
कथं हि नामौदारिकं सूक्ष्मं भवति, सूक्ष्मं

चौदारिकमिति ? न; अपेक्षाभेदादिति । अपेक्षया
भेदोऽपेक्षाभेद-; तस्मान्नासिद्धम् ।  

@०४७

हीनम् = क्लिष्टम् । प्रणीतम् = अक्लिष्टम् । दूरम् =
अतीतानागतम् । अन्तिकम् =

प्रत्युत्पन्नम् । एवं यावद् विज्ञानम् ।

अयं तु विशेष--औदारिकं पञ्चेन्द्रियाश्रयं सूक्ष्मं
मानसम् । भूमितो वेति

वैभाषिका- । भदन्त आह-"औदारिकरूपं
पञ्चेन्द्रियग्राह्यम् । सूक्ष्ममन्यत् ।

-------------------

यदेवापेक्ष्यौदारिकं न जातु तदपेक्ष्य सूक्ष्मम् । न
कदाचित् तदेवापेक्ष्यमित्यर्थ- । पितृपुत्रवदिति ।

तद्यथा-देवदत्तस्य पुत्रो यज्ञदत्त-, यज्ञदत्तस्य पुत्रो
विषमणुमित्र-; स यज्ञदत्तो विष्णुमित्रमपेक्ष्य

पिता, देवदत्तमपेक्ष्य पुत्र- । न चापेक्षिकत्वादस्य
पितृपुत्रभावो न सिध्यति; अपेक्षाभेदात् । न

हि स यज्ञदत्तस्तमेव विष्णुमित्रमपेक्ष्य पुत्र-, नापि
तमेव देवदत्तमपेक्ष्य पितेति, तद्वत् । हीनं

क्लिष्टम्; सद्भिस्त्यक्तमिति कृत्वा । प्रणीतमक्लिष्टम्;
क्लेशादूषितत्वात् । दूरमतीतानागतम्;

सन्तानप्रच्युतत्वात् । तदसम्प्राप्तत्वाच्च । अन्तिकं
प्रत्युत्पन्नम्; सन्तानसन्निहितत्वात् । एवं

यावद्विज्ञानमिति । या काचिद् वेदना
अतीतानागतप्रत्युत्पन्ना आध्यात्मिकी वा बाह्या वा

औदारिकी वा सूक्ष्मा वा या वा दूरे या वा अन्तिके तां
सर्वामैकध्यमभिसङ्क्षिप्य वेदनास्कन्ध

इति सङ्ख्यां गच्छति । एवं यावद्विज्ञानं वक्तव्यम्,
यावत् सर्वमैकध्यमभिसङ्क्षिप्य विज्ञानस्कन्ध इति
सङ्ख्यां गच्छतीति । अतीतादित्वमेषां वेदनादीनां
यथा रूपस्य । अयं तु विशेषो वेदनादीनाम् ।

औदारिकं पञ्चेन्द्रियाश्रयं वेदनादिचतुष्कम् ।
अमूर्तत्वात् स्वगतमौदारिकत्वं नास्ति । सूक्ष्मं

मानसम् । भूमितो वेति । औदारिकं सूक्ष्मं च
वेदनादिकम् । औदारिकी कामावचरी वेदना,

सूक्ष्मा प्रथमध्यानभूमिका । औदारिकी
प्रथमध्यानभूमिका, सूक्ष्मा द्वितीयध्यानभूमिका ।
एवं

यावदौदारिक्याकिञ्चन्यायतनभूमिका, सूक्ष्मा
भवाग्रभूमिकेति । यथा वेदना एवं यावद्विज्ञानं

वक्तव्यम् ।

भदन्त इति स्थविर- । कश्चित् सौत्रान्तिक-, तन्नामा वा ।
भगवद्विशेषस्त्वाह-

स्थविरधर्मत्रातोऽसाविति । अत्र वयं ब्रूम--यदि
धर्मत्रातोऽतीतानागतास्तित्ववादी स इति

न सौत्रान्तिक- । न दार्ष्टान्तिक इत्यर्थ- । तथा हि
वक्ष्यति-"भावान्यथिको भदन्तधर्मत्रात- ।

स किलाह-धर्मस्याध्वसु प्रवर्तमानस्य
भावान्याथात्वं भवति, न द्रव्यस्यान्यथात्वम्" इति ।

सौत्रान्तिकदर्शनावलम्बी चायं भदन्तो विभाषायां
लिखित--भदन्त आहेत्येवमादि ।

भदन्तधर्मत्रातोऽपि स्वनाम्नैव विभाषायां
लिखित--भदन्तधर्मत्रात आहेत्येवमादि । तेन

लक्ष्यते-भदन्तधर्मत्रातादन्योऽयं सौत्रान्तिक- कश्चित्
स्थविरो भिक्षुरिति ।

पञ्चेन्द्रियग्राह्यमिति । रूपादिपञ्चकम् ।
सूक्ष्ममन्यच्चक्षुरादिपञ्चकम्, अविज्ञप्तिश्च ।

मनापमिति । मन आप्नोतीति मनआपं मनोज्ञमित्यर्थ- ।
पुन- सन्धिकरणं चात्र द्रष्टव्यम्-

"पूर्वत्रासिद्धम्" (पा^ सू^ ७.२.१) इति ईषदर्थे
नञ्परिग्रहात् किञ्चित्सिद्धमित्येक-

सवर्णदीर्घत्वम् । दूरमदृश्यदेशमिति ।
आधारदेशमाश्रयाधारदेशं चाधिकृत्य । द्रष्टुं
शक्यो दृश्य-,

दृश्यो देशोऽस्येति दृश्यदेशं दृश्याधारदेशम्,
दृश्याश्रयाधारदेशं वा । तद्यथा-कुण्डे बदरम्,

चक्षुरादि वा । तदन्तिकम् । अदृश्यदेशं तु तद्विपरीतं
दूरम् । दूरमदृश्यमिति नोक्तम्, आसन्नमपि

हि किञ्चिदतिसूक्ष्मत्वान्न दृश्यते । न च तद्
दूरमिष्यते, दृश्यदेशत्वात् ।

@०४८

हीनममनापम् । प्रणीतं मनापम् । दूरमदृश्यदेशम् ।
अन्तिकं दृश्यदेशम्; अतीतादीनां

स्वशब्देनाभिहितत्वात् । एवं वेदनादयोऽपि वेदितव्या- ।
दूरान्तिकत्वं तु तेषामाश्रय-

वशात् । औदारिकसूक्ष्मत्वं पूर्ववद्" ( ) इति ।

चित्तचैत्तायद्वारार्थ आयतनार्थ- । निर्वचनं
तु-चित्तचैत्तानामायं तन्वन्तीति

आयतनानि । विस्तृण्वन्तीत्यर्थ- ।

गोत्रार्थो धात्वर्थ- । यथैकस्मिन् पर्वते
बहून्ययस्ताम्ररूप्यसुवर्णादिगोत्राणि

धातव उच्यन्ते, एवमेकस्मिन्नाश्रये सन्ताने वा अष्टादश
गोत्राणि अष्टादश धातव

उच्यन्ते । आकरास्तत्र गोत्राण्युच्यन्ते ।

त इमे चक्षुरादय- कस्याकरा- ? स्वस्या जाते-;
सभागहेतुत्वात् । असंस्कृतं न

धातु- स्यात् । चित्तचैत्तानां तर्हि ? जातिवाचकोऽयं
धातुशब्द इत्यपरे । अष्टादशधर्माणां

जातय- स्वभावा अष्टादश धातव इति ।

१. यदि राश्यर्थ- स्कन्धार्थ-, प्रज्ञप्तिसन्त- स्कन्धा-
प्राप्नुवन्ति, अनेकद्रव्य-

समूहत्वात् राशिपुद्गलवत् ? न; एकस्यापि द्रव्यपरमाणो-
स्कन्धत्वात् ।

२. न तर्हि `राश्यर्थ- स्कन्धार्थ-ऽ इति वक्तव्यम्, न
ह्येकस्यास्ति राशित्वमिति ?

कार्यभारोद्वहनार्थ- स्कन्धार्थ इत्यपरे । प्रच्छेदार्थो
वा । तथा हि वक्तारो भवन्ति-

`त्रिभि-स्कन्धकैर्देयं दास्याम-ऽ इति ।

-------------------

किमर्थ पुनरेवं भदन्तेन व्याख्यायते ? अतीतादीनां
स्वशब्देनाभिहितत्वात् । अन्यथा

हि पुनरुक्तदोष- स्यात् । दूरान्तिकत्वं तु
तेषामाश्रयवशादिति । तेषां वेदनादीनाम्,
अमूर्तत्वेना-

देशस्थत्वात् । तस्मादेवं
वक्तव्यम्-दूरेऽदृश्यमानाश्रया वेदनादय-, अन्तिके
दृश्यमानाश्रया

इति । औदारिकसूक्ष्मत्वं पूर्ववदिति । औदारिकं
पञ्चेन्द्रियाश्रयम्, सूक्ष्मं मानसमिति ।

चितचैत्तानामायम् उत्पत्तिं तन्वन्तीत्यायतनानि । द्वयं
प्रतीत्य विज्ञानस्योत्पत्तिरिति

सर्वेषामायतनत्वसिद्धि- । एकस्मिन्नाश्रये सन्ताने वेति ।
आश्रये = समुदयलक्षणे शरीरे, सन्ताने

वा चित्तादीनां प्रवाहलक्षणे ।

स्वस्या जाते- । किम् ? आकरा इति प्रकृतम् । सभागहेतुत्वात्
। पूर्वोत्पन्नं चक्षु-

पश्चिमस्य सभागहेतुरित्याकरो धातु- । यतो हि
सुवर्णाद्युत्पत्तिस्ते तेषामाकरा- । असंस्कृतं न

धातु- स्यात् । न ह्यसंस्कृतस्यान्यस्य वा सभागहेतु- ।

चित्तचैत्तानां तर्हीति । किम् ? आकरा इति प्रकृतम् ।
द्वयं प्रतीत्य विज्ञानस्योत्पत्तिरिति

सर्वे धातवो विज्ञानस्य ससम्प्रयोगस्य
प्रत्ययोऽवश्यमालम्बनमधिपतिश्चेत्याकरा- ।

राशिपुद्गलवदिति । प्रज्ञप्तिसन्त- स्कन्धा-
राशिशब्दवाच्यत्वात्, धान्यराशिवत्,

पुद्गलवद्वा । स हि प्रज्ञप्तिसन्पुद्गल-
रूपादिप्रज्ञप्तिसन्पुद्गल-;
रूपादिप्रज्ञप्तिकारणनिरपेक्ष्या-

गृह्यमाणस्वभावत्वात्, धान्यराशिवत् ।

कार्यभारोद्वहनार्थ इति । कार्यमेव भार- कार्यभार-,
तदुह्यते तेनेत्युद्वहनम्, कार्य-

@०४९

तदेतदुत्सूत्रम् । सूत्रं हि राश्यर्थमेव
ब्रवीति-"यत्किञ्चिद्रूपमतीतानागत-

प्रत्युत्पन्नम्" (विभ^ १.१.१.२) इति ।
विस्तर--प्रत्येकमतीतादिरूपस्य स्कन्धत्वं

तत्र विज्ञाप्यते-सर्वमेतदतीतादि रूपमेकशो रूपस्कन्ध
इति ? न शक्यमेवं विज्ञातुम्;

"तत् सर्वमैकध्यमभिसङ्क्षिप्य" इति वचनातिरेकात् ।

तस्माद् राशिवदेव स्कन्धा- प्रज्ञप्तिसन्त- ।

रूपीण्यपि तर्ह्यायतनानि प्रज्ञप्तिसन्ति प्राप्नुवन्ति,
बहूनां चक्षुरादिपरमाणूनामाय-

द्वारभावात् ? न; एकश- समग्राणां कारणभावात्
विषयसहकारित्वाद् वा नेन्द्रियं

-------------------

भारस्योद्वहनं कार्यभारोद्वहनम् = शरीरप्रदेश-, स
लोके स्कन्ध इत्युच्यते । अनेनापि कार्यभार

उह्यते; "नामरूपप्रत्ययं षडायतनम्" ( )
इत्यादिवचनात् । तस्मात् स्कन्ध इव स्कन्ध
इत्यौपचारिकशब्द- । प्रच्छेदार्थो वा । अवध्यर्थो
वेत्यर्थ- । रूपप्रच्छेद-, यावद्विज्ञानप्रच्छेद

इति ।

तदेतदुत्सूत्रमिति । तदेतदुभयं कार्यभारोद्वहनार्थ-,
प्रच्छेदार्थश्चेति । उत्क्रान्तं

सूत्रादुत्सूत्रम् । सूत्रं हीति । विस्तरेण
तत्प्रतिपादयति । प्रत्येकमिति विस्तर- । कथम् ? इत्याह-

सर्वमेतदतीतादिरूपमेकश एकैकं रूपस्कन्ध इति ।
समुदायेन समुदायिद्रव्यमुक्तम् । तेषां

ह्यतीतादीनां रूपाणां स राशिरित्यभिप्राय- ।
सूत्रेऽप्येवमेवोक्तम्-"पृथिवीधातु- कतम- ?

केशा रोमाणि" (विभ^ ३.१.१.२) इति । विस्तर--एकैकं
केशादिद्रव्यं पृथिवीधातुरिति

विज्ञायते । अयं च परिहार-
कार्यभारोद्वहनार्थपक्षयोरपि शक्यते वक्तुम् । न
शक्यमेवमिति

विस्तर- । ऐकध्यमभिसङ्क्षिप्येति वचनातिरेकादेकैकं
रूपस्कन्ध इति न शक्यते विज्ञातुम् ।

यदि ह्येवमर्थोऽभविष्यत्, तत् सर्वं रूपस्कन्ध
इत्येवावक्ष्यत्, नार्थम् `एकध्यमभिसङ्क्षिप्यऽ

इति वचनेन ।

तस्माद्राशिवदेव स्कन्धा- प्रज्ञप्तिसन्त इति
स्थापनपक्ष आचार्यस्य । द्रव्यसद्रूपप्रति-

पत्तिस्तु स्कन्धनिर्देशे तत्समुदायित्वादित्यवगन्तव्यम् ।

रूपीण्यपीति । विस्तर--रूपिग्रहणमरूपिविशेषणार्थम्
। अरूपि हि मनआयतनम-

संहतमपि कारणभावं बिभर्ति । रूपीण्यपि
चक्षुरादीन्यायतानि समुदितान्येव चित्तचैत्तायद्वारतां

गच्छन्ति नासमुदितानीति समुदायलक्षणत्वात्
स्कन्धवत्प्रज्ञप्तिसन्ति स्यु- । सञ्चिताश्रयालम्बना

हि पञ्च विज्ञानकाया इति ? न; एकश- समग्राणां
कारणभावादिति । नैतदेवम् । कस्मात् ?

एकश- प्रत्येकं समग्राणां समुदितानां कारणत्वात् ।
यस्माद् बहूनामेषां चक्षुरादिपरमाणूनां

परस्परमपेक्षमाणानामेकैकश- कारणभाव-, न
त्वसंहतानाम् । तद्यथा दार्वाकर्षणे
बहुनामक्रष्टृणां

प्रत्येकमसामर्थ्यम्, समुदितानां तु
परस्परमपेक्ष्यमाणानां सामर्थ्यम् । यथा वा केशा-
पृथग्पृथग-

वस्थिता न समर्थास्तैमिरिकचक्षुर्विज्ञानकरणे,
समुदितास्त्वसंयुक्ता अपि समर्था- । तद्वच्चक्षु-

रादीन्द्रियपरमाणवो रूपादिविषयपरमाणवश्च
चक्षुरादिविज्ञानोत्पादने प्रत्येकमसमर्था-,

समुदितास्तु समर्था- । शक्तिर्हि भावानां
तादृश्यवगन्तव्या ।

विषयसहकारित्वाद्वेति । यदि बहूनामायद्वारभाव इति
समुदायायतनत्वं स्यात्, न

@०५०

पृथगायतनं स्यात् । विभाषायां
तूच्यते-"यद्याभिधर्मिक- स्कन्धप्रज्ञप्तिमपेक्षते, स
आह-परमाणुरेकस्य धातोरेकस्यायतनस्यैकस्य स्कन्धस्य
प्रदेश-; अथ नोपेक्षते, स

आह-परमाणुरेको धातुरेकमायतनमेक- स्कन्ध-" इति ।
भवति हि प्रदेशेऽपि

प्रदेशिवदुपचार-, यथा-पटैकदेशे दग्धे पटो दग्ध
इति ।

किमर्थ भगवान् स्कन्धादिमुखेन त्रिविधां
देशनामारभते ? आह-विनेयानाम्

मोहेन्द्रियरुचित्रैधात् तिस्र- स्कन्धादिदेशना- ॥२०॥

-------------------

द्रव्यायतनत्वम् । इन्द्रियविषयपरमाणूनां
समुदितानामायद्वारभाव इति तत्समुदायायतनत्वं
स्यात्,

न पृथगायतनत्वं स्यात् । इष्यते च पृथगायतनत्वम्;
"द्वादशायतनानि" इति सूत्रात् । साधनं

चात्रोपतिष्ठते-`ये सहकारिणो न तै- सह
समुदायात्मकायतनभूताश्चक्षुरायतनसमुदाय-

द्रव्यपरमाणव-; चक्षुर्विज्ञानकारणत्वात्,
चक्षुरायतनरूपायतनसमुदायद्रव्यपरमाणुवत्, यथा

चक्षुरायतनसमुदायद्रव्यपरमाणव-ऽ । एवं
यावत्कायायतनसमुदायद्रव्यपरमाणवो योज्या- ।

विभाषायां तूच्यत इति । अनेनापि "प्रज्ञप्तिसन्त-
स्कन्धा-" इति व्याचष्टे । अयं तु

विशेष--अद्रव्यसन्तोऽपि ते तत्रोपचारेण प्रदर्श्यन्त इति
विशेषार्थस्तुशब्द- । स्कन्धप्रज्ञप्तिम-

पेक्षत इति । स्कन्ध इति प्रज्ञप्तिमपेक्षते इत्यर्थ- ।
परमाणुरेकस्य धातोरिति । दशानां चक्षुरादीनां

रूपिणां धातूनामन्यतमस्य प्रदेश- ।
एवमायतनानामेषामेवान्यतमस्य रूपस्कन्धस्य च
प्रदेश- ।

कस्मात् ? न हि प्रज्ञाप्तावपेक्षितायां प्रदेशिनिवृत्त-
शब्द- प्रदेशे व्यवस्थाप्यते । अथ नापेक्षते ।

किम् ? स्कन्धप्रज्ञप्तिमित्यधिकृतम् । स आह परमाणुरेको
धातुरिति । विस्तर--स

एकैकस्तेषामायतनधातूनां योऽन्यतम उक्तो
रूपस्कन्धश्च । भवति हि प्रदेशेऽपि प्रदेशिवदुपचार

इति । प्रदेशेऽपि परमाणावन्यतमरूपायतनधातुवद्
रूपस्कन्धवच्चोपचार- । "तत्र तस्येव"

(पा^ सू^ ५.१.११६) इति वति- । यथा पटैकदेशे दग्धे
पटो दग्ध इति । यथा पटशब्द-

समुदाये प्रवृत्त- प्रदेशेऽप्युपचर्यते पटैकदेशे,
तद्वत्स्कन्धशब्दोऽतीतादिरूपसमुदाये वृत्त-

प्रदेशेऽपि परमाणावुपचर्यत इति । स्कन्धा एव
प्रज्ञप्तिस्कन्धो नायतनधातव इति, रूपादीनां

स्कन्धा इति कृत्वा । यदा तु रूपाण्येव स्कन्धा इति
समासस्तदा द्रव्यसन्त- स्कन्धा इत्यभिप्राय- ।

इदमिह विचार्यते-किमत्र कारणं यदिन्द्रियपरमाणूनां
विषयपरमाणूनां च

विज्ञानोत्पत्तये तुल्येऽप्यन्योन्यसापेक्षत्वे न
द्वयानामेषां केवलेन्द्रियपरमाणुवदेकायतनत्वं

व्यवस्थाप्यते ? यस्माचक्षुरिन्द्रियादिपरमाणव- सर्वे
स्वविज्ञानोत्पत्तौ साधारणानि कारणानि

भवन्ति, न तु तथा विषयपरमाणव- । तथा
हि-चक्षुरिन्द्रियपरमाणवो नीलविषय-

विज्ञानोत्पत्तावेव कारणं भवन्ति, न
पीतादिविज्ञानोत्पत्तावपि । नीलविषयपरमाणवस्तु

स्वविज्ञानोत्पत्तावेव कारणं भवन्ति, न
पीतादिविज्ञानोत्पतौ ।
इत्यतश्चक्षुरिन्द्रियपरमाणुभिस्त-

द्विषयपरमाणूनामतुल्यवर्तित्वात्
पृथक्स्थानावस्थितत्वात् न
चक्षूरूपपरमाणूनामेकायतनत्व-

व्यवस्थानत्वं युज्यते । एवं
यावत्कायेन्द्रियस्प्रष्टव्यपरमाणूनामेकायतनत्व
व्यवस्थानं न युज्यत

इति वक्तव्यम् ।

"मोहेन्द्रियरुचित्रैधात्" इति ।
सम्मोहप्रज्ञाधिमोक्षत्रैधादित्यर्थ- ।

@०५१

त्रय- प्रकारास्त्रैधम् । त्रिप्रकार- किल सत्त्वानां
मोह--केचिच्चैत्तेषु सम्मूढा-

पिण्डात्मग्रहणत-, केचिद् रूप एव, केचिद् रूपचित्तयो- ।

इन्द्रियाण्यपि त्रिविधानि-तीक्ष्णमध्यमृद्विन्द्रियत्वात् ।

रुचिरपि त्रिविधा-सङ्क्षिप्तमध्यविस्तरग्रन्थरुचित्वात् ।
तेषां यथाक्रमं तिस्र-

स्कन्धायतनधातुदेशना इति ॥२०॥

किं पुन- कारणं चैतसिका एकत्र
संस्कारस्कन्धनिक्षिप्ता-, वेदनासञ्ज्ञे तु पृथक्

स्कन्धीकृते ? इत्याह-

विवादमूलसंसारहेतुत्वात् क्रमकारणात् ।

चैत्तेभ्यो वेदनासञ्ज्ञे पृथक्स्कन्धौ निवेशितौ ॥२१॥

-------------------

त्रय- प्रकारास्त्रैधमिति । त्रिधैव त्रैधमिति
स्वार्थेऽण्प्रत्यय इत्येके । त्रिधाभावस्त्रैधमिति

भावेऽण्प्रत्यय इत्यपरे । मोहेन्द्रियरूचीनां त्रैधम्,
तस्मादिति । पिण्डात्मग्रहणत इति । केचिच्चैत्तान्

पिण्डतो गृहीत्वा तानेवात्मतो गृह्णन्ति; पिण्डग्राहे
सत्यात्मग्राहप्रवृत्ते- । तेषां स्कन्धदेशना ।

तस्यां हि वेदनासञ्ज्ञासंस्कारभेदे त्रिधा चैत्ता
देशिता- । `नायमेक- पिण्ड-, चैत्तविशेषा इहऽ

इत्यात्मग्राह- प्रतिपक्षितो भवति । अथ
वा-पिण्डरूपोऽयमात्मभाव-, स चात्मा वेदयिता,

सञ्ज्ञाता, चेतयितेति केचित् सम्मूढा-, तेषां
स्कन्धदेशना । `नायमात्मरूप- पिण्ड-, चैत्ता इमे

वेदनासञ्ज्ञासंस्कारा- प्रवर्तन्तेऽ इत्यात्मग्राह-
प्रतिपक्षितो भवति । केचिद् रूप एवेति ।

`पिण्डात्मग्रहणत- सम्मूढा-ऽ इत्यधिकृतम्,
तेषामायतनदेशना । तस्यां हि रूपं चक्षुरादिभेदेन

बहुधा विभक्तम् । चैत्तास्त्वेकधैव धर्मायतनत्वेन,
चित्तं च मनआयतनत्वेनेति । केचिद्

रूपचित्तयोरिति । `सम्मूढा- पिण्डात्मग्रहणत-ऽ
इत्यधिकृतमेव । तेषां धातुदेशना । तस्यां हि

रूपं चक्षुरादिभेदेन बहुधा विभक्तम् । चित्तं
चक्षुर्विज्ञानादिधातुभेदेन । न तु चैत्ता-,
धर्मधातुत्वेनैव

देशितत्वादिति । तया रूपचित्तपिण्डग्राहसम्मोह-
प्रतिपक्षितो भवति ।

इन्द्रियाण्यपीति । विस्तर--त्रिविध-
øपुद्गलस्तीक्ष्णमध्यमृद्विन्द्रियत्वात् । अथ वा

त्रिविध- पुद्गल--उद्धटितज्ञ-, अविपञ्चितज्ञ-, पदपरम
इति । तत्र १. तीक्ष्णेन्द्रियाणां स्कन्ध-

देशना । ते हि तीक्ष्णेन्द्रियत्वात्
स्कन्धभेदेनैवायतनधातुभेदं प्रतिपत्तुं शक्नुवन्ति ।
यथोक्तम्-

"यद्भिक्षो न त्वं स ते धर्म- प्रहातव्य इति । आज्ञातं
भगवन्नित्याह । यथा कथमस्य भिक्षो

सङ्क्षिप्तेनोक्तस्यार्थमाजानासि ? रूपं भदन्त नाहम् ।
स मे धर्म- प्रहातव्य-" इति विस्तर- । २.
मध्येन्द्रियाणामायतनदेशना । ते हि
मध्येन्द्रियत्वान्मध्येनैव नातिविस्तीर्णेनायतनप्रभेदेन

धातुप्रभेदं प्रतिपत्तु शक्नुवन्ति । न तु सङ्क्षिप्तेन
स्कन्धप्रभेदेन । ३. मृद्विन्द्रियाणां धातुदेशना ।

ते हि मृद्विन्द्रियत्वान्नाविभक्तं स्वबुद्धिसामर्थ्येन
प्रतिपत्तुं शक्नुवन्ति । रुचिरपि त्रिविधेति ।

पूर्वाभ्यासयोगाद् रुचेस्त्रैविध्यम् । अथवा
शमथचरितानां सङ्क्षिप्ता रुचि-, शमथविपश्यना-

चरितानां मध्या रुचि-, विपश्यनाचरितानां विस्तीर्णा
रुचिरिति ॥२०॥

किं पुन- कारणमिति विस्तर- । ननु च
कारणमुक्तम्-पिण्डात्मग्रहणतश्चैत्तसम्मूढानां

स्कन्धदेशनेति ? सत्यमुक्तम्; चैत्तास्तेषां विभक्ता इति ।

@०५२

द्वे विवादमूले-कामाध्यवसानम्, दृष्ट्यध्यवसानं च ।
तयोर्वेदनासञ्ज्ञे यथाक्रमं

प्रधानहेतू । वेदनास्वादवशाद्धि कामानभिष्वजन्ते,
विपरीतसञ्ज्ञावशाच्च दृष्टिरिति ।

संसारस्यापि ते प्रधानहेतू । वेदनागृद्धो ति
विपर्यस्तसञ्ज्ञ- संसरति ।

यच्च स्कन्धक्रमे कारणमुपदेक्ष्यमाणम्, ततोऽपि
क्रमकारणादनयो- पृथक्

स्कन्धीकरणं वेदितव्यम् । एतच्च त्रेधोपपादयिष्याम-
॥२१॥

अथ कस्मादसंस्कृतं धातुष्वायतनेषु चोक्तम्, न तु
स्कन्धेषु ?

स्कन्धेष्वसंस्कृतं नोक्तम्; अर्थायोगात्,

तद्धि स्कन्धेषूच्यमानं न तावदेतेष्वेवान्तर्णेतुं
शक्यते; अर्थायोगात् । न हि

तद्रूपम्, नापि यावद्विज्ञानमिति, न चापि षष्ठस्कन्धो
वक्तुं शक्यते, कुत- ? अर्थायोगात् ।

-------------------

वेदनासञ्ज्ञे एव तु संस्कारस्कन्धात् । पृथक्
स्कन्धीकृते । न पुनरन्य इति किमत्र

कारणम् । कामाध्यवसानमिति विस्तर- । कामेषु च
दृष्टिषु चाभिष्वङ्ग- । तयोर्विवाद-

मूलयोरध्यवसानयोर्वेदनासञ्ज्ञे यथाक्रमं
प्रधानहेतू इति ।
प्रधानग्रहणादविद्यादयोऽप्रधानहेतव

इत्यर्थत उक्तं भवति । वेदनास्वादवशाद्धि
कामानभिष्वजन्ते गृहिण- । विपरीतसञ्ज्ञावशाच्च

दृष्टी- । किम् ? अभिष्वजन्त इत्यधिकृतम् । अधर्मे
धर्मसञ्ज्ञिन-, धर्मे चाधर्मसञ्ज्ञिनोऽनात्मादिषु

चात्मसञ्ज्ञिनस्तास्ता दृष्टी-
शीलव्रतपरामर्शादीरभिष्वजन्ते । के ते ? प्रायेण
प्रव्रजिता- । वेदनागृद्धो

हीति । विस्तर--वेदनासक्तश्चतुर्भिर्विपर्यासैर्विपर्यस्त-
संसारे जन्मपरम्परां करोति ।

क्रमकारणात् इति । चत्वारि कारणानि स्कन्धानुक्रमे
वक्ष्यन्ते-"यथौदारिकसङ्क्लेश-

भाजनाद्यर्थधातुत-" (अभि^ को^ १.२२) इति । रूपं हि
सप्रतिघत्वात् सर्वौदारिकम् ।

अरूपिणां वेदना । प्रचारौदारिकतया । तथा हि
व्यपदिशन्ति-हस्ते मे वेदना, पादे मे वेदनेति ।

द्वाभ्यामौदारिकतरा सञ्ज्ञा । विज्ञानात् संस्कारा
इत्यतो यथौदारिकं तत् पूर्वमुक्तमिति प्रथमं

कारणम् । अथ वा-अनादिमति संसारे स्त्रीपुरुषा
अन्योन्यं रूपाभिरामा-, ते च वेदनास्वाद-

गर्धात्, तद्गर्ध- सञ्ज्ञाविपर्यासात्, तद्विपर्यास-
क्लेशै-, चित्तं च तत्सङ्क्लिष्टमिति यथासङ्क्लेशं

क्रम इति द्वितीयम् । भाजनाद्यर्थेन वा
भाजनभोजनव्यञ्जनपक्तृभोक्तृभूता हि रूपादय-
स्कन्धा

इति तृतीयम् । धातुतो वा-कामगुणरूपप्रभावितो हि
कामधातु-, वेदनाप्रभावितानि ध्यानानि,

सञ्ज्ञाप्रभावितास्त्रय आरूप्या-,
संस्कारमात्रप्रभावितं भवाग्रम्-एता
विज्ञानस्थितय-, तासु

च प्रतिष्ठितं विज्ञानमिति क्षेत्रबीजसन्दर्शनार्थ-
स्कन्धानुक्रम इति चतुर्थं कारणम् । अत एव च

क्रमकारणाद् वेदनासञ्ज्ञे पृथक् स्कन्धीकृते; यत एते
औदारिकतरे सङ्क्लेशानुक्रमहेतू

भोजनव्यञ्जनभूते तत्प्रभावितं च धातुद्वयमिति
॥२१॥

न तावदेतेष्वेवान्तर्णेतुं शक्यते; अर्थायोगात् इति ।
रूपणादेरर्थस्यायोगादसम्भवात् ।

रूपस्वभावं यावद्विज्ञानस्वभावमिति वा न
शक्यमेष्वेव पञ्चस्कन्धेष्वन्तर्णेतुम्; अतत्स्वाभा-

व्यात् । न चापि षष्ठस्कन्धो वक्तुं शक्यते, कुत- ?
अर्थायोगात् । अतीताद्यर्थायोगादित्यर्थ- ।

ननु च बहुत्वादसंस्कृतानामसंस्कृतस्कन्धोऽन्यो
योक्ष्यते, किमतीताद्यर्थेनेति ? एतच्चायुक्तम्;

असंस्कृतानां देशसन्निकर्षाभावेनाभिसङ्क्षेपायोगात्
।

@०५३

"राश्यर्थो हि स्कन्धार्थ-" इत्युक्तम् । न
चासंस्कृतमतीतादिभेदभिन्नं रूपादिवद्, यतस्तत्

सर्वमैकध्यमभिसङ्क्षिप्य `असंस्कृतस्कन्ध-ऽ इति
सङ्ख्यां गच्छेत् ।

सङ्क्लेशवस्तुज्ञापनार्थं खलूपादानस्कन्धवचनम्,
सङ्क्लेशव्यवदानवस्तुज्ञापनार्थं

स्कन्धवचनम्; न चोभयथाऽप्यसंस्कृतमित्यर्थायोगान्न
तेषु व्यवस्थापितम् । यथा

घटोपरमो न घट-, एवं स्कन्धोपरमो न स्कन्धो
भवितुमर्हतीत्यपरे । तेषां

धात्वायतनेष्वप्येष प्रसङ्ग- ।

उक्त- स्कन्धानामन्य- प्रकार- ॥

क्रम- पुन- ।

यथौदारिकसङ्क्लेशभाजनाद्यर्थधातुत- ॥२२॥

१. रूपं हि सप्रतिघत्वात् सर्वौदारिकम् । अरूपिणां
वेदना प्रचारौदारिकतया ।

तथा हि व्यपदिशन्ति-हस्ते मे वेदना, पादे मे वेदनेति ।
द्वाभ्यामौदारिकी सञ्ज्ञा ।

विज्ञानात् संस्कार इति । अतो यथौदारिकतरं तत्
पूर्वमुक्तम् ।

२. अथ वा-अनादिमति संसारे स्त्रीपुरुषा अन्योन्यं
रूपाभिरामा-, ते च

वेदनास्वादगर्द्धात्, तद्गर्द्ध- सञ्ज्ञाविपर्यासात्,
तद्विपर्यास- क्लेशै-, चित्तं च तत्सङ्क्लिष्टमिति

यथासङ्क्लेशं च क्रम- ।

-------------------

सङ्क्लेशवस्तुज्ञापनार्थमिति । विस्तर--न सङ्क्लेशवस्तु;
अनास्रवत्वात् । न व्यवदान-

वस्तु; असंस्कृतत्वात् । व्यवदानहेतुर्हि
व्यवदानवस्त्वित्याभिप्राय- । अथ वा-रूपस्कन्ध

इत्युक्ते यावद्विज्ञानस्कन्ध इत्यक्ते सङ्क्लेशवस्तु
व्यवदानवस्तु च रूपस्कन्धो यावद्विज्ञानस्कन्ध

इति विज्ञायते । न त्वसंस्कृतस्कन्ध इत्युक्ते
सङ्क्लेशव्यवदानवस्तु विज्ञायते इति न सम्भवति

असंस्कृतस्कन्ध इति । तेषां धात्वायतनेष्वप्येष
प्रसङ्ग इति । तेषामेवंवादिनाम् । यथा घटोपरमो

न घट-; एवं धातूपरमो न धातु-, आयतनोपरमो
नायतनमिति धर्मघात्वायतनयोरप्यसंस्कृतं

न व्यवस्थापितं स्यात् । सर्वधर्मसङ्ग्रहश्च
धात्वायतनेष्वभिप्रेत इत्ययुक्तमेतत् । उक्त- स्कन्धाना-

मन्य- प्रकार- ॥

क्रम- पुन- इति । अन्यप्रकारवचनापेक्ष- पुन-
शब्दोपन्यास इति दर्शयति । सर्वौदारिक-

मिति । सर्वेभ्यो वेदनादिभ्य औदारिकं रूपम्;
सनिदर्शनप्रतिघत्वादियोगात् । अरूपिणां

वेदनादीनाम् । निर्धारणे षष्ठी । वेदना औदारिकी ।
प्रचारौदारिकतया समुदाचारौदारिकतयेत्यर्थ- ।

द्वाभ्यां संस्कारविज्ञानभ्यामौदारिकी सञ्ज्ञा;
निमित्तपरिच्छेदेन सुज्ञातत्वात् । विज्ञानात्संस्कार

औदारिक-; `सुखी स्याम्, न दु-खी स्याम्ऽ
इत्यभिसंस्कारलक्षणत्वात् । विज्ञानं तु सर्वसूक्ष्मम्;

उपलब्धिमात्रलक्षणत्वात् । यथौदारिकं च
विनेयानामर्थप्रतिपादनं न्याय्यमित्येवं स्कन्धानु-

क्रम- ।

ते च वेदनास्वादगर्धात् । ते च स्त्रीपुरुषा
वेदनास्वादसक्तेरन्योन्यं रूपाभिरामा भवन्ति ।

तद्गर्ध इति । वेदनागर्ध- । सञ्ज्ञाविपर्यासदिति ।
नित्यादिकान्निमित्तोद्ग्रहणात् । सुखापि हि

वेदना संस्कारविपरिणामदु-खतया दु-खा ।

@०५४

३. भाजनाद्यर्थेन वा ।
भाजनभोजनव्यञ्जनकर्तृभोक्तृभूता हि रूपादय-
स्कन्धा- ।

धातुतो वा । कामगुणरूपप्रभावितो हि कामधातु-,
वेदनाप्रभावितानि ध्यानानि,

सञ्ज्ञाप्रभाविता- त्रय आरूप्या-,
संस्कारमात्रप्रभावितं भवाग्रम्-एता
विज्ञानस्थितय-,

तासु चतसृषु प्रतिष्ठितं विज्ञानमित्येवं
क्षेत्रबीजसन्दर्शनार्थ- स्कन्धानुक्रम- । अत एव

च पञ्च स्कन्धा-, नाल्पीयांस-, न भूयांस- । अत एव
च क्रमकारणाद् वेदनासञ्ज्ञे

संस्कारेभ्य- पृथक् स्कन्धीकृते; यत एते औदारिकतरे
सङ्क्लेशानुक्रमहेतू भाजनव्यञ्जन-

भूते, तत्प्रभावितं च धातुद्वयमिति ॥२२॥

आयतनधातूनां षण्णां चक्षुरादीनामनुक्रमो
वक्तव्य- । तद्वशेनैव हि तद्विषय-

विज्ञानानां क्रम- । तेषां च पुन- षण्णाम्

प्राक् पञ्च वार्त्तमानार्थ्यात्,

चक्षुरादीनि पञ्च वर्त्तमानविषयत्वात् पूर्वमुक्तानि ।
मनस्त्वनियतविषयम्-

किञ्चिद् वर्त्तमानविषयम्, किञ्चिद् यावत्
त्र्यध्वानध्वविषयम् ।

-------------------

भाजनभोजनमिति विस्तर- । रूपं भाजनभूतम्;
वेदनाश्रयत्वात् । वेदना भोजनभूता;

आस्वाद्यत्वात् । सञ्ज्ञा व्यञ्जनभूता; वेदनां
तन्निमित्तोद्ग्रहणेन व्यञ्जयतीति कृत्वा । सञ्ज्ञावशेन

वा वेदना रोचत इति कृत्वा व्यञ्जनभूता सञ्ज्ञा ।
वेदना कर्तृभूता; विपाकवेदनामभि-

संस्कृत्योपनयनात् । विज्ञानं भोक्तृभूतम्;
तदनुग्रहादिति भाजनाद्यर्थेन वानुक्रम- । धातुतो वेति
विस्तर- । कामगुणा एव रूपाणि । तै- प्रभावित-
प्रकर्षित- कामधातु- ।

वेदनाप्रभावितानि ध्यानानि ।
सौमनस्यसुखेन्द्रियप्रभावितं प्रथमं ध्यानम्,
सौमनस्येन्द्रियप्रभावितं

द्वितीयम्, सुखेन्द्रियप्रभावितं तृतीयम्,
उपेक्षेन्द्रियपरिशुद्धिप्रभावितं चतुर्थ ध्यानम् ।
सञ्ज्ञा-

प्रभावितास्त्रय आरूप्या- ।
आकाशसञ्ज्ञाप्रभावितमाकाशानन्त्यायतनम्,
विज्ञानसञ्ज्ञाप्रभावितं

विज्ञानानन्त्यायतनम्,
आकिञ्चन्यसञ्ज्ञाप्रभावितमाकिञ्चन्यायतनम् ।
संस्कारमात्रप्रभावितं

भवाग्रम् । तत्र हि चेतना अशीतिं
कल्पसहस्राण्यायुराक्षिपति ।

विज्ञानं कस्मात् सर्वेषां पश्चादुक्तम् ? इत्यत आह-एता
विज्ञानस्थितय इति ।

विस्तर--चतस्रो विज्ञानस्थितय- । रूपोपगा
विज्ञानस्थिति- कामधातु-, वेदनोपगा चत्वारि

ध्यानानि, सञ्ज्ञोपगा त्रय आरूप्या-, संस्कारोपगा
भवाग्रम् । तासु चतसृषु विज्ञानस्थितिषु

प्रतिष्ठितं विज्ञानम् । तदाश्रितत्वात् सर्वपश्चादुक्तम्
। इत्येवं क्षेत्रबीजसन्दर्शनार्थ- स्कन्धानुक्रम

उक्तो भवति । अत एव च पञ्च स्कन्धा नाल्पीयांसो न
भूयांस इति । यथौदारिकादिभि-

कारणैर्नाल्पीयांसो न भूयांस इत्यर्थ- ॥२२॥

पञ्च वर्तमानविषयत्वात् पूर्वमुक्तानीति । यानि
वर्तमानविषयाणि तानि परिस्फुट-

विषयाणि । परिस्फुटविषयाणि च सुगमानीति
पूर्वमुक्तानि । वर्तमानविषयाणि च पूर्ववृत्तीनि

भवन्ति, एवं च पूर्वमुक्तानि । मनस्त्वनियतविषयमिति ।
आकुलविषयत्वादसुगमं पश्चाद्वृत्ति

च प्रायेण । कथम् ? इत्याह-किञ्चिद् वर्तमानविषयं
किञ्चिद् यावत् त्र्यध्वानध्वविषयमिति ।

@०५५

भौतिकार्थ्याच्चतुष्टयम् ।

प्रागिति वर्त्तते । पञ्चानां पुनश्चत्वारि पूर्वमुक्तानि;
भौतिकविषयत्वात् । कायस्य

त्वनियतो विषय--कदाचिद् भूतानि, कदाचिद् भौतिकम्,
कदाचिदुभयम् ।

दूराशुतरवृत्त्याऽन्यत्,

शेष पुनरितरस्माद् यथायोगं दूराशुतरवृत्त्या
पूर्वमुक्तम् । चक्षु-श्रोत्रं हि

दूरविषयम्, तत् पूर्वमुक्तं द्वयात् । तयोरपि चक्षुषो
दूरतरे वृत्ति-, पश्यतोऽपि दूरान्नदीं

तच्छब्दाश्रवणात्, अतस्तत् पूर्वमुक्तम् । घ्राणस्य तु
नास्ति दूरे वृत्ति-, जिह्वायाश्च

तयोराशुतरवृत्तित्वात् घ्राणं पूर्वमुक्तम्;
अप्राप्तस्यैव जिह्वां भोज्यस्य गन्धग्रहणात् ।

यथास्थानं क्रमोऽथ वा ॥२३॥

अथ वा अस्मन् शरीरे चक्षुषोऽधिष्ठानमुपरिष्टात्
निविष्टम्, तस्मादध- श्रोत्रस्य,

तस्मादधो घ्राणस्य, तस्मात् जिह्वाया-, तस्या- कायस्य
बाहुल्येन । मन- पुनस्तान्येव

निश्रितमदेशस्थं चेति यथास्थानमेषां क्रम- स्यात्
॥२३॥

------------------- यावच्छब्देन किञ्चिदतीतविषयम्,
किञ्चिदनागतविषयम्, किञ्चित् त्र्यध्वविषयम्, "सर्वधर्मा

अनात्मान-" इति यथा ।
किञ्चिदनध्वविषयमसंस्कृतविषयमित्यर्थ- ।
एवमनियतविषयं मन-,

तथा च न तत्सुगममिति पश्चादुक्तम् । सुगमं हि लोके
पूर्वमुपदिश्यमानं दृश्यते ।

"भौतिकार्थ्याच्चतुष्टयम्" इति । चक्षुरादिचतुष्ट्यं
रूपाद्युपादयरूपविषयम्, तस्मात्

तत् कायात् पूर्वमुक्तम् । कायस्य त्वनियतो विषय- ।
कदाचिद् भूतानि, कदाचिद् भौतिकं

यदि व्यवच्छेदग्रहणम् ।

शेषं पुनरितरस्माद् यथायोगं दूराशुतरवृत्त्या
पूर्वमुक्तमिति । शेषं चक्षुरादि । तदितरस्मात्

सम्भवतो दूराशुतरवृत्त्या-दूरवृत्त्या,
दूरतरवृत्त्या, आशुतरवृत्त्येति विभज्य-द्वयं द्वयात्,

एकं चैकस्मात्, पुनरेकं चैकस्मादिति योज्यमित्यर्थ- ।
कथम् ? इत्याह-चक्षु-श्रोत्रं हि

दूरविषयम् । तत् पूर्वमुक्तं द्वयाद् घ्राणजिह्वात- ।
तयोरपि चक्षु-श्रोत्रयोश्चक्षुषो दूरतरे वृत्ति-;

पश्यतोऽपि दूरान्नदीं तच्छब्दाश्रवणात् । अतस्तत्
पूर्वमुक्तमिति वर्तते । तच्चक्षु- श्रोत्रात्

पूर्वमुक्तम् । तयोराशुतरवृत्तित्वादिति ।
तयोर्घ्राण-जिह्वयोर्घ्राणं पूर्वमुक्तं जिह्वाया- ।
कथम् ?

इत्याह-अप्राप्तस्यैव जिह्वां भोज्यस्य गन्धग्रहणादिति ।

इदमिह विचार्यते-घ्राणजिह्वे प्राप्तविषयग्राहिण्यौ,
कथम् ? भोज्यस्थो गन्धस्तेन

घ्राणेन गृह्यते, न त्वभोज्यस्थो गृह्यते; वायोस्तु
गन्धान्तरमुद्भवति, भोज्यावयवेन वा सूक्ष्मेण

सहागतो गन्धो गृह्यते, निरुच्छ्वासस्य गन्धाग्रहणात्; न
तर्हीदं वक्तव्यम्-अप्राप्तस्यैव जिह्वां

भोज्यस्य गन्धग्रहणादिति ? यत्तत् पिण्डरूपं भोज्यं
तज्जिह्वामप्राप्तमित्यभिसन्धायवचनाददोष- ।

एवं ह्याशुतरवृत्ति घ्राणं यद्भोज्यावयवसहागतमपि
गन्धं जिघ्रति, जिह्वा तु भोज्यावयवसहागतं

रसं नास्वादयति, पिण्डभोज्यसहागतमेव तु
रसमास्वादयतीति न साशुतरवृत्तिरित्यव-

गन्तव्यम् ॥२३॥

@०५६

किं पुन- कारणं दशस्वायतनेषु
रूपस्कन्धसङ्गृहीतेष्वेकं रूपायतनमुच्यते,

सर्वेषु च धर्मस्वभावेष्वेकं धर्मायतनम् ? इत्याह-

विशेषणार्थं प्राधान्याद् बहुधर्माग्रसङ्ग्रहात् ।

एकमायतनं रूपमेकं धर्माख्यमुच्यते ॥२४॥

कथम् विशेषणार्थम् ? यथा गम्येत प्रत्येकमेषां
दशानामायतनत्वं

विषयिविषयत्वेन व्यवस्थानम्, न समस्तानामिति ।

चक्षुरादिभिश्च विशेषितैर्यन्न चक्षुरादिसञ्ज्ञकं
रूपं च तद् रूपायतनं ज्ञास्यत

इत्यस्य नामान्तरं नोच्यते ।

अथ वा रूपायतनस्य प्राधान्यात् । तद्धि
सप्रतिघत्वाच्च पाण्यादिसंस्पर्शै-

स्पृष्टं रूप्यते । सतिदर्शनत्वाच्च-`इदमिह, अमुत्रऽ इति
देशनिदर्शनरूपणात् । लोकेऽपि

च तद्रूपमिति प्रतीतम्, नान्यानि ।
विशेषणार्थमैकैकं धर्मायतनमुक्तम्, न सर्वाणि ।

अपि च-अत्र बहूनां धर्माणां सङ्ग्रहो वेदनादीनाम् ।
अत- सामान्येनाभिधानं

क्रियते धर्मशब्देन । अग्रस्य च निर्वाणधर्मस्यात्र
सङ्ग्रह-, नान्येष्विति । विंशति-



अकारत्वेनौदारिकत्वान्मांसदिव्यार्यप्रज्ञाचक्षुष्ट्रय
गोचरत्वाच्चैकं रूपायतनमित्यपरे ॥२४॥

-------------------

कथं विशेषणार्थम् इति प्रतिपादयन्नाह-यथा गम्येत
प्रत्येकमिति । विस्तर--

यथा विज्ञायेत एकैकश एषां दशानामायतनत्वम् ।
चक्षुरादीनां पञ्चानां विषयित्वेन, रूपादीनां

च पञ्चानां विषयत्वेन व्यवस्थानात् न
समस्तानामायतनत्वम् । रूपायतनमित्येकमेवेति । तथा

च परस्परतो विशेषणं न स्यात् ।

यदि विशेषणार्थं नामान्तराण्युच्यन्ते
नवानाम्-चक्षुरायतनस्य यावत्कायातनस्य

शब्दायतनस्य यावत्स्प्रष्टव्यायतनस्येति,
रूपायतनस्यापि कस्मान्नामान्तरं नोच्यते ? अत आह-

चक्षुरादिभिश्चि विशेषितैर्यन्न चक्षुरादिसञ्ज्ञकं
रूपं च तद् रूपायतनं ज्ञास्यत इत्यस्य नामान्तरं
नामान्तरं

नोच्यते । तद्यथा सर्वासु गोष्वङ्कितासु या गौर्नाङ्किता
तस्या अनङ्कनमेवाङ्कनं भवति तद्वत् ।

प्राधान्यात् इति । त्रिभि- कारणै- रूपायतनस्य
प्राधान्यम्-पाण्यादिसंस्पर्शैर्बाधना-

लक्षणाद् रूपणात्, इदमिहामुत्रेति
देशनिदर्शनरूपणात्, इदमेव रूपमिति लोकप्रतीतत्वाच्च
।

विशेषणार्थमेकैकं धर्मायतनमुक्तमिति । कथं
विशेषणार्थम् ? यथा गम्येत प्रत्येकमेषां द्वादशा-

नामायतनत्वम्, विषयिविषयत्वेन व्यवस्थानाद्, न
समस्तानामिति । चक्षुरादिभिश्च विशेषितैर्यन्न
चक्षुरादिसञ्ज्ञकं धर्मश्च तद्धर्मायतनं ज्ञास्यत
इति तस्य नामान्तरं नोच्यते ।

वेदानादीनामिति । आदिशब्देन
सञ्ज्ञासंस्काराविज्ञप्त्यसंस्कृतानां ग्रहणम् ।

विंशतिप्रकारत्वेनेति । "रूपं द्विधा विंशतिधा"
(अभि^ को^ १.१०) इति वचनात् ।

चक्षुष्ट्रयगोचरत्वाच्च । मांसचक्षुरस्मदादीनाम्,
दिव्यं चक्षुर्देवानाम्, आर्यं प्रज्ञाचक्षुरार्याणाम् ।

अनास्रवं ज्ञानं सत्यचतुष्टयालम्बनम् । अतो रूपमेव
चक्षुष्ट्रयगोचरम्, न चक्षुरादय- । तस्मात्

तदेव रूपायतनमुक्तम्, नान्यानि ॥२४॥

@०५७

अन्यान्यपि स्कन्धायतनधातुसंशब्दितान्युपलभ्यन्ते
सूत्रेषु, तेषां किमेभिरेव

सङ्ग्रहो वेदितव्य-, आहोस्विद् व्यतिरेक- ? एभिरेव सङ्ग्रहो
न व्यतिरेक- । तत्र तावत्-

धर्मस्कन्धसहस्राणि यान्यशीतिं जगौ मुनि- ।

तानि वाङ्नाम वेत्येषां रूपसंस्कारसङ्ग्रह- ॥२५॥

येषां वाक्स्वभावं बुद्धवचनम्, तेषां तानि
रूपस्कन्धसङ्गृहीतानि । येषां नामस्व-

भावम्, तेषां संस्कारस्कन्धेन सङ्गृहीतानि ॥२५॥

किं पुनर्धर्मस्कन्धस्य प्रमाणम् ?

एके तावत्
आहु--धर्मस्कन्धसञ्ज्ञकस्यैवाभिधर्मशास्त्रस्यास्य
प्रमाणमिति ।

तच्च षट्सहस्राणि । अपरे-

स्कन्धादीनां कथैकश- ।

स्कन्धायतनधातुप्रतीत्यसमुत्पादसत्याहारध्याना
प्रमाणरूप्यविमोक्षाभिभ्वा-

-------------------

येषां वाक्स्वभावं बुद्धवचनमिति । येषा
सौत्रान्तिकानां वाग्विज्ञप्तिस्वभावं तेषां तानि

रूपस्कन्धसङ्गृहीतानि । शब्दायतनस्य
रूपस्कन्धसङ्गृहीतत्वात् । येषां नामस्वभावमिति ।
येषां

निकायन्तरीयाणां चित्तविप्रयुक्तं नामास्ति तेषां
संस्कारस्कन्धेन सङ्गृहीतानि । संस्कारस्कन्ध-

सङ्गृहीतत्वान्नाम्न- ।

आभिधार्मिकाणां तूभयस्वभावं बुद्धवचनमिष्टम् ।
तथा हि ज्ञानप्रस्थान उक्तम्-

"कतमद् बुद्धवचनम् ? तथागतस्य या वाग् वचनं
व्याहारो गीर्निरुक्तिर्वाक्पथो वाग्घोषो

वाक्कर्म वाग्विज्ञप्ति- । बुद्धवचनं कुशलं वक्तव्यम् ?
अव्याकृतं वक्तव्यम् ? स्यात् कुशलम्,

स्यादव्याकृतम् । कतरत् कुशलम् ? कुशलचित्तस्य
तथागतस्य वाचं भाषमाणस्य या वाग्

यावद्वाग्विज्ञप्ति- । कतरदव्याकृतम् ? अव्याकृतचित्तस्य
तथागतस्य..इति पूर्ववत् ।"

पुनस्तत्रैवानन्तरमुक्तम्-"बुद्धवचनं नाम क एष
धर्म- ? नामकाय-पदकाय-व्यञ्जनकायानां

या अनुपूर्वरचना, अनुपूर्वस्थापना, अनुपूर्वसमायोग-"
इति । तेषामाभिधार्मिकाणां रूपस्कन्धेन

संस्कारस्कन्धेन च तान्यशीतिर्धर्मस्कन्धसहस्राणि
सङ्गृहीतानि । "सातिरेकाणि मेऽशीतिर्धर्म-

स्कन्धसहस्राणि भगवतोऽन्तिकात् सम्मुखमुद्गृहीतानि" ( )
इति सूत्रवचनम् ।

"चतुरशीतिर्धर्मस्कन्धसहस्त्राणि" ( ) इति निकायान्तरे
सूत्रपाठ- ॥२५॥

"शास्त्रप्रमाण इत्येके" इति । शास्त्रस्य प्रमाणं
शास्त्रप्रमाणम्, शास्त्रप्रमाणं प्रमाणमस्य

सोऽयं धर्मस्कन्ध- शास्त्रप्रमाण इत्येके तावदाहु- ।
तच्च षट्सहस्राणीति । तच्च शास्त्रं

धर्मस्कन्धसञ्ज्ञकं ग्रन्थप्रामाण्येन
षट्सहस्राणीति । तानि
त्वशीतिर्धर्मस्कन्धसहस्राण्यन्तर्हितानि,

एकं त्वेतदवशिष्यत इति कथयन्ति ।

"स्कन्धादीनां कथैकश-" । अपर आहुरिति
वाक्याध्याहार- । स्कन्धादीनामेकैका

कथा धर्मस्कन्ध- । ते च धर्मस्कन्धा
अशीतिसहस्रसङ्ख्या व्याख्यायन्ते ।

प्रतीत्यसमुत्पादादीनि चेह व्याख्यास्यन्ते ।
प्रणिधिज्ञानारणादीनमिति । आदिग्रहणेन

सङ्ग्रहवस्तुकर्मपथाशुभानापानस्मृत्यादीनि गृह्यन्ते
।

@०५८

यतनकृत्स्नायतनबोधिपाक्षिकाभिज्ञा
प्रतिसंवित्प्रणिधिज्ञानारणादीनां कथा प्रत्येकं

धर्मस्कन्ध इति ।

चरितप्रतिपक्षस्तु धर्मस्कन्धोऽनुवर्णित- ॥२६॥

एवं तु वर्णयन्ति-अशीतिश्चरितसहस्त्राणि सत्त्वानाम्
रागद्वेषमोहमानादि-

चरितभेदेन, तेषां प्रतिपक्षेण
भगवताऽशीतिर्धर्मस्कन्धसहस्राण्युक्तानि ॥२६॥

यथैतान्यशीतिर्धर्मस्कन्धसहस्राण्येष्वेव
पञ्चस्कन्धेषु प्रतिपादितानि,

तथान्येऽपि यथायोगं स्कन्धायतनधातव- ।

प्रतिपाद्या यथोक्तेषु सम्प्रधार्य स्वलक्षणम् ॥२७॥

येऽप्येन्ये स्कन्धायतनधातव- सूत्रान्तरेषूक्ता-,
तेऽप्येष्वेव यथोक्तेषु

स्कन्धादिषु प्रतिपाद्या- स्वं स्वं स्वभावमेषां
यथाव्यवस्थापितमस्मिञ्च्छास्त्रे विमृश्य ।

तत्र तावत् पञ्चानां
शीलसमाधिप्रज्ञाविमुक्तिज्ञानदर्शनस्कन्धानां
शीलस्कन्धो

रूपस्कन्धेन सङ्गृहीत-, शेषा- संस्कारस्कन्धेन ।
दशानां कृत्स्नायतनानामष्टावलोभ-

स्वभावत्वाद् धर्मायतनेन । सपरिवाराणि तु
पञ्चस्कन्धस्वभावत्वात् मनोधर्मा-

यतनाभ्याम् । तथाभिभ्वायतनानि ।

-------------------

"चरितप्रतिपक्षस्तु धर्मस्कन्धोऽनुवर्णित-" इति । तुशब्द-
पूर्वोक्तपक्षनिराकरणार्थ-

अवधारणार्थो वा । रागद्वेषमोहमानादिचरितभेदेनेति ।
आदिशब्देन दृष्टिविचिकित्सादीनां ग्रहणम् ।

केचित् सत्त्वा रागचरिता-, केचिद् द्वेषचरिता-,
केचिन्मोहचरिता-, केचिन्मानचरिता-, केचिद्

दृष्टिचरिता-, केचिद् विचिकित्साचरिता-, केचिद्
रागद्वेषचरिता-, केचिद् रागद्वेषमोहचरिता-,

केचित् रागाशया द्वेषप्रयोगा-, केचिद् द्वेषाशया
रागप्रयोगा-, केचित् कृत्रिमरागा निगृह्यद्वेषा-,

केचित् कृत्रिमद्वेषा निगृह्यरागा इति । तेषां
प्रतिपक्षेण भगवता तान्युक्तानीति ॥२६॥

येऽप्यन्ये स्कन्धायतनधातव इति । विस्तर--येऽपि
स्कन्धायतनधातवस्तेऽप्येष्वेव

स्कन्धायतनधातुषु प्रतिपाद्या- प्रवेशयितव्या-, स्वं
स्वं स्वभावमेषां यथाव्यवस्थापितमस्मिन्

शास्त्रे विमृश्य-स्कन्धा- स्कन्धेषु प्रतिपादयितव्या-,
आयतनान्यायतनेषु, धातवो धातुषु ।

शीलस्कन्धो रूपस्कन्धसङ्गृहीत इति ।
कायवाग्विरतिरूपस्वभावत्वाच्छीलस्कन्धस्य ।

शेषा- संस्कारस्कन्धेनेति । समाध्यादीनां
चेतसिकत्वात् । विमुक्तिरिहाधिमोक्षोऽभिप्रेत- ।

विमुक्तिज्ञानदर्शनं च प्रज्ञाविशेष एवेति ।

अष्टावलोभस्वभावत्वाद् धर्मायतनेनेति ।
कतमान्यष्टौ ? पृथिव्यप्तेजोवायुनीलपीत-

लोहितावदातकृत्स्नायतनानि । तानि
चालोभस्वभावान्यपदेक्ष्यन्ते-"अलोभोऽष्टौ" (अभि^

को^ ८.३६) इति । अलोभश्च धर्मायतनेऽन्तर्भवति, तेन
तत्सङ्ग्रह- । सपरिवाराणि तु

पञ्चस्कन्धस्वभावत्वान्मनोधर्मायतनाभ्याम् । किम् ?
सङ्गृहीतानि । तस्यालोभस्य

परिवारोऽनुपरिवर्ति रूपं रूपस्कन्ध-, वेदनासञ्ज्ञे
वेदनासञ्ज्ञास्कन्धौ, चेतनादय- सम्प्रयुक्ता

जात्यादयश्च विप्रयुक्ता- संस्कारस्कन्ध-, विज्ञानं
चात्र कलापे विज्ञानस्कन्ध इति पञ्चस्कन्ध-

@०५९

आकाशविज्ञानान्त्यायतनकृत्स्ने चत्वारि
चाकाशानन्त्यायतनादीनि चतु-स्कन्ध-

स्वभावत्वात् मनोधर्मायतनाभ्याम् ।

पञ्च विमुक्त्यायतनानि प्रज्ञास्वभावत्वाद् धर्मायतनेन
। सपरिवाराणि शब्दमनो-

-------------------

स्वभावानि तानि भवन्ति । नवमदशमे
त्वाकाशनन्त्यायतनविज्ञानानन्त्यायतनकृत्स्ने पश्चाद्

वक्ष्येते ।

तथाभिभ्वायतनानीति । तान्यलोभस्वभावत्वाद्
धर्मायतनेन, सपरिवाराणि तु पञ्च-

स्कन्धस्वभावत्वान्मनोधर्मायतनेन पूर्ववद्
व्याख्यातव्यानि ।

आकाशविज्ञानानन्त्यायतनकृत्स्ने चत्वारि
चाकाशानन्त्यायतनादीनि, आकाशविज्ञाना-

किञ्चन्यनैवसञ्ज्ञानासञ्ज्ञायतनानि,
चतु-स्कन्धस्वभावत्वान्मनोधर्माभ्यां सङ्गृहीतानि ।
न हि तत्र

रूपस्कन्धोऽस्ति ।

पञ्च विमुक्त्यायतनानीति । विस्तर--सूत्र
उक्तम्-"पञ्चेमानि विमुक्त्यायतनानि ।

कतमानि पञ्च ? १. इह भिक्षो शास्ता धर्म देशयति
अन्यतरान्यतरो वा विज्ञो गुरुस्थानीय-

सब्रह्मचारी । यथा यथास्य शास्ता अन्यतरान्यतरो वा
विज्ञो गुरुस्थानीय- सब्रह्मचारी धर्मं

देशयति तथा तथा तेषु धर्मेष्वर्थप्रतिसंवेदी
भवति, धर्मप्रतिसंवेदी च । तस्यार्थप्रतिसंवेदिनो

धर्मप्रतिसंवेदिनश्चोत्पद्यते प्रामोद्यम्, प्रमुदितस्य
प्रीतिर्जायते, प्रीतमनस- काय- प्रस्रभ्यते,

प्रस्रब्धकाय- सुखं वेदयते, सुखितस्य चित्तं
समाधीयते, समाहितचितो यथाभूतं प्रजानाति

यथाभूतं पश्यति, यथाभूतं प्रजानन् यथाभूतं
पश्यन्निर्विद्यते, निर्विण्णो विरज्यते, विरक्तो

विमुच्यते-इदं प्रथमं विमुक्त्यायतनम् । यत्र स्थितस्य
भिक्षोर्वा भिक्षुण्या वा अनुपस्थिता

स्मृतिरुपतिष्ठते, असमाहितं चित्तं समाधीयते,
अपरिक्षीणाश्चास्रवा- परिक्षीयन्ते, अननुप्राप्तं

चानुत्तरं योगक्षेमं निर्वाणमनुप्राप्नोति ।

२. "पुनरपरं न हैव भिक्षो शास्ता धर्मं देशयति
अन्यतरान्यतरो वा विज्ञो गुरुस्थानीय-

सब्रह्मचारी । अपि तु यथा श्रुतान् धर्मान्
यथोपदिष्टान् यथापर्यवाप्तान् विस्तरेण स्वरेण
स्वाध्यायं

करोति । यथा यथा तान् यथाश्रुतान् यथोपदिष्टान्
यथापर्यवाप्तान् विस्तरेण स्वरेण स्वाध्यायं

करोति, तथा तथा तेषु धर्मेषु अर्थप्रतिसंवेदी
भवति.. पूर्ववत्.. इदं द्वितीयं विमुक्त्यायतनम् ।

यत्र स्थितस्य..इति पूर्ववत् ।

३. "पुनरपरं न हैव भिक्षो शास्ता धर्मं देशयति
अन्यतरान्यतरो वा विज्ञो गुरुस्थानीय-

सब्रह्मचारी, नापि यथाश्रुतान् धर्मान् यथोपदिष्टान्
यथापर्यवाप्तान् विस्तरेण स्वाध्यायं करोति ।

अपि तु यथाश्रुतान् धर्मान् यथोपदिष्टान्
यथापर्यवाप्तान् विस्तरेण परेभ्य- सम्प्रकाशयति ।

यथा यथा यथाश्रुतान् धर्मान् यथोपदिष्टान् अपि तु
यथाश्रुतान् धर्मान् यथोपदिष्टान्

तथा तेषु धर्मेष्वर्थप्रतिसंवेदी भवतीति
पूर्ववत्-इदं तृतीयं विमुक्त्यायतनम् । यत्र स्थितस्य-

इति पूर्ववत् ।

४. "पुनरपरं न हैव भिक्षो शास्ता..पूर्ववत्..नापि
स्वाध्यायम्, नापि परेभ्य-

सम्प्रकाशयति । अपि तु यथाश्रुतान्
यावद्यथापर्यवाप्तांश्चिन्तयति तुलयति उपपरीक्षते ।
यथा

@०६०

धर्मायतनै- । द्वयोरायतनयोरसञ्ज्ञिसत्त्वा
दशभिरायतनै-; गन्धरसायतनयोरेवाभावात् ।

नैवसञ्ज्ञानासञ्ज्ञायतनोपगा मनोधर्मायतनाभ्याम् ।

-------------------

यथा यथाश्रुतान् यावद्यथापर्यवाप्तांश्चिन्तयति
यावदुपपरीक्षते, तथा तथा तेषु धर्मेष्वर्थ-

प्रतिसंवेदी..पूर्ववत्-इदं चतुर्थ विमुक्त्यायतनम् ।
यत्र स्थितस्य..इति पूर्ववत् ।

५. "पुनरपरं न हैव भिक्षो शास्तेति पूर्ववत्, नापि
स्वाध्यायं करोति, नापि परेभ्य-

सम्प्रकाशयति, नापि चिन्तयति । अपि त्वनेनान्यतमं
भद्रकं समाधिनिमित्तं साधु च सुष्ठु च

सूद्गृहीतं भवति सुमनसिकृतं सुभावितं सुजुष्टं
सुप्रतिविद्धम्, तद्यथा विनीलकं वा विपूयकं

वा व्याध्मातकं वा विपटुमकं वा विलोहितकं वा
विखादितकं वा विक्षिप्तकं वा अस्थि वा

अस्थिसङ्कलिका वा । यथा यथा
खल्वनेनान्यतमान्यतमं भद्रकं
समाधिनिमित्तं..पूर्ववद्..

यावत्सुप्रतिविद्धम्, तथा तथा तेषु
धर्मेष्वर्थप्रतिसंवेदी भवति..पूर्ववत्-इदं पञ्चमं

विमुक्त्यायतनम् । यत्र स्थितस्य..इति पूर्ववत् ।"

विमुक्तेरायद्वारं प्रज्ञाविशेष- । प्रज्ञा च
धर्मायतनेन सङ्गृहीता । सपरिवाराणि शब्दमनो-

धर्मायतनै- । देशनास्वाध्यायपरसम्प्रकाशनेषु
शब्दग्रहणाच्छब्दायतनमस्ति, मनोधर्मायतने तु

प्रज्ञापरिवारभूते सर्वत्रस्थे-इति त्रिभि- सङ्ग्रह- ।

द्वयोरायतनयोरिति । सूत्र उक्तम्-"रूपिण- सन्ति सत्त्वा
असञ्ज्ञिनोऽप्रतिसञ्ज्ञिन-,

तद्यथा-देवा असञ्ज्ञिसत्त्वा- । इदं प्रथममायतनम् ।
अरूपिण- सन्ति सत्त्वा-, सर्वश आकिञ्च-

न्यायतनं समतिक्रम्य
नैवसञ्ज्ञानासञ्ज्ञायतनमुपसम्पद्य विहरन्ति,
तद्यथा-देवा नैवसञ्ज्ञानासञ्ज्ञा-

यतनोपगा- । इदं द्वितीयमायतनम्" ( ) इति ।
अनयोर्द्वयोरायतनयोरसञ्ज्ञिसत्त्वा

दशभिरायतनै- सङ्गृहीता-;
गन्धरसायतनयोरेवतत्रा भावात् । भवति हि
च्युत्युपपत्तिकालयोस्तेषां

मनआयतनमिति । नैवसञ्ज्ञानासञ्ज्ञायतनोपगा
मनोधर्मायतनाभ्याम् । सङ्गृहीता इत्यधिकृतम्;

तेषामरूपित्वात् ।

बहुधातुकेऽपि द्वाषष्टिर्धातव इति । सूत्र
उक्तम्-"आयुष्मानानन्दो भगवन्तमेत-

दवोचत-`कियता भदन्त पण्डितो धातुकुशलो भवति ?ऽ
भगवानाह-"पण्डित, आनन्द

अष्टादश धातूञ्जानाति, पश्यति
यथाभूतम्-चक्षुर्धातुम्, रूपधातुम्,
चक्षुर्विज्ञानधातुम् एवं

यावन्मनोधातुं धर्मधातुं मनोविज्ञानधातुमिति ।
इतीमानानन्द अष्टादश धातूञ्जानाति पश्यति

यथाभूतम् ।

"षडपि धातून् जानाति पश्यति
यथाभूतम्-पृथिवीधातुमब्धातुं तेजोधातुं
वायुधातु-

माकाशधातुं विज्ञानधातुमिति ।

"अपरानपि षड् धातून् जानाति पश्यति
यथाभूतम्-कामधातुं व्यापादधातुं

विहिंसाधातुं
नैष्क्रम्यधातुमव्यापादधातुमविहिंसाधातुमिति ।

"अपरानपि षड् धातून् जानाति पश्यति
यथाभूतम्-सुखधातुं दु-खधातुं सौमनस्यधातुं

दौर्मनस्यधातुमुपेक्षाधातुमविद्याधातुमिति ।

"चतुरोऽपि धातून् जानाति पश्यति
यथाभूतम्-वेदनाधातुं सञ्ज्ञाधातुं
संस्कारधातुं

विज्ञानधातुमिति ।

@०६१

एवं बहुधातुकेऽपि द्वाषष्टिर्धातवो देशिता- ।

तेषां यथायोगं सङ्ग्रहो वेदितव्य- ॥२७॥

-------------------

"त्रीनपि धातून् जानाति पश्यति यथाभूतम्-कामधातुं
रूपधातुमारूप्यधातुमिति ।

"अपरानपि त्रीन् धातून् जानाति पश्यति
यथाभूतम्-रूपधातुमारूप्यधातुं निरोध-

धातुमिति ।

"अपरानि त्रीन् धातून् जानाति पश्यति
यथाभूतम्-अतीतं धातुमनागतं धातुं प्रत्युत्पन्नं

धातुम् ।

"अपरानि त्रीन् धातून् जानाति पश्यति यथाभूतम्-हीनं
धातुं मध्यमं धातुं प्रणीतं

धातुमिति ।

"अपरानि त्रीन् धातून् जानाति पश्यति
यथाभूतम्-कुशलं धातुमकुशलं धातुमव्याकृतं

धातुमिति ।

"अपरानि त्रीन् धातून् जानाति पश्यति
यथाभूतम्-शैक्षं धातुमशैक्षं धातुं

नैवशैक्षन्नाशैक्षं धातुमिति ।

"द्वावपि धातू जानाति पश्यति यथाभूतम्-सास्रवं
धातुमनास्रवं धातुमिति ।

"अपरावपि द्वौ धातू जानाति पश्यति
यथाभूतम्-संस्कृतं धातुमसंस्कृतं धातुमिति ।

इमौ द्वौ धातू जानाति पश्यति यथाभूतम् । इयता
चानन्द, पण्डितो धातुकुशलो भवति"

( ) इति ।

इतीमान्यत्र हि निर्भेदीनि वाक्यानि प्रत्येकं मध्येऽपि
पठितव्यानि । विस्तरभयान्त्तु

मया न लिखितानीति बोद्धव्यम् ।

यथायोगं सङ्ग्रहो वेदितव्य इति । अष्टादश
तावद्धातव- । त एव त इत्येभिस्ते सङ्गृहीता

एव अष्टादशसु धातुषु । ये तु पृथिवीधात्वादय-
षट्, तेषामाद्यानां चतुर्णां स्प्रष्टव्यधातौ

सङ्ग्रह- । आकाशधातो रूपधातौ; आलोकतम-
स्वभावत्वात् । विज्ञानधातो- सप्तसु चित्तधातुषु

सङ्ग्रह- । कामधात्वादीनां तु षण्णाम् । कामधातु-
कामराग इहाभिप्रेत- । स च चैतसिक- ।

व्यापादधात्वादयोऽपि चैतसिका एवेति तेषां धर्मधातौ
सङ्ग्रह- । सुखधात्वादीमामपि षण्णां

तस्मिन्नेव सङ्ग्रह- । वेदनाधात्वादीनां चतुर्णां
त्रयाणां धर्मधातौ । विज्ञानधातो- सप्तसु विज्ञान-

धातुषु । कामधात्वादीनां त्रयाणां
कामधातोरष्टादशसु धातुषु । रूपधातोश्चतुर्दशसु
विना गन्धर-

सघ्राणजिह्वाविज्ञानधातुभि- ।
आरूप्यधातोर्मनोधर्ममनोविज्ञानधातुषु ।
रूपधात्वादीनां तु त्रयाणां

द्वयोरुक्त- सङ्ग्रह- । निरोधधातोर्धर्मधातौ ।
अतीतधात्वादीनां त्रायाणां प्रत्येकमष्टादशसु
धातुषु

सङ्ग्रह- । हीनादयस्त्रयो धातव- कामधात्वादय
एव-इत्येषामुक्त- सङ्ग्रह- । कुशलादीनां

त्रयाणां कुशलाकुशलधात्वो रूपशब्दधर्मधातुषु
सप्तसु च चित्तधातुषु । अव्याकृतधातोरष्टादशसु

धातुषु, शैक्षाशैक्षधात्वादीनां त्रयाणां
द्वयोर्मनोधर्ममनोविज्ञानधातुषु,
तृतीयस्याष्टादशसु धातुषु ।

सास्रवानास्रवधात्वोराद्यस्याष्टदशसु धातुषु ।
द्वितीयस्य मनोधर्ममनोविज्ञानधातुषु । संस्कृता-

संस्कृतधात्वोराद्यस्याष्टादशसु धातुषु, द्वितीयस्य
धर्मधातौ सङ्ग्रह- । त एते द्वाषष्टिर्धातव- ॥२७॥

@०६२

य इमे तत्र षड् धातव- उक्ता--पृथिवीधातु-, अब्धातु-,
तेजोधातु-, वायुधातु-,

आकाशधातु-, विज्ञानधातुरिति, एतेषां
द्वयोर्लक्षणमनुक्तम् । तत् किमाकाशमेवाकाश-

धातुर्वेदितव्य-, सर्वं च विज्ञानं विज्ञानधातु- ?
नेत्याह । किं तर्हि ? द्वारवातायन-

मुखनासिकादिषु-

छिद्रमाकाशधात्वाख्यम्;

छिद्रमित्युच्यमानं कि वेदितव्यम् ?

आलोकतमसी किल ।

नहि छिद्रमालोकतमोभ्यामन्यद् गृह्यते । तस्मात्
किलाकाशधातुरा-

लोकतम-स्वभावो रात्रिन्दिवस्वभावो वेदितव्य- । स एव
चाघसामन्तकं रूपमित्युच्यते ।

अघं किल चित्तस्थं रूपम्; अत्यर्थं घातात् तस्य तत्
सामन्तकमिति । अघं च तद्,

अन्यस्य रूपस्य तत्राप्रतिघातात्, सामन्तकं चान्यस्य
रूपस्येत्यपरे ।

विज्ञानधातुर्विज्ञानं सास्रवं,

-------------------

य इमे तत्रेति बहुधातुके । एतेषां
द्वयोर्लक्षणमनुक्तमिति । पृथिवीधात्वादीनामुक्तं

लक्षणम् । अमी "धृत्यादिकर्मसंसिद्धा-
खरस्नेहोष्णतेरणा-" (अभि^ को^ १.१२) इति ।

ननु च विज्ञानधातोरप्युक्तं लक्षणम्-"विज्ञानं
प्रतिविज्ञप्ति-" (अभि^ को^ १.१२) इति

वचनात् ? सत्यम्; उक्तं सर्वेषां विज्ञानानां
लक्षणम्, विज्ञानधातुस्तु किमिह किञ्चिदेव

विज्ञानमित्यभिप्रेतम्, उताहो सर्वमिति न विवेचितम् ।
असंस्कृतं चाकाशमुक्तलक्षणम्, न

त्वाकाशधातु-; अवश्यं ह्यमन्य आकाशात् । तथा
हि-"षड्धातुरयं भिक्षो पुरुष-"

( ) इति सूत्रान्तरमुक्तम् । इत्यनया
बुद्ध्याभिहितम्-द्वयोलक्षणमनुक्तमिति । अत

एवमाह-तत्किमाकाशमेवाकाशधातुर्वेदितव्य-, सर्वे च
विज्ञानं विज्ञानधातुरिति ।

मुखनासिकादिष्विति । आदिशब्देन श्रोत्रादीनां ग्रहणम्
।

"आलोकतमसी किल" इति । किलशब्द- परमतद्योतनार्थ- ।
स्वमतं तु

सप्रतिघद्रव्याभावमात्रमाकाशमित्यभिप्रायो लक्ष्यते ।
रात्रिन्दिवस्वभाव इति । रात्रिवर्तिन-

स्तमस-, भास्करातपलक्षणस्य चालोकस्याभिप्रेतत्वात् ।
बाहुलिको वायं निर्देश- । अघं किल

चित्तस्थं रूपमिति । चित्तस्थं सङ्घातस्थम् । अत्यर्थं
हन्ति हन्यते वेत्यघम् । नैरुक्तेन विधिना

अत्यर्थशब्दस्य अकारादेश- कृत-, हन्तेश्च घादेश- ।
तस्य तत् सामन्तकमिति । तस्याघस्य

कुड्यादिकस्य सामन्तकम् = समीपस्थम् । तदपेक्ष्य
व्यवस्थापितमित्यर्थ- । अत्रापि व्याख्याने

किलशब्दो वैभाषिकव्याख्यानप्रदर्शनार्थ- । स्वमतं
तु यत्, तत् पश्चादुच्यते । तदाह-अघं च

तत् । अन्यस्य रूपस्य तत्राप्रतिघातात् । न
प्रतिहन्यतेऽन्यद् रूपमस्मिन्निति कृत्वा । सामन्तकं

चान्यस्य रूपस्येति चित्तस्थस्य । अस्मिन् पक्षे कर्मधारय-
समास--अघं च तत् सामन्तकं

च तदित्यघसामन्तकम् ।

"विज्ञानं सास्रवम्" इति । जन्मनो
हेतोर्विज्ञानस्याभिप्रेतत्वात् । कुत इति चेत् ?

@०६३

कस्मादनास्रवं नोच्यते ? यस्मादिमे षड् धातव इष्टा-

जन्मनिश्रया- ॥२८॥

एते हि जन्मन- प्रतिसन्धिचित्ताद् यावत्
च्युतिचित्तसाधारणभूता- । अनास्रवास्तु

धर्मा नैवमिति । तदेवं सत्येषां चत्वारो धातव-
स्प्रष्टव्यधातावन्तर्भूता-, पञ्चमो रूपधातौ,

षष्ठ- सप्तसु विज्ञानधातुष्विति ॥२८॥

ये पुनरिमे अष्टादश धातव उक्तास्तेषां कति
सनिदर्शना-, कत्यनिदर्शना- ?

सनिदर्शन एकोऽत्र रूपम्;

स हि शक्यते निदर्शयितुम्-इदमिह, अमुत्रेति । उक्तं
भवति-अनिदर्शना-

शेषा इति ॥

कति सप्रतिघा-, कत्यप्रतिघा- ?

-------------------

अत आह-यस्मादिमे षड् धातव इष्टा- "जन्मनिश्रया-" ।
"षड् धातुरयं भिक्षो पुरुष-"

( ) इति, "षट् खलु धातून् प्रतीत्य मातु- कुक्षौ
गर्भस्यावक्रान्ति-" ( )

इति वचनात् । एते हि जन्मन इति । विस्तर--एते हि जन्मनो
जनकपोषकसंवर्धकत्वा-

दाधारभूता- । जनको ह्यत्र विज्ञानधातु-;
प्रतिसन्धिबीजत्वात् । पोषकाणि भूतानि; तत्सन्निश्रय-

भावात् । संवर्धकमाकाशधातु-, अवकाशदानात् । अत
एवैषां धातुत्ववचनम् । प्रतिसन्धिं

दधत इति धातव- । अनास्रवास्तु धर्मा नैवमिति । न
जन्मनिश्रया-; जन्मनिरोधित्वात् ॥२८॥

"सनिदर्शन एकोऽत्र रूपम्" इति । किमिदं निदर्शनं नाम
? येन विशेषेण योगात्

तद्वस्तु तथा निदर्शयितुं शक्यते स विशेषो
निदर्शनमित्युच्यते । वचनेन परस्य
चक्षुर्विज्ञानमुत्पन्नं

वा निदर्शनम्, तेन सह वर्तते सनिदर्शन एको
रूपधातुरत्राष्टादशसु धातुषु । रूपधातुरेवैक-

सनिदर्शन इत्यवधारणादुक्तं भवति ।

अनिदर्शना- शेषा इति । अनेन चास्य सनिदर्शनत्वेन
प्राधान्यमुक्तमिति । न पुनरुक्तदोष-

प्रसङ्ग इति तत्सिद्धे- ।

एते च सनिदर्शनत्वादय- प्रभेदा- प्रायेण सूत्रोक्ता एव
प्रदर्श्यन्ते । तथा हि सूत्र

उक्तम्-"चक्षुर्भिक्षो, आध्यात्मिकमायतनम्, चत्वारि
महाभूतान्युपादायरूपप्रसादो

रूप्यनिदर्शनं सप्रतिघम् । यावत्कायो भिक्षो
आध्यात्मिकमायतनं..पूर्ववत् । मनो भिक्षो

आध्यात्मिकमायतनमरूप्यनिदर्शनमप्रतिघम् । रूपाणि
भिक्षो बाह्यमायतनं चत्वारि

महाभूतान्युपादायरूपि सनिदर्शनं सप्रतिघम् ।
शब्दा हि भिक्षो बाह्यमायतनं चत्वारि

महाभूतान्युपादायरूप्यनिदर्शनं सप्रतिघम् ।
यावत्स्प्रष्टव्यानि भिक्षो बाह्यमायतनं चत्वारि

महाभूतानि चत्वारि च
महाभूतान्युपादायरूप्यनिदर्शनं सप्रतिघम् । धर्मा
भिक्षो

बाह्यमायतनमेकादशभिरायतनैरसङ्गृहीतमरूप्य
निदर्शनमप्रतिघम्" ( ) इति ।

एते च प्रभेदा धातूनामेवा
प्रथमकोशस्थानपरिसमाप्ते- कथ्यन्ते; रूपविज्ञान-

विभागत्वात् ।

@०६४

सप्रतिघा दश ।

रूपिण-,

य एते रूपस्कन्धसङ्गृहीता दश धातव उक्तास्ते
सप्रतिघा- । प्रतिघो नाम

प्रतिघात- । स च
त्रिविध--आवरण-विषय-आलम्बनप्रतिघात- ।

१. तत्रावरणप्रतिघात- = स्वदेशे
परस्योत्पत्तिप्रतिबन्ध- । यथा हस्तो हस्तेनाहत-

उपले वा । उपलोऽपि तयो- ।

२. विषयप्रतिघातश्चक्षुरादीनां विषयिणां
रूपादिषु विषयेषु । यथोक्तं प्रज्ञप्तौ-

"अस्ति चक्षुर्जले प्रतिहन्यते न स्थले, यथा मत्स्यानाम्;
अस्ति स्थले न जले, प्रायेण

मनुष्याणाम्; अस्त्युभयत्र,
शिशुमार-मण्डूक-पिशाच-कैवर्त्तादीनाम्; अस्ति
नोभयत्र,

एतानाकारान् स्थापयित्वा । अस्ति चक्षुर्यद्रात्रौ
प्रतिहन्यते न दिवा, तद्यथा

तितीलोलूकादीनाम्; दिवा न रात्रौ, प्रायेण
मनुष्याणाम्; रात्रौ दिवा च, श्व-शृगाल-

तुरग-द्वीपि-मार्जारादीनाम्; नोभयत्र, एतानाकारान्
स्थापयित्वा" ( ) इत्ययं

विषयप्रतिघात- ।

३. आलम्बनप्रतिघातश्चित्तचैत्तानां स्वेष्वालम्बनेषु ।

क- पुनर्विषयालम्बनयोर्विशेष- ? यस्मिन् यस्य कारित्रं
स तस्य विषय- ।

यच्चितचैत्तैर्गृह्यते तदालम्बनम् । कुत- पुन- स्वस्मिन्
विषये प्रवर्त्तमानमालम्बने वा

प्रतिहन्यत इत्युच्यते ? तस्मात् परेणाप्रवृत्ते- ।

-------------------

"सप्रतिघा दश रूपिण-" इति ।
रूपिग्रहणमरूपिनिरासार्थम् । रूपणं रूपम्,

तदेषामस्तीति रूपिण- । दशेति । चक्षुर्धात्वादय-
पञ्च, तद्विषयधातवश्च पञ्चेति । धर्मधातोर्निरास-

कथं कृत-, स चापि हि रूपीति शक्यते वक्तुम्,
तत्राविज्ञप्तिरूपसद्भावात् ? रूपिण

एवेत्यवधारणात् तन्निरास- कृतो भवति । ये हि धातव-,
रूपिस्वभावा एव ते ग्रहीतव्या- ।

धर्मधातुस्तु रूप्यरूपिस्वभाव इति । स्वदेशे
परस्योत्पत्तिप्रतिबन्ध इति । विस्तर--यत्रैकं

सप्रतिघं वस्तु तत्र द्वितीस्योत्पत्तिर्न भवति । यथा
हस्तो हस्तेनाहत- प्रतिहन्यत उपले वा ।

हस्तो हस्तस्थान उपलस्थाने वा नोत्पद्यते । उपलोऽपितयो- ।
हस्तोपलयो- स्थान उपलोऽपि

नोत्पद्यते ।

जले प्रतिहन्यत इति । जले स्वविषये प्रवर्तत इत्यर्थ- ।
प्रायेण मनुष्याणामिति ।

प्रायग्रहणं कैवर्तादिनिवृत्त्यर्थम् । अस्ति नोभयत्रेति ।
गर्भे नियतमृत्यूनाम् । एतानाकारानिति ।

एतान् प्रकारानित्यर्थ- । तितीला बहुलय- ।
मार्जारादीनामिति । आदिग्रहणेन चौरमनुष्यादीनां

व्याघ्रादीनां च ग्रहणम् ।

यस्मिन् यस्य कारित्रं स तस्य विषय इति । कारित्रम् =
पुरुषकार- । चक्षु-श्रोत्रादीनां

रूपशब्दादिष्वालोचनश्रवणादि कारित्रम् । तच्च
स्वचित्तचैत्तान् प्रत्याश्रयभावशक्तिविशेषलक्षणं

वेदितव्यम् । यच्चित्तचैत्तैर्गृह्यते दण्डावस्तम्भनयोगेन
तदालम्बनं रूपादि । तदेवं सति चित्त-

@०६५

निपातो वाऽत्र प्रतिघातो या स्वविषये प्रवृत्ति- ।

तदिहावरणप्रतिघातेन दशानां सप्रतिघत्वं
वेदितव्यम्; अन्योन्यावरणात् ।

ये धर्मा विषयप्रतिघातेन सप्रतिघा
आवरणप्रतिघातेनापि त इति चतु-कोटिक- ।

प्रथमा कोटि--सप्त चित्तधातवो धर्मधातुप्रदेशश्च
य- सम्प्रयुक्त- । द्वितीया-पञ्च

विषया- । तृतीया-पञ्चेन्द्रियाणि ।
चतुर्थी-धर्मधातुप्रदेश- सम्प्रयुक्तकवर्ज्य- ।

ये धर्मा विषयप्रतिघातेन सप्रतिघा
आलम्बनप्रतिघातेनापि त इति पश्चात्पादक- ।

ये तावदालम्बनप्रतिघातेनापि ते
स्युर्विषयप्रतिघातेनैव, नालम्बनप्रतिघातेन;

पञ्चेन्द्रियाणि ।

"यत्रोत्पित्सोर्मनस- प्रतिघात- शक्यतेऽन्यै- कर्तुम् ।

तत् सप्रतिघं ज्ञेयम्, विपर्ययादप्रतिघमिष्टम्" ॥

इति भदन्तकुमारलात- ।

उक्ता- सप्रतिघा-, अप्रतिघाश्च ॥

एषामष्टादशधातूनां कति कुशला- ? कत्यकुशला- ?
कत्यव्याकृता- ?

-------------------

चैत्तानामेवालम्बनम् । विषय- पुनश्चक्षुरादीनामपि, न
केवलं चित्तचैत्तानाम् । तस्मात्

परेणाप्रवृत्तेरिति । यो हि लोके यत- परेण न प्रवर्तते
स तत्र प्रतिहन्यते-काष्ठे, कुड्ये वा ।

तथा चक्षुरादि विषयात् परेण न कारित्रं करोति ।
विषय एव तु करोति । तस्मात् तत्र

प्रतिहन्यत इत्युच्यते ।

निपातो वात्र प्रतिघात इति । विस्तर--अत्र विषये
निपतनं निपात- या स्वविषये

प्रवृत्ति- । कारित्रमित्यर्थ- ।

तदिहावरणप्रतिघातेनेति । विस्तर--`सप्रतिघा दशऽ
इत्यत्रवरणप्रतिघातेन ते दश

धातव- सप्रतिघा अभिप्रेता- । तत्र
विषयालम्बनप्रतिघाताभ्यां चित्तचैत्तानामपि
सप्रतिघत्व-

प्रसङ्गात् चतु-कोटिक- प्रश्न- । चतुष्कोण-, चतु-प्रकार
इत्यर्थ- ।

पश्चात्पादक इति । यदि प्रश्नस्य पश्चाद्भागं
गृहीत्वा विसर्जनायोत्तिष्ठते स पश्चात्पादक- ।

यदि पूर्वभागं गृहीत्वा स पूर्वपादक- ।
विषयप्रतिघातेनापि त इति । चित्तचैत्ता- । ते हि

विषयप्रतिघातेनालम्बनप्रतिघातेन च सप्रतिघा- ।
पञ्चेन्द्रियाणि नालम्बनप्रतिघातेन सप्रतिघानि;

अनालम्बनत्वात् ।

यत्रोत्पित्सोर्मनस इति । विस्तर--यत्राश्रय आलम्बने वा
उत्पत्तुकामस्य मनस-

प्रतिघातोऽनुत्पत्ति- शक्यतेऽन्यै- कर्तुमन्तरावरणेन,
तदेव सप्रतिघम्; तेनान्तरावरणलक्षणेन

प्रतिघेन सप्रतिघत्वात् । स्वदेशे
परस्योत्पत्तिप्रतिबन्धलक्षणेन प्रतिघातेन
सप्रतिघत्वादित्यपरे ।

किं पुनस्तत् ? पञ्चेन्द्रियपञ्चविषयधातुस्वभावम् ।
विपर्ययादप्रतिघमिष्टम् । यत्रोत्पित्सोर्मनस-

प्रतिघातो न शक्यते परै- कर्तुम् । यथा
मनोधातोर्धर्मधातोश्च
मनोविज्ञानोत्पत्तावन्तरावरणं न

शक्यते परै- कर्तुम् । अत-
सप्तचित्तधातुधर्मधातुस्वभावमप्रतिघमिति सिद्धम् ।

@०६६

अव्याकृता अष्टौ

कतमे अष्टौ ? य एते सप्रतिघा दशोक्ता-,

त एवारूपशब्दका- ॥२९॥

पञ्चेन्द्रियाणि गन्धरसस्प्रष्टव्या धातवश्च-एतेऽष्टौ
कुशलाकुशलभावेना-

व्याकरणादव्याकृता- ।

विपाकं प्रत्यव्याकरणादित्यपरे । एवमनास्रवेऽपि
प्रसङ्ग- ॥२९॥

त्रिधाऽन्ये,

अन्ये दश धातव- कुशलाकुशलाव्याकृता- ।

तत्र सप्त धातवोऽलोभादिसम्प्रयुक्ता- कुशला-,
लोभादिसम्प्रयुक्ता अकुशला-,

अन्ये अव्याकृता- ।

धर्मधातुरलोभादिस्वभावसम्प्रयुक्तसमुत्थ-
प्रतिसङ्ख्यानिरोधश्च कुशल-,

लोभादिस्वभावसम्प्रयुक्तसमुत्थोऽकुशल-, अन्योऽव्याकृत- ।

रूपशब्दधातू कुशलाकुशलचित्तसमुत्थौ
कुशलाकुशलौ कायवाग्विज्ञप्ति-

सङ्गृहीतौ, तदन्याव्याकृतौ । उक्त- कुशलादिभाव- ॥

-------------------

"अव्याकृता अष्टौ" इति । अव्याकृता
एवाष्टवित्यवधारणम् ।

कुशलाकुशलभावेनाव्यकरणादव्याकृता- । ये
कुशलाकुशलव्यतिरिक्तास्त एवाव्याकृता

इहाभिप्रेता- । न तु कुशला-;
अकुशलाव्याकृताव्याकरणात् । नाप्यकुशला-;
कुशलाव्याकृता-

व्याकरणात् । कुशलाकुशलानां कुशलाकुशलभावेन
व्याकृतत्वात् । सङ्केतरूढ्यपेक्षा हि

शब्दप्रवृत्ति- ॥२९॥

"त्रिधान्ये" इति । धातव इत्यधिकृतम् । त्रैधैवान्ये;
नैकधा, न द्विधेत्यवधारणम् ।

अलोभादिसम्प्रयुक्ता- कुशला इति ।
विस्तर--अलोभाद्वेषामोहह्न्यपत्रापसम्प्रयुक्ता- सप्त

चित्तधातव- कुशला- । लोभद्वेषमोहाह्न्यपत्राप्य
सम्प्रयुक्ता अकुशला- । कुत्सिताश्छलिता

गता अपक्रान्ता इति कुशला- । प्रज्ञा वा कुश इव
तीक्ष्णेति कुश-, तं लान्ति आददत इति

कुशला- । तद्विपरीता अकुशला- । अन्ये
त्वलोभादिलोभाद्यसम्प्रयुक्ता अव्याकृता- ।

धर्मधातुरिति । विस्तर--अलोभादिस्वभावो योऽयमुक्त- ।
अलोभादि सम्प्रयुक्तो

वेदनादि- । अलोभादिसमुत्थोविप्रयुक्त- प्राप्तिजात्यादि-,
अविज्ञप्तिश्च । प्रतिसङ्ख्यानिरोधश्चापर

इति चतुर्विध- कुशलो धर्मधातु- ।
लोभादिस्वभावसम्प्रयुक्तसमुत्थोऽकुशल- । अन्यो-

ऽव्याकृत- । यो नालोभादिस्वभावसम्प्रयुक्तसमुत्थ-, नापि
लोभादिस्वभावसम्प्रयुक्तसमुत्थ-,

आकाशमप्रतिसङ्ख्यानिरोध-, तेषां च यथासम्भवं
प्राप्तिजात्यादय--एषोऽव्याकृतो धर्मधातु- ।

तदन्यावव्याकृताविति । ताभ्यां
कुशलाकुशलचित्तसमुत्थाभ्यां
रूपशब्दधातुभ्यामन्यौ

रूपशब्दधातू अव्याकृतचित्तसमुत्थौ
कायवाग्विज्ञप्तिसङ्गृहीतौ विज्ञप्त्यसङ्गृहीतौ
चाव्याकृतौ ।

@०६७

एषामष्टादशधातूनां कति कामधात्वाप्ता- ?

कति रूपधात्वाप्ता- ?

कामधात्वाप्ता- सर्वे,

आप्ता अवियुक्ता- । कामधातुप्रतिसंयुक्ता इत्यर्थ- ।

रूपे चतुर्दश ।

रूपधातौ चतुर्दश धातव- ।

विना गन्धरसघ्राणजिह्वाविज्ञानधातुभि- ॥३०॥

तत्र हि गन्धरसौ न स्त-; तयो- कवलीकाराहारत्वात्,
तद्वीतरागाणां च

तत्रोपपत्ते- । ततो घ्राणजिह्वाविज्ञाने अपि न स्त-;
आलम्बनाभावात् ।

एवं तर्हि स्प्रष्टव्यधातोरपि तत्राभावप्रसङ्ग- ?
कवलीकाराहारत्वात् । यो

नाहारस्वभाव- स तत्रास्ति ।

गन्धरसयोरप्येष प्रसङ्ग- ? नास्ति विनाऽभ्यवहारेण
गन्धरसयो- परिभोग- ।

अस्ति तु स्प्रष्टव्यस्येन्द्रियाश्रयाधारप्रावरणभावेन ।

तस्मादभ्यवहारवीतरागाणां गन्धरसौ तत्र
निष्प्रयोजनौ, न तु स्प्रष्टव्यम् ।

अन्ये पुनराहु--ध्यानसमापत्तिसनिश्रयेणेह रूपाणि
सन्दृश्यन्ते, शब्दाश्च श्रूयन्ते । प्रस्रब्धिसहगतेन
स्प्रष्टव्यविशेषेण च कायोऽनुगृह्यते । अत एषामेव
त्रयाणां ध्यानोपपत्तौ

सम्भव-, न गन्धरसयोरिति ।

-------------------

"कामधात्वाप्ता- सर्वेऽ इति । कामधात्वाप्ता- सर्व
एवेत्यवधार्यते; अष्टादशधातुत्व-

मात्रसङ्ग्रहात् । न तु प्रत्येकम्; साकल्यत- ।

तत आह-"रूपे चतुर्दश" इति । तयो-
कवलीकाराहारत्वादिति । तयोर्गन्धरसयो- ।

गन्धोऽपि हि कवलीकाराहार- सूक्ष्म- ।
तत्राभावप्रसङ्ग इति । तत्र रूपधातौ स्प्रष्टव्य-

धातोरभावप्रसङ्ग-; कवलीकाराहारत्वात् ।
"कवलीकार आहार- कामे त्र्यायतनात्मक-"

(अभि^ को^ ३.२९) इति सिद्धान्तात् । गन्धरसयोरप्येष
प्रसङ्ग इति । यौ नाहारस्वभावौ

तौ तत्र स्यातामित्यर्थ- । अस्ति तु स्प्रष्टव्यस्येति । किम् ?
परिभोग- । इन्द्रियाश्रयाभावेन,

आधारभावेन, प्रावरणभावेन च ।

अन्ये पुनराहुरिति भदन्त श्रीलात- । प्रस्रब्धिसहगतेनेति
। प्रस्रब्धिसहोत्पन्नेन काय-

कर्मण्यतासहगतेनेत्यर्थ- ।

अत्राचार्यो भदन्त श्रीलातमतमनादृत्य
वैभाषिकमतं सावकाशं दृष्ट्वा
विनिश्चयमारभते-

एवं तर्हीति । विस्तर--वैभाषिकैरर्थत एतत्
प्रतिज्ञातम्-`न स्तो रूपधातौ गन्धरसौ;

नि-प्रयोजनत्वात्, स्त्रीपुरुषेन्द्रियविषयवत्ऽ इति । तं
पक्षमाचार्यो दूषयति-दुष्टोऽयं पक्ष-;

धर्मिविशेषविपर्ययापक्षालत्वात् । रूपधातौ
गन्धरसाख्यो हि धर्मी विद्यमानस्वग्राहकोऽभिप्रेत- ।

तस्याविद्यमानस्वग्राहकत्वं प्राप्नोति, यथा हि
स्त्रीपुरुषेन्द्रियविषयो नि-प्रयोजनत्वेनाविद्यमन-

स्वग्राहको भवति तथा गन्धरसाख्योऽपि विषय- प्राप्नोति
। स्फुटमप्यनुमानमस्ति येनैष

@०६८

एवं तर्हि घ्राणजिह्वेन्द्रियोरभावप्रसङ्ग-;
निष्प्रयोजनत्वात् ? अस्ति प्रयोजनम्,

ताभ्यां हि विनाऽऽश्रयशोभैव न स्यादिति व्यवहारश्च
? यद्येतत् प्रयोजनम्,

अधिष्ठानमेवास्तु शोभार्थं वचनार्थं च, मा
भूदिन्द्रियम् ।

नानिन्द्रियमधिष्ठानं सम्भवति,
पुरुषेन्द्रियाधिष्ठानवत् ?

युक्तस्तदसम्भव-; निष्प्रयोजनत्वात् ।
घ्राणजिह्वाधिष्ठानं तु सप्रयोजनम् । अतोऽस्य

विनाऽपीन्द्रियेण युक्त- सम्भव- ।

निष्प्रयोजनापीन्द्रियाभिनिर्वृत्तिर्भवति, यथा गर्भे
नियतमृत्यूनाम् ।

स्यान्नाम नि-प्रयोजना, न तु निर्हेतुका । कश्च
हेतुरिन्द्रियोत्पत्ते- ? इन्द्रियसतृष्णस्य

कर्मविशेष- । यश्च विषयाद् वितृष्ण-, स
नियतमिन्द्रियादपीति न तद्विषयवीतरागाणां

घ्राणजिह्वेन्द्रिये सम्भवितुमर्हत- ।

-------------------

धर्मिविशेषविपर्ययो व्यज्यते-`न स्तो रूपधातौ
घ्राणजिह्वेन्द्रिये; नि-प्रयोजनविषयत्वात्,

स्त्रीपुरुषेन्द्रियविषयवदिति ।

वैभाषिकदेशीय- कश्चित् प्रतिविधत्ते-अस्ति प्रयोजनमिति ।
विस्तर--ताभ्यां

घ्राणजिह्वेन्द्रियाभ्यां विना शरीरशोभैव न स्यात् ।
वाग्विज्ञप्तिश्च । अनेन दृष्टबाधेन प्रसङ्गं

निवर्तयति । अनुमानं ह्यत्र दृष्टं बाधते । किं
तदिति ? उच्यते-`स्तो रूपधातौ घ्राणजिह्वेन्द्रिये

सप्रयोजनत्वाच्चक्षुरिन्द्रियवद्ऽ इति । आचार्य
आह-यद्येतत्प्रयोजनमिति । विस्तर--

अधिष्ठानेनैवाश्रयशोभावचनं च भवति
नेन्द्रियेणेति सप्रयोजनत्वस्य हेतोरसिद्धतां दर्शयति ।

वैभाषिकदेशीय आह-नानिन्द्रियमधिष्ठानमिति ।
विस्तर--न रूपधातौ सम्भवत्य-

निन्द्रियं घ्राणजिह्वेन्द्रियाधिष्ठानम्;
इन्द्रियाधिष्ठानत्वात्, पुरुषेन्द्रियाधिष्ठानवदिति ।
एतेन

सप्रयोजनत्वस्य सिद्धतां स्थापयति । आचार्य
आह-युक्तस्तदसम्भव इति । विस्तर--

युक्तस्तत्र पुरुषेन्द्रियाधिष्ठानस्यासम्भव-,
नि-प्रयोजनत्वात् । घ्राणजिह्वेन्द्रियाधिष्ठानं
त्वाश्रय-

शोभाभिव्याहारप्रयोजनत्वात् सप्रयोजनम् । अतोऽस्य
विनापीन्द्रियेण युक्त- सम्भव- । साधनं

त्वत्रोच्यते-`सम्भवति रूपधातावनिन्द्रियं
घ्राणजिह्वेन्द्रियाधिष्ठानम्; सप्रयोजनत्वात्,

चक्षुरिन्द्रियाधिष्ठानवद्ऽ इति । अनेन तामेव
सप्रयोजनत्वस्यासिद्धतां व्यवस्थापयति ।

एवमत्र सप्रयोजनत्ववादिनि वैभाषिकदेशीये
कस्मिंश्चिन्निषिद्धे यदेतदादावुक्तम्-

`एवं तर्हि घ्राणजिह्वेन्द्रिययोरप्यभावप्रसङ्ग-; नि-
प्रयोजनत्वात्ऽ इति, तद्दूषणाभासतां दर्शयन्तो

वैभाषिका आहु--निष्प्रयोजनापीति । विस्तर--यथा गर्भे
नियतमृत्यूनाम् निष्प्रयोजना-

भिनिर्वृत्ति- । न हि तेषां रूपदर्शनादिर्भवति । एवं
रूपधातौ घ्राणजिह्वेन्द्रियाभिनिर्वृत्ति-

र्निष्प्रयोजनापि भविष्यतीति । तेन `न स्तो रूपधातौ
घ्राणजिह्वेन्द्रिये; नि-प्रयोजनत्वात्

पुरुषेन्द्रियवद्ऽ इति नि-प्रयोजनत्वमनैकान्तिकं
प्रदर्श्यते ।

आचार्य आह-स्यान्नाम नि-प्रयोजनेति । विस्तर--भवेन्नि-
प्रयोजनेन्द्रियाभिनिर्वृत्ति-,

न तु निर्हेतुका; संस्कृतानां सहेतुकत्वात् । यश्च
विषयाद्वितृष्ण- स नियतमिन्द्रियादपीत्यनेन

हेत्वभाव- प्रदर्श्यते । ततश्चैवं साधनमुच्यते-`न
स्तोरूपधातौ घ्राणजिह्वेन्द्रिये; निर्हेतुकत्वात्,

@०६९

पुरुषेन्द्रियमपि वा किं न निर्वर्त्तते ? अशोभाकरत्वात् ।

कोशगतवस्तिगुह्यानां किं न शोभते !

न च प्रयोजनवशादुत्पत्ति-, किं तर्हि ?
स्वकारणोत्पद्यत्वाद् । इत्यशोभाकर-

स्यापि स्यादेव सति हेतावुत्पत्ति- ।

सूत्रं तर्हि विरुध्यते-"अविकला अहीनेन्द्रिया-" इति ? यानि
तत्रेन्द्रियाणि

तैरविकला अहीनेन्द्रिया इति कोऽत्र विरोध- ! इतरथा हि
पुरुषेन्द्रियस्यापि स्यात्

प्रसङ्ग- ।

एवं तु वर्णयन्ति-स्त एव तत्र घ्राणजिह्वेन्द्रिये, न तु
गन्धरसौ ।

-------------------

निर्हेतुकाङ्कुरवत्, पुरुषेन्द्रियवद्वाऽ । पुरुषेन्द्रियमपि
वा किं न निर्वर्तत इत्याचार्य एव विकल्पं

वाहयति । कोऽभिप्राय- ? यदि नि-प्रयोजना हेतुमन्तरेणापि
वा घ्राणजिह्वेन्द्रिययोरुत्पत्ति-

पुरुषेन्द्रियमपि वा किं न निर्वर्तते । वैभाषिकाणां
ह्ययं पक्ष--`सघ्राणजिह्वेन्द्रियो रूपधातु-

सत्त्वसन्तान-; रूपिप्राणित्वात्,
कामावचरसत्त्वसन्तानवद्ऽ इति । आचार्यस्तु
`पुरुषेन्द्रियमपि

किं न निर्वर्ततेऽ इत्यनेन तस्य पक्षस्य
धर्मिविशेषविपर्ययं दर्शयति-अविद्यमानपुरुषेन्द्रियो

रूपधातुसत्त्वसन्तानो धर्मी, तस्य विपर्ययो
विद्यमानपुरुषेन्द्रियत्वमिति । वैभाषिका-

परिहरन्ति-अशोभाकरत्वादिति । कथमिति न रूपधातौ
पुरुषेन्द्रियमस्ति ? अशोभाकरत्वात्,

काणकुण्ठत्ववत् । तदनुमानबाधनान्न
विपर्येत्यस्माकमेषा प्रतिज्ञा; `यदि दृष्टं न बाधतेऽ
इति

नैयायिकसिद्धान्तादित्यभिप्राय- । आचार्य
आह-कोशगतवस्तिगुह्यानां किं न शोभते । वस्तौ

गुह्यं वस्तिगुह्यम् । वस्तिर्येन तत्पुरुषेन्द्रियं वेष्टितम् ।
गुह्यम् = पुरुषेन्द्रियम् । कोशो यत्र तद्वस्तिगुह्यं

तिष्ठति । कोशगतं वस्तिगुह्यं येषां त इमे
कोशगतवस्तिगुह्या- । तेषां किं न शोभत एवेत्यर्थ- ।

अनेनाशोभाकरत्वमसिद्धं दर्शयति ।

न च प्रयोजनवशादुत्पत्तिरिति ।
विस्तर--वैभाषिकैरशोभाकरत्वादिति ब्रुवद्भिरर्था-

पत्तयैतत् प्रतिज्ञातं भवति-प्रयोजनवशोत्पाद्यं
पुरुषेन्द्रियमिति । स च पक्षोऽनुमानबाधित-

धर्मिस्वरूपविपर्ययापक्षालत्वात् । कथमिति ? उच्यते-न
प्रयोजनवशोत्पाद्यं पुरुषेन्द्रियम्;

स्वकारणोत्पाद्यत्वात्, काणकुण्ठत्ववत् ।

वैभाषिका आहु--सूत्रं तर्हि विरुध्यत इति ।
विस्तर--योऽयम् `अविद्यमानघ्राण-

जिह्वेन्द्रियो रूपधातुसत्त्वसन्तान-ऽ इति पक्ष- स
सापक्षाल-; प्राक्पक्षविरोधात् । तथा हि

भगवता रूपावचरा- सत्त्वा--"अविकला अहीनेन्द्रिया-"
इत्युक्ता-; काणकुण्ठत्वा-

भावत्वात् । अहीनेन्द्रिया-, चक्षुरादिभिरहीनत्वात् ।
आचार्य आह-यानि तत्रेति । विस्तर--

यानि तत्र रूपधातौ घ्राणेन्द्रियादिरहितानि
चक्षुरादीनि तैरहीनेन्द्रिया इति
सूत्रार्थपरिग्रहादविरोध- ।

एवं तु वर्णयन्ति वैभाषिका--स्त एवेति । विस्तर--भवत
एव तत्र रूपधातौ

घ्राणजिह्वेन्द्रिये, न तु गन्धरसौ । आत्मभावमुखेन हि
स्वसन्तानमुखेन षडायतने चक्षुरादिके

तृष्णासमुदाचार- प्राणिनां प्रवर्तते ।
तदभिष्यन्दितं च कर्मेति सहेतुके रूपधातौ
घ्राणजिह्वेन्द्रिये ।

ततश्च सहेतुकत्वात् स्त एव ते रूपधातौ,
सहेतुकाङ्कुरादिवदिति । अनेन च-`न स्तो रूपधातौ

@०७०

आत्मभावमुखेन हि षडायतने तृष्णासमुदाचार-, न
विषयमुखेन । पुरुषेन्द्रिये

तु मैथुनस्पर्शमुखेनेति ।

तस्मात् सिद्धमेतद्-रूपधात्वाप्ताश्चतुर्दश धतव इति
॥३०॥

आरूप्याप्ता मनोधर्ममनोविज्ञानधातव- ।

रूपवीतरागाणां तत्रोपपत्ति-, अतोऽत्र दश
रूपस्वभावा धातवस्तदाश्रयालम्बनाश्च

पञ्च विज्ञानधातवो न सम्भवन्ति ॥

कति सास्रवा- ? य एते मनोधर्ममनोविज्ञानधातव उक्ता-

सास्रवानास्रवा एते त्रय-;

ये मार्गसत्यासंस्कृतसङ्गृहीतास्तेऽनास्रवा-, अन्ये
सास्रवा- ।

शेषास्तु सास्रवा- ॥३१॥

पञ्चदश धातव- शेषास्त्वेकान्तसास्रवा- ॥३१॥

कति सवितर्का- सविचारा- ? कत्यवितर्का विचारमात्रा- ?
कत्यवितर्का

अविचारा- ?

सवितर्कविचारा हि पञ्च विज्ञानधातव- ।

नित्यमेते वितर्कविचाराभ्यां संयुक्ता- । अवधारणार्थो
हि-शब्द- ।

अन्त्यास्त्रयस्त्रिप्रकारा-,

---------------------

घ्राणजिह्वेन्द्रिये निर्हेतुकत्वाद्ऽ इति यत्साधनमुक्तं
तदसिद्धमिति प्रतिपादयन्ति । पुरुषेन्द्रिये तु

मैथुनस्पर्शमुखेन । किम् ? तृष्णासमुदाचार इति
प्रकृतम् । मैथुनस्पर्शवीतरागाश्च रूपावचरा-

सत्त्वा- । तस्मात् तत्र न तृष्णापूर्वकं कर्म भवति ।
तस्मादहेतुकत्वात् तत्र पुरुषेन्द्रियं नास्ति,

निर्हेतुकाङ्कुरादिवदिति सिद्धं रूपधातौ चतुर्दशैव
धातव इति ॥३०॥

"आरूप्याप्ता-" इति ।
विस्तर--"मनोधर्ममनोविज्ञानधातव-" एवारूप्याप्ता

इत्यवधारणादन्ये धातवो न सन्तीत्युक्तं भवति ।
यस्माद् रूपवीतरागाणां तत्रोपपत्तिरतो दश

रूपस्वभावा धातव- । चक्षुरादय- पञ्च
रूपादयश्चापि पञ्च न सन्ति । तदाश्रयालम्बनाश्च
पञ्च

विज्ञानधातवो न सन्तीति । ते चक्षुरादयो रूपादयश्च
यथाक्रममाश्रया आलम्बनानि च येषां

त इमे तदाश्रयालम्बना- । आश्रयाणां
चक्षुरादीनामलम्बनानां च रूपादीनामभावात् तेऽपि

चक्षुर्विज्ञानादिधातवस्तत्र न सन्ति ।

"सास्रवानास्रवा एते त्रय-" इति । एत एव त्रय-
सास्रवानास्रवा इत्यवधारणम् ।

"शेषास्तु सास्रवा-" इति । किमर्थमिदमुच्यते, नन्वेत एव
त्रय- सास्रवाप्तवा

इत्यवधारणाच्छेषा- सास्रवा इति सिद्धम् ? न सिद्धम्;
कथम् ? शेषा- सास्रवा एव नास्रवा

एव वा स्युरित्याशङ्का, तन्निवृत्त्यर्थमिदमुच्यते-शेषा-
सास्रवा एवेति ॥३१॥

"सवितर्कविचारा हि पञ्च विज्ञानधातव-" इति ।
सवितर्कसविचारा एवेति

हिशब्दोऽवधारणे ।

@०७१

मनोधातु-, धर्मधातु-, मनोविज्ञानधातुश्चान्त्या- । एते
त्रयस्त्रिप्रकारा- । तत्र

मनोधातु-, मनोविज्ञानधातु-, सम्प्रयुक्तश्च
धर्मधातुरन्यत्र वितर्कविचाराभ्यां कामधातौ

प्रथमे च ध्याने सवितर्का- सविचारा- ।
ध्यानान्तरेऽवितर्का विचारमात्रा- । द्वितीयाद्

ध्यानात् प्रभृत्याभवाग्रादवितर्का अविचारा- ।

सर्वश्चासम्प्रयुक्तो धर्मधातुर्ध्यानान्तरे च विचार- ।
वितर्कस्तु नित्यमवितर्को

विचारमात्र-; द्वितीयवितर्काभावात्, विचारसम्प्रयोगाच्च
।

कामधातौ प्रथमे ध्याने विचार एषु त्रिप्रकारेषु
नान्तर्भवति, स कथं वक्तव्य- ?

अविचारो वितर्कमात्र-; द्वितीयविचाराभावात्,
वितर्कसम्प्रयोगाच्च । अत एवोच्यते-

"स्यु- सवितर्कसविचारायां भूमौ
धर्माश्चतु-प्रकारा--सवितर्का- सविचारा विचार-

वितर्कवर्ज्या- सम्प्रयुक्ता-, अवितर्को विचारमात्रो वितर्क-;
अवितर्का अविचारा

असम्प्रयुक्ता-, अविचारो वितर्कमात्रो विचार-" इति ।

शेषा उभयवर्जिता- ॥३२॥

दश रूपिणो धातव- शेषा नित्यमवितर्का अविचारा-;
असम्प्रयोगित्वात् ॥३२॥

-------------------

"अन्त्यास्त्रतयस्त्रिप्रकारा-" इति । अन्त्या एव त्रिप्रकारा
इत्यवधारणम् ।

अन्यत्र वितर्कविचाराभ्यामिति । वितर्कविचारौ
सम्प्रयुक्तधर्मधातुस्वभावौ, तयोरत्र

ग्रहणप्रसङ्ग इति परिवर्ज्येते । वितर्को हि
द्वितीयप्रकारान्तरेऽन्तर्भविष्यति । विचारोऽपि

ध्यानान्तरजस्तृतीये प्रकारेऽन्तर्भवति । तदन्यस्तु
त्रिष्वपि प्रकारेषु नान्तर्भवतीति वक्ष्यति । त

एते मनोधात्वादय- सम्प्रयुक्तकधर्मधातुपर्यन्ता-
कामधातौ प्रथमे च ध्याने ससामन्तके मौले

सवितर्का- सविचारा-, वितर्कविचारसम्प्रयोगात् । अत एव
ध्यानान्तरेऽवितर्का-, वितर्का-

भावात् । विचारमात्रा-, विचारसम्प्रयोगात् । अत एव
द्वितीयात् प्रभृति यावद्भवाग्रं तयोरभावाद-

वितर्का अविचारा- । सर्वश्चासम्प्रयुक्तो धर्मधातुरिति
यथासम्भवं त्रैधातुकरूपचित्तविप्रयुक्ता

असंस्कृताश्च । ध्यानान्तरे च विचारोऽवितर्को
वितर्काभावात् । अविचारो द्वितीयविचाराभावात् ।

विचार एषु त्रिषु प्रकारेषु नान्तर्भवतीति ।
कामधातुप्रथमध्यानभूमिको विचार- प्रथमे

तावत् प्रकारे नान्तर्भवति सवितर्क- सविचार इति । स हि
सवितर्क- सम्भवति, न तु

सविचार-; विचारासम्प्रयोगात् । द्वितीयेऽपि
नान्तर्भवति-अवितर्को विचारमात्र इति; वितर्क-

सम्प्रयोगाद् द्वितीयविचाराभावाच्च । तृतीयेऽपि
नान्तर्भवति-अवितर्कोऽविचार इति । स

हि यद्यप्यविचारो द्वितीयविचाराभावात्; न त्ववितर्को
वितर्कसम्प्रयोगात् । स कथं वक्तव्य- ?

इत्यत आह-अविचारो वितर्कमात्र इति ।
द्वितीयविचाराभावादविचार- । वितर्कसम्प्रयोगाद्

वितर्कमात्र- । अत एवेति । यस्मात् सवितर्कसविचाराणां
भूमौ विचार एव चतुर्थप्रकारो

भवति । अविचारो वितर्कमात्र इति ।

शेषा उभयवर्जिता- इति । शेषा दशरूपिणो धातव
उक्ता- । तेऽवितर्का विचारमात्रा

वा अवितर्का अविचारा- स्युरित्याशङ्कायामवधार्य
तदुभयवर्जिता एव, शेषा अवितर्का

अविचारा एवेत्यर्थ- ॥३२॥

@०७२

यदि पञ्च विज्ञानकाया- सवितर्का- सविचारा-,
कथमविकल्पका इत्युच्यन्ते ?

निरूपणानुस्मरणविकल्पेनाविकल्पका- ।

त्रिविध- किल विकल्प--स्वभाव-अभिनिरूपण-
अनुस्मरणविकल्प- । तदेषां

स्वभावविकल्पोऽस्ति, नेतरौ । तस्मादविकल्पका इत्युच्यन्ते ।
यथा-एकपादको-

ऽश्वोऽपादक इति । तत्र स्वभावविकल्पो वितर्क- । स
चैत्तेषु पश्चान्निर्देक्ष्यते ।

इतरौ पुन- किंस्वभावौ ? यथाक्रमम्-

तौ प्रज्ञा मानसी व्यग्रा स्मृति- सर्वैव मानसी ॥३३॥

मनोविज्ञानसम्प्रयुक्ता प्रज्ञा मानसीत्युच्यते ।
असमाहिता व्यग्रेत्युच्यते । सा

ह्यभिनिरूपणाविकल्प- । मानस्येव सर्वा स्मृति--समाहिता
चासमाहिता च

अनुस्मरणविकल्प- ॥३३॥

कति सालम्बना-, कत्यानालम्बना- ?

सप्त सालम्बनाश्चित्तधातव-,

-------------------

कथम् अविकल्पका इत्युच्यन्त इति । "चक्षुर्विज्ञानसंसर्गी
नीलं विजानाति नो तु

नीलम्" इति वचनात् । त्रिविध- किल विकल्प इति । किलशब्द-
परमतद्योतनार्थ- ।

स्वाभिप्रायस्तु-चेतनाप्रज्ञाविशेष एव वितर्क इति, न
स्वभावविकल्पोऽन्यो धर्मोऽस्तीति ।

तथा ह्यनेन पञ्चस्कन्धके उक्तम्-"वितर्क- कतम- ?
पर्येषको मनोजल्पश्चेतनाप्रज्ञाविशेषो

या चित्तस्यौदारिकता । विचार- कतम- ? प्रत्यवेक्षको
मनोजल्प-, तथैव या चित्तस्य सूक्ष्मता

अनभ्यूहावस्थायां चेतना, अभ्यूहावस्थायां प्रज्ञेति
व्यवस्थाप्यते" । तदेषां स्वभाव-

विकल्पोऽस्तीति । तदिति वाक्योपन्यासे निपात-, तस्मादर्थे
वा । स एषां पञ्चानां विज्ञानकायानां

सम्प्रयोगतोऽस्ति । तस्मात् सविकल्पा उक्ता- ।
नेतरावभिनिरूपणानुस्मरणविकल्पावेषां स्त- ।

तस्मादविकल्पा उच्यन्ते । यथैकपादकोऽश्वोऽपादक इति ।
पादत्रये छिन्न एकस्मिन्नपि पादे

सत्यपादक इत्युच्यते । तद्वदेकविकल्पा अविकल्पका इति ।

सा ह्यभिनिरूपणाविकल्प इति । सा मानस्यसमाहिता
प्रज्ञा श्रुतचिन्तामयी,

उपपत्तिप्रतिलम्भिका च । सा हि मनसि भवा मानसी ।
व्यग्रा विविधाग्रा व्यग्रा, विविधा-

लम्बनेत्यर्थ- । विगतप्रधाना वा ।
मुहुर्मुहुरालम्बनान्तराश्रयणाद् व्यग्रा ।
कस्मादभिनिरूपणा-

विकल्प इत्युच्यते ? तत्र तत्रालम्बने
नामापेक्षयाभिप्रवृत्ते-, रूपे वेदना अनित्यं
दु-खमित्यद्यभि-

निरूपणाच्च । समाहिता तु भावनामयी
नामानपेक्ष्यालम्बने प्रवर्तत इति
नैषाभिनिरूपणाविकल्प

इत्युच्यते । मानस्येव सर्वा स्मृतिरिति । समाहिता च,
असमाहिता च । सा किल नामानपेक्षा-

नुभूतार्थमात्रालम्बना प्रवर्तते; "स्मृति- कतमा ?
चेतसोऽभिलाष-" इति लक्षणात् । पञ्चविज्ञान-

कायसम्प्रयुक्ता तु नानूभूतार्थाभिलाषप्रवृत्तेति
नानुस्मरणविकल्प इतीष्यते ॥३३॥

"सप्त सालम्बना-" इति । उभयावरधारणम् । सप्तैव
सालम्बना-, सालम्बना एव

च सप्तेति ।

@०७३

चक्षु-श्रोत्रघ्राणजिह्वाकायमनोविज्ञानधातव-,
मनोधातुश्च-एते सप्त चित्त-

धातव- सालम्बना-; विषयग्रहणात् ।

अर्धं च धर्मत- ।

सालम्बनं यच्चैतसिकस्वभावम् । शेषा दश रूपिणो
धातवो धर्मधातुप्रदेश-

श्वासम्प्रयुक्तकोऽनालम्बना इति सिद्धम् ।

कत्युपात्ता- ? कत्यनुपात्ता- ?

नवानुपात्ता-

कतमे नव ? ये सप्त सालम्बना उक्ता- अष्टमस्यर्धेन
सार्धम् ।

ते चाष्टौ शब्दश्च,

इमे ते नवानुपात्ता--सप्त चित्तधातव-, धर्मधातु-,
शब्दधातुश्च ।

अन्ये नव द्विधा ॥३४॥

उपात्ता-, अनुपात्ताश्च । तत्र
चक्षु-श्रोत्रघ्राणजिह्वाकाया- प्रत्युत्पन्ना- उपात्ता-;

अतीतानागता- अनुपात्ता- ।
रूपगन्धरसस्प्रष्टव्यधातव- प्रत्युत्पन्ना
इन्द्रियाविनिर्भागिण-

उपात्ता-; अन्येऽनुपात्ता- । तद्यथा-मूलवर्जेषु
केशरोमनखदन्तेषु विण्मूत्रखेटसिङ्घाणक-

शोणितादिषु भूम्युदकादिषु च ।

उपात्तमिति कोऽर्थ- ?
यच्चित्तचैत्तैरधिष्ठानभावेनोपगृहीतम्;
अनुग्रहोपघाताभ्या-

मन्योन्यानुविधानात् । यल्लोके `सचेतनम्ऽ इत्युच्यते ॥३४॥

-------------------

"अर्धं च धर्मत-" सालम्बनमिति ।
उक्तव्यतिरेकेणेदमुच्यते । अत्राप्युभया-

वधारणम्-धर्मार्धमेव सालम्बनम्, सालम्बनमेव च
धर्मार्धमिति । यस्माच्च सप्तैव सालम्बना

धर्मार्धं चैव सालम्बनमित्यवधारणमस्ति,
तस्माच्छेषा दश रूपिणो धातवो
धर्मधातुप्रदेशश्चा-

सम्प्रयुक्तोऽनालम्बना इति सिद्धमित्युक्तम् । तथा
ह्यनवधारणे ह्ययमर्थो न सिध्येत् ।

"नवानुपात्ता-" इति । नवानुपात्ता एवेत्यवधारणम् ।

"ते चाष्टौ" इति । ते च सप्त चित्तधातवो धर्मधातुश्च
यस्यार्धं सालम्बनमुक्तम् ।

अष्टमस्यार्धेन सार्धमिति । सहेति यावत् ।
अष्टग्रहणं सकलधर्मधातुग्रहणार्थम् । मा
धर्मधात्व-

र्धाग्रहणं विज्ञायीति । ते चाष्टौ शब्दश्चापर इति
नवानुपात्ता इत्युक्ता- ।

"अन्ये नव द्विधा" इति । चक्षुरादय- पञ्च,
शब्दवर्ज्याश्च रूपादयश्चत्वार इति नव ते

द्विधैव । उपात्तानुपात्ता इत्यर्थ- । न तूपात्ता एवेति ।
एतदर्थं च `अन्ये नव द्विधाऽ इति पुन- सूत्रितम् ।

अनुग्रहोपघाताभ्यामन्योन्यानुविधानादिति ।
चक्षुर्धात्वादीनामनुग्रहोपघाताभ्यामञ्ज-

नादिपाणिघातादिलक्षणाभ्यां
चित्तचैत्तानामनुग्रहोपघातौ भवत- । चित्तचैत्तानां
चानुग्रहोप-

घाताभ्यां सौमनस्यदौर्मनस्यलक्षणाभ्यां
चक्षुर्धात्वादीनामनुग्रहोपघातौ भवत- । अतस्ते

चित्तचैत्तैरधिष्ठानभावेनोपगृहीता उच्यन्ते ।
स्वीकृता इत्यर्थ- । यल्लोके सचेतनमिति । सजीव-

मित्यर्थ- ॥३४॥

@०७४

कति धातवो भूतस्वभावा- ? कति भौतिका- ?

स्प्रष्टव्यं द्विविधम्,

भूतानि, भौतिकं च । तत्र भूतानि चत्वारि । भौतिकं
श्लक्ष्णत्वादि सप्तविधम्;

भूतेषु भवत्वात् ।

शेषा रूपिणो नव भौतिका- ।

पञ्चेन्द्रियधातवश्च, चत्वारो विषया--एते नव धातवो
भौतिका एव ।

धर्मधात्वेकदेशश्च,

अविज्ञप्तिसञ्ज्ञको भौतिक-, शेषा- सप्त चित्तधातवो
धर्मधातुश्चाविज्ञप्तिवर्ज्यो

नोभयथा । "भूतमात्रं दशायतनानि" ( ) इति
भदन्तबुद्धदेव- । तच्च नैवम्;

भूतानां चतुष्कखक्खटादिलक्षणावधारणात् सूत्रे
तेषां स्प्रष्टव्यत्वात् । न हि काठिन्यादीनि

चक्षुरादिभिर्गृह्यन्ते, नापि वर्णादय- कायेन्द्रियेण ।

उक्तं च सूत्रे "चक्षुर्भिक्षो, आध्यात्मिकमायतनं
चत्वारि महाभूतान्युपादाय-

रूपप्रसादो रूप्यनिदर्शनं सप्रतिघम् । एवं यावत्
काय- । रूपाणि, भिक्षो, बाह्यमायतनं

चत्वारि महाभूतान्युपादायरूपि सनिदर्शनं सप्रतिघम्
। शब्दो, भिक्षो, बाह्यमायतनं

चत्वारि महाभूतान्युपादायरूप्यनिदर्शनं सप्रतिघम् ।
एवं गन्धरसा- । स्प्रष्टव्यानि, भिक्षो,

बाह्यमायतनं चत्वारि महाभूतानि चत्वारि
महाभूतान्युपादायरूप्यनिदर्शनं सप्रतिघम्"

( ) इति । स्प्रष्टव्यायतनैकदेशेनैव भूतानां
सङ्ग्रहाच्छेषं न भूतानीति स्पष्टमादर्शितम् ।

-------------------

"स्प्रष्टव्यं द्विविधम्" इति ।
उभायवधारणम्-स्प्रष्टव्यमेव द्विविधम्, द्विविधमेव

स्प्रष्टव्यमिति ।

"शेषा रूपिणो नव भौतिका-" भौतिक
इत्यत्राप्युभयावधारणम् । "धर्मधात्वेक-

देशश्च" भौतिक इत्यत्राप्युभयावधारणम् । यस्माच्चैत
उभयावधारितास्तस्माच्छेषा- सप्त

चित्तधातवो धर्मधातुश्चाविज्ञप्तिवर्ज्यो नोभयथेति
सिद्धम् ।

भूतानां चतुष्कखक्खटादिलक्षणावधारणादिति ।
चतुष्कावधारणात् पृथिव्यप्तेजो-

वायुधातव- स्प्रष्टव्यधातौ चत्वारि भूतानि ।
श्लक्ष्णत्वादयस्तत्र चक्षुरादयश्च न भूतानि ।

खक्खटादिलक्षणावधारणाच्च
पृथिव्यप्तेजोवायुधातुष्वन्ये धर्माश्चक्षुरादयो
नान्तर्भावं गच्छन्ति ।

कथम् ? चत्वारि महाभूतानि-पृथिवीधातु-, अब्धातु-,
तेजोधातु-, वायुधातु- । पृथिवीधातु-

कतम- ? खक्खटत्वमिति विस्तर- । तेषां च
स्प्रष्टव्यत्वादिति । तेषां च खक्खटत्वादीनां

स्प्रष्टव्यत्वात् । यस्मात् तानि स्प्रष्टव्यानि;
वर्णादयस्तु द्रष्टव्या-, श्रोतव्या-, घ्रातव्या-,

स्वादयितव्या- । कथं गम्यते स्प्रष्टव्यानि तानि ?
इत्यत आह-न हि काठिन्यादीनि

चक्षुरादिभिर्गृह्यन्ते । किं तर्हि ?
कायेन्द्रियेणैवेत्यतोऽवगम्यते-स्प्रष्टव्यानि तानीति ।

स्यान्मतम्-तेऽपि वर्णादय- स्प्रष्टव्या- ? इत्यत आह-नापि
वर्णादय- कायेन्द्रियेण । किम् ?

गृह्यन्त इति प्रकृतम् ।

@०७५

यत् तर्हि सूत्रे उक्तम्-"यच्चक्षुषि मांसपिण्डे खक्खटं
खरगतम्" ( )

इति ? तेनाविनिर्भागवर्त्तिनो मांसपिण्डस्यैष उपदेश- ।

"षड्धातुरयं भिक्षो पुरुष- "इति गर्भावक्रान्तौ
मौलसत्त्वद्रव्यसन्दर्शनार्थम्;

पुन- षट्स्पर्शायतनवचनात् । चैत्ताभावप्रसङ्गाच्च ।

न च युक्तम्-`चित्तमेव चैत्ता-ऽ इत्यभुपपत्तुम्; "सञ्ज्ञा च
वेदना च चैतसिक

-------------------

उक्तं च सूत्र इति विस्तर- । अपरस्मिन्नपि सूत्रे
स्पष्टमादर्शितम् । कथमिति विस्तरेण

यावदिदमुक्तम् । स्प्रष्टव्यानि भिक्षो बाह्यमायतनम् ।
चत्वारि महाभूतानि चत्वारि महाभूतान्युपा-

दायरूप्यनिदर्शनं सप्रतिघमिति । शेषं
चक्षुराद्यायतनं न भूतानीति स्पष्टमादर्शितम् ।

यत्तर्हि सूत्र उक्तमिति । विस्तर--यच्चक्षुषि मांसपिण्डे
खक्खटं खरगतम्, खरप्रकार

इत्यर्थ- । चक्षुरिन्द्रियं खक्खटस्वभावमिति मत्वा
चोदयन्ति-तेनाविनिर्भागवर्तिनो मांस-

पिण्डस्यैष उपदेश इति । तेन
चक्षुरिन्द्रियेणाविनिर्भागवर्तिनोऽधिष्ठानस्यैतद् वचनम्
। भवति

हि चक्षुरधिष्ठानेऽपि चक्षुरुपचार- । अत एव
मांसपिण्ड इति ग्रहणम् । अन्यथा चक्षुषीत्येवा-

वक्ष्यत् यदीन्द्रियमेवेष्यते ।

षड्धातुरयं भिक्षो पुरुष इति । विस्तर- ।
गर्भावक्रान्तिसूत्रे कललाद्यवस्थायामिति

भूतमात्रोपदेशान्न भौतिकमस्तीति
चोद्यमाशङ्क्याह-मूलसत्त्वद्रव्यसन्दर्शनाथमिति ।
मूलस्य

सत्त्वद्रव्यस्य सन्दर्शनार्थमेव ।
पृथिवीधात्वादयश्चत्वारो मूलसत्त्वम्; पञ्चानां
चक्षुरादीनां

स्पर्शायतनानां तत उत्पत्ते- । मनोधातुरपि
मूलसत्त्वम्; मन-स्पर्शायतनस्य तत उत्पत्ते- । अथ

वा-चतुर्णां
पृथिवीधात्वादीनामुपादायरूपाश्रयत्वात्,
विज्ञानधातोश्च चैतसिकानामाश्रयत्वात्

त एव मूलसत्त्वम् ।

कथं गम्यते ? पुन- षट्स्पर्शायतनवचनात् । तत्रैव
सूत्रे पश्चादुक्तम्-"षट्

स्पर्शायतनानि" इति । चक्षु-स्पर्शायतनं
यावन्मन-स्पर्शायतनमिति । अतो विज्ञायते-

मूलसत्त्वद्रव्यसन्दर्शनार्थत्वात् `षड्धातुरयं
भिक्षो पुरुष-ऽ इति वचनम्, न तु भूतमात्रत्वादिति ।

ननु च यथा विज्ञानधातोरव्यतिरिक्तमपि
मन-स्पर्शायतनं पुनरुच्यते, एवं चक्षुरादीन्यपि

चतुर्धात्वव्यतिरिक्तानि पुनरुच्येरन्निति, अतो न पुन-
षट्स्पर्शायतनवचनेन तद्व्यतिरिक्त-

भौतिकास्तित्वसिद्धि- ? नैतदेवम्; यदि हि
पृथिवीधात्वादय एव स्पर्शायतनान्यभविष्यन्,

भूतान्येव स्पर्शायतनानीत्येवावक्ष्यत् । न त्वेवम्, किं
तर्हि ? चक्षु-स्पर्शायतनं यावन्मन-

स्पर्शायतनमिति ।
अतोऽवगम्यते-पृथिवीधात्वादिव्यतिरिक्तानि चक्षुरादीनीति
। विज्ञानधातुस्तु

चक्षुरादिस्पर्शायतनवचनानुषङ्गेण पुनरुच्यते ।
स्पर्शायतनमिति कोऽर्थ- ? स्पर्शस्य चैतसिक-

स्याश्रय इत्यर्थ- ।

चैत्ताभावप्रसङ्गाच्चेति । यदि "षड्धातुरयं भिक्षो
पुरुष-" इति यथाभूतमेव द्रव्याणि

गृह्येरन्, नान्यानि तदाश्रितानि द्रव्याणि, तेनैतत्
प्राप्तम् । विज्ञानधातुमात्रग्रहणादत्र चैतसिकानां

तदाश्रितानामग्रहणप्रसङ्ग- । इष्टत्वाददोष इति चेत्
? न; सापक्षालत्वादस्य पक्षस्य । सापक्षालो

ह्ययं पक्ष--`चित्तविशेषा एव चैतसिका-ऽ इति;
स्वसिद्धान्तविरोधात् ।

@०७६

एष धर्मश्चित्तान्वयाच्चित्तनिश्रित-" ( ) इति
सूत्रवचनात्, सरागचित्तादिवचनाच्च ।

तस्माद् यथोक्तं धातूनां भूतभौतिकत्वम् ॥

कति सञ्चिता- ? कत्यसञ्चिता- ?

सञ्चिता दश रूपिण- ॥३५॥

पञ्चेन्द्रियधातव-, पञ्च विषया--सञ्चिता- ।
परमाणुसङ्घातत्वात् । शेषा न

सञ्चिता इति सिद्धं भवति ॥३५॥

अष्टादशानां धातूनां कश्छिनत्ति, कश्छिद्यते, को
दहति, को दह्यते, कस्तुलयति,

कस्तुल्यते ?

छिनत्ति च्छिद्यते चैव बाह्यं धातुचतुष्टयम् ।

रूपगन्धरसस्प्रष्टव्याख्यं परशुदार्वादिसञ्ज्ञकम् ।

छेदो नाम क एष धर्म- ? सम्बन्धोत्पादिन-
सङ्घातस्रोतसो विभक्तोत्पादनम् ।

-------------------

तेनाह-न च युक्तं चित्तमेव चैत्ता इत्यभ्युपपत्तुम् ।
कस्मात् ? सञ्ज्ञा च वेदना च

चैतसिक एष धर्मश्चित्तनिश्रित इति सूत्रवचनात् ।
साधनं चात्रोपतिष्ठते-`चित्तादर्थान्तरभूते

सञ्ज्ञावेदने; स्कन्धदेशनायां पृथग्देशितत्वात्,
रूपस्कन्धवद्ऽ इति । अथ वा-`स्वाश्रया-

दर्थान्तरभूते सञ्ज्ञावेदने, तदाश्रितत्वात्; यत्
स्वाश्रयाश्रितं तत् स्वाश्रयादर्थान्तरभूतम्,
तद्यथा

कुड्याश्रितं चित्रम्ऽ ।

सरागादिचित्तवचनाच्चेति । "सरागं चित्तं सरागं
चित्तमिति यथाभूतं प्रजानाति ।

विगतरागं चित्तं विगतरागं चित्तमिति यथाभूतं
प्रजानाति । सद्वेषं चित्तं सद्वेषं चित्तमिति

यथाभूतं प्रजानाति" इति ( ) विस्तर- । अत्र
साधनम्-`सरागं चित्तमिति

चित्तरागयो- परस्परतोऽर्थान्तरत्वम्;
सहयोगनिर्दिष्टत्वात्, सपुत्रश्चैत्र इति सहयोगनिर्दिष्ट-

चैत्रपुत्रवद्ऽ इति ॥

"सञ्चिता दश" इति । परमाणुसञ्चयस्वभावा
दशैवेत्यर्थ- । अन्ये तु धातवोऽस्मादव-

धारणान्न सञ्चिता इति सिद्धम् ॥३५॥

तुलयतीति कस्य धातोरेतद्रूपम्, तथा हि "तुल उन्माने"
(मा^ धा^, चु^ ५४)

इत्यस्य धातोस्तोलयतीति रूपं भवति ? नैष दोष-;
तुलां करोति तुलयतीति प्रातिपदिकधातो-

रेतद्रूपमिष्यते । कर्मणि च तुल्य इति रूपं भवति ।

"बाह्यं धातुचतुष्टयम्" इति । रूपादिकं शब्दवर्ज्यम् ।
परशुदार्वादिसञ्ज्ञकमिति ।

परश्चादिसञ्ज्ञकम् ।

"छिनत्ति" दार्वादिसञ्ज्ञकम् । "छिद्यते" सम्भवं
प्रत्येवमुच्यते । कदाचित् परश्वादि-

सञ्ज्ञकं छिद्यते, दार्वादिसञ्ज्ञकमपि छिनत्ति ।

सम्बन्धोत्पादिन इति विस्तर- । सम्बन्धेनाविभागेनोत्पत्तुं
शीलमस्येति सम्बन्धोत्पादि ।

सङ्घातस्रोत- । रूपादिसङ्घातसन्तान इत्यर्थ- । तस्य
विभक्तोत्पादनं विभक्तजननं यत् स छेद- । 

@०७७

न कायेन्द्रियादीनि छिद्यन्ते; निरवशेषाङ्गच्छेदे
तदद्वैधीकरणात् । न हीन्द्रियाणि द्विधा

भवन्ति; छिन्नस्याङ्गस्य निरिन्द्रियत्वात् ।

न चापि च्छिन्दन्ति; मणिप्रभावदन्धत्वात् ।

यथा च्छिनत्ति च्छिद्यते चैव बाह्यं धातुचतुष्टयम्,

दह्यते तुलयत्येवम्,

तदेव दह्यते, तदेव तुलयति । नेन्द्रियाणि; अच्छत्वात्,
मणिप्रभावत् । न

शब्द-; उच्छेदित्वात् ।

विवादो दग्धृतुल्ययो- ॥३६॥

-------------------

क्षणिकानां हि भावानां विनापि परश्वादिना छेदो
भवत्येव । सन्ताननिरोधस्तु परश्वादिनेति

परश्वादिकं छिनत्तीत्युच्यते ।
कारणसामग्रीविशेषवशाद्धि कार्यविशेषोत्पत्तिर्भवति
। तत्र

धातुचतुष्टयमेव छिनत्ति छिद्यते चेत्यवधार्यते ।
तथावधारणाच्चान्ये धातवो नोभयथेति सिद्धम् ।

अत एव चाह-न कायेन्द्रियादीनि छिद्यन्त इति । विस्तर--अत्र
न चक्षुरिन्द्रियादीनीति

वक्तव्ये कस्मात् कायेन्द्रियादीनीति वचनम् ? यस्मात्
कायेन्द्रिये परिस्फुटश्छेदो भवति,

यदि भवेदित्यत- कायेन्द्रियपुर-सराणीन्द्रियाणि कथ्यन्ते
। निरवशेषाङ्गछेदे सर्वाङ्गप्रत्यङ्गछेदे ।

तदद्वैधीकरणात् तेषां
कायेन्द्रियादीनामद्वैधीकरणात् । कथं पुनर्गम्यते
तदद्विधीकरणमिति ?

अत- पुनराह-न हीन्द्रियाणि द्विधा भवन्ति ।
छिन्नस्याङ्गस्यकायादपगतस्य निरिन्द्रियत्वात् ।

इदमपि कथं गम्यते-निरिन्द्रियं तदङ्गं यच्छिन्नं
कायादपगतमिति ? यस्मात् तत्प्रतीत्य

स्प्रष्टव्यादिकं च कायादिविज्ञानानुपपत्ति- । कथं
तर्हि छिन्नेन पुनर्लग्नेन नासिकाग्रेण

कायविज्ञानोत्पत्ति- ? नासिकामूलसम्बन्धेन पुन-
कायेन्द्रियोत्पत्तेरदोष- । कथमिह

गृहगोधिकादीनां पुच्छानि छिन्नानि स्पन्दन्ते, यदि तत्र
कायेन्द्रियं नास्ति ? वायुधातोरेष

विकार-, नैतत् कायेन्द्रियस्य कर्मेत्यवगन्तव्यम् । न चापि
छिन्दन्ति मणिप्रभावदच्छत्वात् ।

यथा मणिप्रभा न छिनत्ति; अच्छत्वात्, तद्वदिन्द्रियाणि ।

"दह्यते तुलयत्येवम्" इति । एवम्-शब्देन तदेव बाह्यं
धातुचतुष्टयं तथात्वेन

प्रदर्श्यते काष्ठादीनामग्निकृतो विकार- = दाह- । स
चेन्द्रियाणां न भवति; मणिप्रभावादच्छत्वात् ।

न हि तानि काष्ठादिवच्चर्मादिवद्वा विक्रियन्ते । किं
तर्हि ? तत्सम्बन्धात् प्रवाहच्छेदो भवति ।

तुलादिभूतं च तदेव धातुचतुष्टयं तुलयति,
नेन्द्रियाणि; तथैवाच्छत्वात् । अमूर्तानां तु धातू-

नाममूर्तत्वादेव छेदाद्यसम्भव इति तेषां छेदादि न
चिन्त्यते । न शब्द उच्छेदित्वादिति ।

किम् ? छिनत्ति छिद्यते, दह्यते तुलयति वा;
अप्रवाहवर्तित्वात् ।

"विवादो दग्धृतुल्ययो-" इति । उत्तरत्रापीदमनुवर्तते-न
शब्द उच्छेदित्वादिति ।

तदेव धातुचतुष्टयं दाहकं तुल्यं चेति ।
अग्निक्षारादि दाहकम्; समस्तस्यात्र धातुचतुष्टयस्य

भस्मादिविकारहेतुत्वात् । लवणादि तुल्यम् । तत्रापि
समस्तस्य तुलावनतिहेतुत्वादि-

त्येकेषामभिप्राय- ।

तेजोधातुरेव दग्धा गुरुत्वमेव च तुल्यमिति ।
तेजोधातुरेवाग्निज्वालादिगत उद्भूतवृत्ति-

@०७८

केचिदाहु--तदेव धातुचतुष्टयं दाहकं तुल्यं च ।
केचिदाहु--तेजोधातुरेव

दग्धा गुरुत्वमेव च तुल्यमिति ॥३६॥

कति विपाकजा- धातव- ? कत्यौपचयिका- ? कति
नै-ष्यन्दिका- ? कति

द्रवयुक्ता- ? कति क्षणिका- ? आह-

विपाकजौपचयिका- पञ्चाध्यात्मम्,

अध्यात्मं तावत् पञ्च धातव- चक्षुरादयो
विपाकजाश्चौपचयिकाश्च ।

नै-ष्यन्दिका न सन्ति; तद्व्यतिरिक्तनिष्यन्दाभावात् ।

तत्र विपाकहेतोर्जाता- विपाकजा- । मध्यपदलोपात्
गोरथवत् । फलकालप्राप्तं

वा कर्म `विपाक-ऽ इत्युच्यते, विपच्यत इति कृत्वा,
तस्माज्जाता विपाकजा- । फलं तु

विपक्तिरेवेति विपाक- । भवतु वा हेतौ फलोपचार-, यथा
फले हेतूपचार--"षडिमानि

स्पर्शायतनानि पौराणं कर्म वेदितव्यम्" ( ) इति ।

आहारसंस्कारस्वप्नसमाधिविशेषैरुपचिता औपचयिका- ।

-------------------

र्दहति; पृथिवीधात्वादीनामुद्भूतस्ववृत्तित्वे
ऽप्यदाहकत्वदर्शनात् । गुरुत्वमेव चोपादायरूपमुद्भूत-

वृत्ति तुल्यते; आतपादिषु लघुद्रव्येषु
रूपादीनामुद्भूतवृत्तित्वेऽप्यतुल्यत्वदर्शनात् ॥३६॥

"पञ्चाध्यात्मम्" इति । पञ्चग्रहणं मनोनिवृत्त्यर्थम् ।
अध्यात्मग्रहणं रूपादिनिवृत्त्यर्थम् ।

विपाकजौपचयिका एव पञ्चाध्यात्मिका न नैष्यन्दिका
इत्यवधारणम् । कस्मात् ?

तद्व्यतिरिक्तनिष्यन्दाभावात् । विपाकजा औपचयिकाश्च
यद्यपि नैष्यन्दिका भवन्ति, "निष्यन्दो

हेतुसदृश-" (अभि^ को २.५८) इति कृत्वा । ते तु
विपाकजौपचयिकत्वेनैव सङ्गृहीतत्वान्न

नैष्यन्दिका इति गृह्यन्ते । ये तु स्वहेतुसदृशा न च
विपाकजा न चौपचयिका-, त इह

नैष्यन्दिका अभिप्रेता- । न चैवंविधाश्चक्षुरादयो
भवन्ति, किं तर्हि ? विपाकजा वा औपचयिका

वा भवन्तीत्यत एवमुच्यते-तद्व्यतिरिक्तनिष्यन्दाभावादिति
। कथं पुनर्ज्ञायते-नैष्यन्दिकास्ते

न सन्तीति ? मृतस्याननुवृत्ते- । न हि रूपादिवन्मृतस्य
चक्षुर्धात्वादयोऽनुवर्त्तन्ते ।

विपाकहेतोर्जाता इति । विपाकस्य फलस्य हेतुर्विपाकहेतु-,
विपाकहेतोर्जाता

विपाकजा- । मध्यपदलोपाद्धेतुशब्दलोपात् । गोरथवत् ।
यथा गोभिर्युक्तो रथो गोरथ इति ।

फलकालप्राप्तं वा कमेति ।
विपाकफलोत्पत्त्यनन्तरक्षणावस्थमित्यर्थ- । विपच्यत
इति विपाक- ।

कर्मकर्तरि घञ् । विपाकाज्जाता विपाकजा- । फलं तु
विपक्तिरेवेति विपाक इति भावे घञ् ।

भवतु वा हेतौ फलोपचार इति ।
विस्तर--अविपाकस्वभावोऽपि कर्मलक्षणे हेतुर्विपाक

इत्युच्यते; तदुत्पादकत्वात् । यथा फले हेतूपचार इति ।
विस्तर--षडिमानि स्पर्शायतनानि

चक्षुरादीनि पौराणं कर्म । पुराणे जन्मनि भवं
पुराणमेव वा पौराणं कर्म । तानि स्पर्शायतनान्य-

पौराणकर्मस्वभावान्यपि पौराणं कर्मेत्युच्यन्ते;
तज्जातत्वात् । एवमिह विपर्ययोपचारो द्रष्टव्य- ।

आहारसंस्कारस्वप्रसमाधिविशेषैरुचिता औपचायिका इति
। विशेषशब्द- प्रत्येक-

मभिसम्बध्यते । तत्राहारस्वप्नौ लोके प्रतीतौ,
संस्कारोऽभ्यङ्गस्नानुवासनादिस्वभाव-,

@०७९

ब्रह्मचर्येण चेत्येके । अनुपघातमात्रं तु तेन स्यात्,
नोपचय- । विपाकसन्तान-

स्योपचयसन्तान- प्रतिप्राकार इवारक्षा ।

शब्द औपचयिको नै-ष्यन्दिकश्चास्ति ।

विपाकज- ।

न शब्द-,

किं कारणम् ? इच्छात- प्रवृत्ते- ।

यत्तर्हि प्रज्ञप्तिशास्त्रे उक्तम्-"पारुष्यविरते-
सुभावितत्वाद् ब्रह्मस्वरता

महापुरुषलक्षणं निर्वर्त्तते" ( ) इति ? तृतीयाऽसौ
परम्परेत्येके-कर्मभ्यो

हि भूतानि, भूतेभ्य- शब्द इति । पञ्चम्यसौ
परम्परेत्यपरे-कर्मभ्यो विपाकजानि

भूतानि, तेभ्यश्चौपचयिकानि, तेभ्यो नै-ष्यन्दिकानि,
तेभ्य- शब्द इति ।

एवं तर्हि शारीरिक्यपि वेदना कर्मजभूतसम्भूतत्वान्न
विपाकजा स्यात् ? यदि

शब्दवद् युक्तिविरोध- स्यात् ।

-------------------

समाधिश्चित्तैकाग्रतालक्षण- । समीपे चय उपचय-,
उपचये भवा औपचयिका-, सैनिकवत् ।

उपचया एव वा औपचयिका-, वैनयिकवत्; स्वार्थे
तद्धितविधानात् ।

ब्रह्मचर्येण चेत्येक इति ।
ब्रह्मचारिणामुपशान्तेन्द्रियाणां शरीरोपचयदर्शनात्
।

अनुपघातमात्रं तु तेन स्यादिति । अब्रह्मचर्येण
शरीरापचय- । ब्रह्मचर्येण तु शरीरापचयो न

भवति । तस्मादाह-अनुपघातमात्रं तु तेन ब्रह्मचर्येण
स्यात्, नोपचय- । उपचयस्त्वाहारादि-

भिरेव । कस्मात् तर्हि प्रव्रजितानां
केषाञ्चिच्छरीरापचयो भवति ?
कामपरिदाहादियोगादसौ

भवेत् । प्रतिप्राकार इवारक्षेति । उपचयसन्तानो
विपाकसन्तानस्य परिवार्यावस्थानेनारक्षा ।

शब्द औपचयिक इति । अनुपचितकायस्य
शब्दसौष्ठवादर्शनात् ।

इच्छात- प्रवृत्तेरिति । `शब्दो मे स्यात्ऽ इतीच्छया शब्द-
प्रवर्तते, अनिच्छया न

प्रवर्तते । विपाकजश्च धर्मोऽनिच्छतोऽपि प्रवर्तते ।
तस्मान्न विपाकज- शब्द- । साधनं

चात्रोच्यते-`न विपाकज- शब्द-; इच्छात- प्रवृत्ते-,
योनिशो मनसिकारचैतसिकवत् । यत्तु

विपाकजं न तस्येच्छया प्रवृत्ति-,
तद्यथा-चक्षुरिन्द्रियस्यऽ इति ।

यत्तर्हीति विस्तर- । अनेन स्वसिद्धान्तविरुद्धतां
प्रतिज्ञाया उद्ग्राहयति । तृतीयासौ

परम्परेत्येक इति विस्तर- । भूतानिपारुष्यविरते-
कर्मपथस्य कण्ठे विपाकस्वभावानि निवर्तन्ते,

तेभ्य- शब्द- ।

द्वितीयेऽपि पक्षे-कर्मभ्यो विपाकजानि भूतानि । तेभ्य
औपचयिकानि । आहारो-

पचयत- समाध्युपचयतो वा भूतान्तराणि । तेभ्यो
नैष्यन्दिकानि । पूर्वभूतव्यतिरिक्तान्यागन्तुकानि

भूतानि । तेभ्य- शब्द इति । अतो न विपाकज- शब्द इति ।
परम्पराभिनिर्वर्तनं त्वभिसन्धाय

"पारुष्यविरतेर्ब्रह्मस्वरता निर्वर्तते" इत्युक्तम् । अनेन
स्वसिद्धान्तविरुद्धता तस्या- प्रतिज्ञाया-

परिह्रियते ।

यदि शब्दवद् युक्तिविरोध- स्यादिति । `शब्द इच्छात-
प्रवर्ततेऽ इति विपाकयुक्ति-

@०८०

अप्रतिघा अष्टौ नै-ष्यन्दिकविपाकजा- ॥३७॥

कतमेऽष्टौ ? सप्त चित्तधातव-, धर्मधातुश्च ।
नै-ष्यन्दिका- सभागसर्वत्रग-

हेतुजनिता- ।

विपाकजा विपाकहेतुजनिता- । नहि ते औपचयिका-,
सञ्चयभावात् ॥३७॥

त्रिधाऽन्ये,

अन्ये चत्वार- शेषा रूपरसगन्धस्प्रष्टव्यधातव- । ते
विपाकजा अपि,

औपचयिका अपि, नै-ष्यन्दिका अपि ।

द्रव्यवानेक-

असंस्कृतं हि सारत्वाद् द्रव्यम् । तच्च धर्मधातावस्ति,
अतो धर्मधातुरेको

द्रव्ययुक्त- ।

क्षणिका- पश्चिमास्त्रय- ।

मनोधातुर्धर्मधातुर्मनोविज्ञानधातुश्च पाठक्रमेण
पश्चिमा- । ते प्रथमानास्रवे दु-खे

धर्मज्ञानक्षान्तिकलापे क्षणमेकमनै-ष्यन्दिका
भवन्ति, अत- क्षणिका इत्युच्यन्ते ।

-------------------

विरोधान्न विपाकज उक्त- । तद् यदि तद्वच्छारीरिक्यपि
वेदनाइच्छात- प्रवर्तते, न विपाकजा

स्यात् । न त्विच्छात- सा प्रवर्तते, किं तर्हि ?
अनिच्छयापि सा प्रवर्तते चक्षुरादिवत् । तस्माद्

विपाकजेति युज्यत इत्यभिप्राय- । कीदृशी पुन- सा ? या
सुखदु-खप्रत्ययोपसंहारमन्तरेणापि

प्रवर्तते ।

नैष्यन्दिका- सभागसर्वत्रगहेतुजनिता इति ।
सभागसर्वत्रगहेतुभिरेव जनिता, न विपाक-

हेतुनेत्यवधारणम् । विपाकजा विपाकहेतुजनिता इति ।
विपाकहेतुना जनिता एव । न तु

विपाकहेतुनैव जनिता इत्यवधारणम् । सभागहेतुनापि
जनिता विपाकजा भवन्ति । तत्र

चाष्टावप्रतिघा नैष्यन्दिका विपाकजा एवेत्यवधार्यते
। न हि त औपचयिका- सञ्चयाभावात् ।

अपरमाणुसञ्चयस्वभावत्वादित्यर्थ- ॥३७॥

त्रिधान्ये इति । त्रिधैवान्य अन्य एव त्रिधेत्यवधार्यते ।
तत्र विपाकजा इन्द्रिया-

विनिर्भागिण एव । "विपाकोऽव्याकृतो धर्म- सत्त्वाख्य-"
(अभि^ को^ २.५१) इति

वचनात् । नैष्यन्दिकौपचयिकास्त्विन्द्रियविनिर्भागिणोऽपि ।
कथं पुनर्गम्यते-इन्द्रिय-

विनिर्भागिणोऽपि नैष्यन्दिका- सन्तीति ? मृतस्यापि
तदनुवृत्तिदर्शनात् । न ह्यसत्त्वसङ्ख्याता

विपाकजा इष्यन्ते ।

"द्रव्यवानेक-" इति । एक एव द्रव्यवानित्यवधारणम् ।
सारत्वाद् द्रव्यमिति ।

अविनाशात् ।

क्षणमेकमनैष्यन्दिका भवन्तीति ।
क्षणमेकमसभागहेतुनिर्वर्तिता- । पूर्वक्षणा-

नास्रवाभावात् क्षणिका-, न तु क्षणान्तरविनाशिन
इत्ययमर्थोऽभिप्रेत- । अन्यथा हि `पश्चिमा

एव धातव- क्षणिका-ऽ इत्यवधारणात् तदितरेषां
धातूनामक्षणिकत्वप्रसङ्ग- । कथं पुनर्दु-ख-

@०८१

अन्यसम्भूतसंस्कृतो नास्ति कश्चिदनै-ष्यन्दिक- । तत्र
दु-खे धर्मज्ञानक्षान्तिसम्प्रयुक्तं

चित्तं मनोधातु-, मनोविज्ञानधातुश्च ।
शेषास्तत्सहभुवो धर्मधातु- ॥

इदं विचार्यते-यश्चक्षुर्धातुनाऽसमन्वागत-
समन्वागमं प्रतिलभते चक्षुर्विज्ञान-

धातुनापि स- ? यो वा चक्षुर्विज्ञानधातुना
चक्षुर्धातुनापि स- ? आह-

चक्षुर्विज्ञानधात्वो- स्यात् पृथग् लाभ- सहापि च ॥३८॥

पृथक् तावत् स्याच्चक्षुर्धातुना, न
चक्षुर्विज्ञानधातुना । कामधातौ क्रमेण

चक्षुरिन्द्रियं प्रतिलभमान- । आरूप्यधातुच्युतश्च
द्वितीयादिषु धमयानेषूपपद्यमान- ।

स्याच्चक्षुर्विज्ञानधातुना, न चक्षुर्धातुना ।
द्वितीयादिध्यानोपपन्नश्चक्षुर्विज्ञानं

सम्मुखीकुर्वाणस्तत्प्रच्युतश्चाधस्तादुपपद्यमान- ।

-------------------

धर्मज्ञानक्षान्तिकलापे मनोधातुर्मनोविज्ञानधातुश्च
युगपद्भवत-, न हि विज्ञानद्वयसमवधान-

मिष्यते ? नोच्यते-युगपत्तौ भवत इति, किं तर्हि ?
एकमत्र विज्ञानं धातुद्वयत्वेन व्यवस्थाप्यते ।

नामद्वयेन कथ्यत इत्यर्थ- । तेन
व्याचष्टे-दु-खधर्मज्ञानक्षान्तिसम्प्रयुक्तं चित्तं
मनोधातुर्मनो-

विज्ञानधातुश्चेति । शेषास्तत्सहभुवो धर्मधातुरिति ।
तत्र क्षान्तिकलापे चित्तादन्ये धर्मा- शेषा- ।

तत्सहभुव- तया क्षान्त्या सहभुव- ।
तद्यथा-अनास्रवसंवरो रूपम् ।
वेदनासञ्ज्ञाचेतनादय-

सम्प्रयुक्ता- । तेषां च प्राप्तिजात्यादयो धर्मधातुरिति
।

समन्वागमं प्रतिलभत इति । प्राप्तिमलब्धपूर्वां
लभत इत्यर्थ- । चक्षुर्विज्ञानधातुनापि

स इति । किम् ? समन्वागमं प्रतिलभत इत्यधिकृतम् ।

"पृथग्लाभ-" इत्यनेन प्रथमद्वितीये कोट्यौ दर्शिते ।
"सहापि च" इत्यनेन

तृतीया कोटिर्दर्शिता । चतुर्थी तूक्तनिर्मुक्तेति
सुगमत्वान्न दर्शिता । चशब्देन वा साप्युक्ता-

अपृथगसह चेति ।

कामधातौ क्रमेण चक्षुरिन्द्रियं प्रतिलभमान इति ।
कामधातौ स्थित- पुद्गल- क्रमेण

कललादिक्रमेण मृत्युक्रमेण वा चक्षुरिन्द्रियं लभते ।
किम्प्रतिसंयुक्तं किं कामधातावेव ?

नेत्युच्यते; अविशेषेण कामप्रतिसंयुक्तं वा
रूपप्रतिसंयुक्तं वा प्रतिलभमान- ।
कललाद्यवस्थायां

तथा क्रमेण मरणस्याचक्षुष्मन्मरणस्य च काले
चक्षुर्धातुनाऽसमन्वागत-; कललाद्यवस्थायां

तथा मरणावस्थायां वा तदभावात् ।
षडायतनोत्पत्त्यवस्थायां भवस्यान्तराले वा
तेनेदानीं

समन्वागमं प्रतिलभते । न तु
चक्षुर्विज्ञानधातुनाऽसमन्वागत- समन्वागमं
प्रतिलभते; यस्मादसौ

कुशलक्लिष्टेन तेनातीतानागतेन समन्वागत एव
पूर्वमन्तराभवप्रतिसन्धिकाले ।

विप्रकृतावस्था ह्येषाधिक्रियते, न
प्रतिलब्धवत्प्रतिलप्स्यमानावस्था ।

चक्षुर्विज्ञानधातुनेति विस्तर- । द्वितीयादिध्यानोपपन्न-
। तत्र तस्य चक्षुर्विज्ञानधातोर-

भावात् तेन पूर्वमसमन्वागत इदानीं चक्षुर्विज्ञानं
प्रथमध्यानभूमिकमनिवृताव्याकृतस्वभावं

सम्मुखीकुर्वाण- । तेन
चक्षुर्विज्ञानधातुनासमन्वागमं प्रतिलभते । न तु
चक्षुर्धातुनाऽसमन्वागत-

समन्वागमं प्रतिलभते; प्रतिलब्धवत्समन्वागतत्वात् ।
तत्प्रच्युतश्चाधस्तादुपपद्यमान इति ।

द्वितीयादिध्यानप्रच्युतोऽधस्तात्प्रथमे ध्याने कामधातौ
चोपपद्यमानश्चक्षुर्विज्ञानधातुना-

@०८२

सहापि स्यादुभयेन समन्वागमं प्रतिलभते ।
आरूप्यधातुच्युत- कामधातौ

ब्रह्मलोके चोपपद्यमान- ।

नोभयेन एतानाकारान् स्थापयित्वा । यश्च चक्षुर्धातुना
समन्वागतश्चक्षुर्विज्ञान-

धातुनाऽपि स- । चतुष्कोटिक- ।

प्रथमा कोटिर्द्वितीयादिषु
ध्यानेषुपपन्नश्चक्षुर्विज्ञानासम्मुखीकुर्वाण- ।

द्वितीया कामधातावलब्धविहीनचक्षु- ।

तृतीया कामधातौ लब्धाविहीनचक्षु-
प्रथमध्यानोपपन्नश्च द्वितीयादिध्यानोपपन्नश्च

पश्यन् ।

चतुर्थी एतानाकारान् स्थापयित्वा ।

-------------------

ऽसमन्वागत- समन्वागमं
प्रतिलभतेऽन्तराभवप्रतिसन्धाने कुशलक्लिष्टेन
अतीतानागतेन, न

तु चक्षुर्धातुनाऽसमन्वागत- समन्वागमं प्रतिलभते;
प्रतिलब्धवत्समन्वागतत्वात् ।

स्यादुभयेनेति । विस्तर- । आरूप्यधातुच्युत- उभाभ्यां
चक्षुर्धातुचक्षुर्विज्ञानधातुभ्यां

पूर्वमसमन्वागत अन्तराभवप्रतिसन्ध्यवस्थायामेव
चक्षुर्धातुनोत्पादाभिमुखेन चक्षुर्विज्ञानधातुना

च कुशलक्लिष्टेनातीतानागतेन समन्वागमं प्रतिलभते
। अविकलेन्द्रिया ह्यन्तराभविका- ।

नोभयेन एतानाकारान् स्थापयित्वेति । कोटित्रयोक्तान्
धर्मप्रकारान् त्यक्त्वेत्यर्थ- ।

आरूप्यधातुच्युतस्तत्रैवोत्पद्यमानो
नोभाभ्यामसमन्वागत- समन्वागमं प्रतिलभते ।
असमन्वा-

गतत्वं तत्रास्ति, न तु समन्वागमप्रतिलम्भ- ।
द्वितीयादिध्यानोपपन्नश्च

चक्षुर्विज्ञानसम्मुखीकुर्वाणो

नोभाभ्यामसन्वागत- समन्वागमं प्रतिलभते । कथम् ?
चक्षुर्धातुना यद्यपि समन्वागमं प्रतिलभते

न तु चक्षुर्धातुना असावसमन्वागत-;
चक्षुर्विज्ञानधातुना यद्यप्यसावसमन्वागतो न तु
समन्वागमं

प्रतिलभते; तदसम्मुखीकुर्वाणत्वात् । चक्षुष्मान्
कामधातुस्थ- सकृन्मरणादन्तराभवप्रतिसन्धौ

नोभाभ्यामसमन्वागत- समन्वागमं प्रतिलभते;
ताभ्यां समन्वागतत्वात् । यश्च चक्षुर्धातुना

समन्वागतश्चक्षुर्विज्ञानधातुनापि स इति ।
"पृथग्लाभ- सहापि च" इत्यनेनैव सूत्रेणेदमपि

चतु-कोटिकं वर्तयति । लाभो हि प्रतिलम्भ-
प्राप्तिमात्रेऽपि विवक्षया कदाचिद्भवति । प्रथमे

चतु-कोटिके प्रतिलम्भोऽधिकृत-, द्वितीये तु पराप्तिमात्रम्
।

प्रथमा कोटिरिति ।
विस्तर--द्वितीयादिध्यानोपपन्नोऽवश्यं चक्षुर्धातुना
समन्वागत-;

इन्द्रियैरविकलत्वात् ।
चक्षुर्विज्ञानधातुनात्रासमन्वागत-; तत्राभावात् ।
प्रथमध्यानभूमिकस्य

चक्षुर्विज्ञानस्यासम्मुखीक्रियमाणत्वात् ।

कामधातावलब्धविहीनचक्षुरिति । अलब्धं विहीनं वा
चक्षुरस्यालब्धविहीनचक्षु- ।

अलब्धचक्षु- कललाद्यवस्थ-, विहीनचक्षु-
विनष्टचक्षु- । स कामधातौ चक्षुर्विज्ञानधातु-

नान्तराभवप्रतिसन्धौ प्रतिलब्धेन कुशलक्लिष्टेन
समन्वागत- । न चक्षुर्धातुना; तस्याभावात् ।

लब्धाविहीनचक्षुरिति । लब्धमविहीनं चक्षुरस्य
लब्धाविहीनचक्षु- । स कामधातौ

चक्षुर्धातुना चक्षुर्विज्ञानधातुना च । तथा पूर्वं
प्रतिलब्धेनेदानीं त्वनेन चाव्याकृतेन समन्वागत- ।

प्रथमध्यानोपन्नश्च तेनोभयेन समन्वागत-;
स्वभूमिकस्य तस्यावश्यमस्तित्वात्, परभूमिकस्य

@०८३

एवं चक्षुर्धातुरूपधात्वोश्चक्षुर्विज्ञानरूपधात्वो
श्च प्रतिलम्भसमन्वागमौ यथायोग-

मभ्यूहितव्यौ । एतस्य प्रसङ्गस्य समुच्चयार्थश्चशब्द-
सहापि च इति ॥३८॥

कत्याध्यात्मिका धातव- ? कति बाह्या- ?
द्वादशाध्यात्मिका-,

कतमे द्वादश ?

हित्वा रूपादीन्,

षड् विज्ञानानि षडाश्रया--इत्येते द्वादश धातव
आध्यात्मिका- । रूपादयस्तु

षड् विषयधातवो बाह्या- ।

-------------------

चक्षुष- सम्भवात् । द्वितीयादिध्यानोपपन्नश्च पश्यन् ।
प्रथमध्यान भूमिकं चक्षुर्विज्ञानं सम्मुखी-

कुर्वाण इत्यर्थ- । स चाप्यवश्यमनेनोभयेन समन्वागत-
।

चतुर्थ्येतानाकारान् स्थापयित्वेति । आरूप्योपपन्न- ।

यथायोगमभ्यूहितव्याविति ।
यश्चक्षुर्धातुनाऽसमन्वागत- समन्वागमं प्रतिलभते

रूपधातुनापि स-, यो वा रूपधातुना चक्षुर्धातुनापि
स- ? चक्षुर्धातुरूपधात्वो- स्यात् पृथग्लाभ-

सहापि च । पृथक् तावत् स्याच्चक्षुर्धातुना समन्वागतो
न रूपधातुना । कामधातौ क्रमेण

चक्षुरिन्द्रियं प्रतिलभमान- । `स्याद् रूपधातुना न
चक्षुर्धातुनाऽ इति इयं कोटिर्नास्ति । सहापि

स्यात् । उभयेनासमन्वागत- समन्वागमं प्रतिलभते,
आरूप्यधातोश्च्युतो रूपधातौ कामधातौ

चोपपद्यमान- । नोभयेनैतानाकारान् स्थापयित्वा ।
यश्चक्षुर्धातुना समन्वागतो रूपधातुनापि

स-इति पूर्वपादक- । यस्तावच्चक्षुर्धातुना समन्वागतो
रूपधातुनापि स- । स्याद् रूपधातुना

न चक्षुर्धातुना
कललाद्यवस्थास्वलब्धचक्षुर्लब्धविहीनचक्षुश्च ।
यश्चक्षुर्विज्ञानधातुनाऽसमन्वागत-

समन्वागमं प्रतिलभते रूपधातुनापि स- ? यो वा
रूपधातुनाऽसमन्वागत- समन्वागमं प्रतिलभते

चक्षुर्विज्ञानधातुनापि स- ? तथैव तयो-
स्यात्पृथग्लाभ- सहापि च । पृथक् तावत् स्याच्चक्षु-

र्विज्ञानधातुना न रूपधातुना,
द्वितीयादिध्यानोपपन्नश्चक्षुर्विज्ञानं
सम्मुखीकुर्वाण- । स्याद्रूपधातुना

न चक्षुर्विज्ञानधातुना, आरूप्यधातोश्च्युतो
द्वितीयादिषु ध्यानेषूपपद्यमान- । सहापि स्यात्-

उभयेनासमन्वागत- समन्वागमं प्रतिलभते,
आरूप्यधातुच्युत- कामधातौ ब्रह्मलोके

चोत्पद्यमान- । नोभयेन एतानाकारान्
स्थापयित्वा-यश्चक्षुर्विज्ञानधातुना समन्वागतो रूप-

धातुनापि स- । यो वा रूपधातुना
चक्षुर्विज्ञानधातुनापि स- पूर्वपादक- ।
यस्तावच्चक्षुर्विज्ञान-

धातुना समन्वागतो रूपधातुनापि स- । स्याद्
रूपधातुना न चक्षुर्विज्ञानधातुनापि, द्वितीयादि-

ध्यानोपपन्नश्चक्षुर्विज्ञानमसम्मुखीकुर्वाण- ।

यथा चेयं चक्षुर्विज्ञानरूपधातूनां
प्रतिलम्भसमन्वागमचिन्ता, तथा श्रोत्रविज्ञानशब्द-

धात्वादीनामपि प्रतिलम्भसमन्वागमचिन्ता
कर्तव्या-श्रोत्रविज्ञानधात्वो- स्यात्पृथग्लाभ-

सहापि चेत्यादि ॥३८॥

"द्वादशाध्यात्मिका-" इति । उभयावधारणम् ।
अवधारणादेव चान्ये रूपादयो बाह्या

इति सिद्धम् । आत्मनि अधि अध्यात्मम् । अधि आत्मानमिति वा
अध्यात्मम् । अध्यात्ममेवा-

@०८४

आत्मन्यसति कथमाध्यात्मिकम् । बाह्यं वा ?
अहङ्कारसन्निश्रयत्वाच्चित्तम्

`आत्माऽ इत्युपचर्यते ।

"आत्मना हि सुदान्तेन स्वर्गं प्राप्नोति पण्डित-" (ध^
प^, १२,१६०)

इत्युक्तम् । चित्तस्य चान्यत्र दमनमुक्तं भगवता-

"चित्तस्य दमनं साधु चित्तं दान्तं सुखावहम्" इति ।
(ध^ प^ ३-३५)

अत आत्मभूतस्य चित्तस्याश्रयभावेन प्रत्यासन्नत्वात्
चक्षुरादीनामाध्या-

त्मिकत्वम्, रूपादीनां विषयभावाद् बाह्यत्वम् ।

एवं तर्हि षड् विज्ञानधातव आध्यात्मिका न
प्राप्नुवन्ति, न ह्येते मनोधातु-

त्वमप्राप्ताश्चित्तस्याश्रयीभवन्ति ? यदा तदा त एव ते
भवन्तीति लक्षणं नातिवर्त्तन्ते ।

अन्यथा हि मनोधातुरतीत एव स्यान्नानागतप्रत्युत्पन्न- ।
इष्यन्ते चाष्टादश धातवस्त्रैय-

ध्विका- ।

यदि वानागतप्रत्युत्पन्नस्य विज्ञानस्य
मनोधातुलक्षणं न स्यात्, अतीतेऽप्यध्वनि

मनोधातुर्न व्यवस्थाप्येत । नहि लक्षणस्याध्वसु
व्यभिचारोऽस्तीति ॥

-------------------

ध्यात्मिका- । अध्यात्मं वा भवा आध्यात्मिका- ।
अहङ्कारसन्निश्रयत्वाच्चित्तमात्मेत्युपचर्यत

इति । "अहङ्कारसन्निश्रय आत्मा" इत्यात्मवादिन-
सङ्कल्पयन्ति । चित्तं चाहङ्कारनिश्रय इति

`आत्माऽ अप्युपचर्यते । कथम् ? इत्याह-आत्मना हि सुदान्तेन
स्वर्गं प्राप्नोति पण्डित-

(ध^ प^, १२,१६०) इत्युक्तं गाथायाम् । कथं
पुनर्गम्यते-`चित्तमात्मशब्देनोच्यतेऽ इति ?

तत आह-चित्तस्य चान्यत्र दमनमुक्तं भगवतेति । अन्यत्र
गाथायामुक्तम्-

"चित्तस्य दमनं साधु चित्तं दान्तं सुखावहम्" (ध^
प^ ३५) इति । तेनायमर्थ--

आत्मनि चित्तीकार्ये । आत्मानं वा चित्तमधिकृत्य ये
धर्मा- प्रत्यासन्नभावादाश्रयभावेन वर्तन्ते

त आध्यात्मिका- । ये तु विषयभावेन वर्तन्ते ते बाह्या
इति । क- पुन- प्रत्यासन्नभाव-, येन

विज्ञानं तद्विकारमनुविधत्ते । चक्षुरादिष्वेव हि
विज्ञानं लक्ष्यते, न रूपादिष्विति । तथा हि

चित्तमिन्द्रियसम्बद्धे शरीरदेशे परिच्छिद्यते, न
विषयदेश इति ।

एवं तर्हि षड्विज्ञानधातव इति । विस्तर--इह पञ्च
तावद्विज्ञानधातवो वर्तमाना एव

गृह्यन्ते; इन्द्रिविषयसमानकालत्वात् । वर्तमानविषया हि
पञ्च विज्ञानकाया- । मनोविज्ञानधातुरपि

वर्तमान एवेह व्यवस्थाप्यते;
यस्मान्मनोधातुरस्याश्रयोऽनन्तरातीतो व्यवस्थाप्यते ।
अथ भेदादेव

हि मनोधातुमनोविज्ञानधात्वो- पृथग्व्यवस्थानम् ।
तस्मात्त आध्यात्मिका न प्राप्नुवन्ति । न

ह्यते मनोधातुत्वमप्राप्ता अतीतत्वमप्राप्ता-
चित्तस्याश्रयीभवन्ति यदा तदा त एव ते भवन्तीति

लक्षणं नातिवर्तन्त इति । किमनेन वाक्येन साधितम् ?
इदमनेन साधितम्-वर्तमाना-

नामप्येषामाश्रयभावो भविष्यतीति,
भविष्यदाश्रयभावेनाध्यात्मिकत्वं भवतीति ।

यदि वानागतप्रत्युत्पन्नस्येति विस्तर- । अतीतेऽध्वनि
यन्मनोधातुलक्षणं तदनागत-

प्रत्युत्पन्नयोरप्यध्वनोरस्त्येवेत्यभिप्राय- । न हि
लक्षणस्याध्वसु व्यभिचारोऽस्ति । न हि स्वभाव-

परित्यागोऽस्तीत्यर्थ- ।

@०८५

कति धातव- सभागा- ? कति तत्सभागा- ? एकान्तेन
तावत्-

धर्मसञ्ज्ञक- ।

सभाग-,

यो हि विषयो यस्य विज्ञानस्य नियत-, यदि तत्र
तद्विज्ञानमुत्पन्नं भवत्युत्पत्तिधर्मि

वा, एवं स विषय- सभाग इत्युच्यते । न च सोऽस्ति
कश्चिद्धर्मधातुर्यत्र नानन्तं

मनोविज्ञानमुत्पन्नम्, उत्पत्स्यते वा । तथा हि
सर्वार्यपुद्गलानामिदं चित्तमवश्यमुत्पद्यते-

"सर्वधर्मा अनात्मान-" इति ।

तस्य च स्वभावसहभूनिर्मुक्ता- सर्वधर्मा आलम्बनम्, स
पुनश्चित्तक्षणोऽन्यस्य

चित्तक्षणस्यालम्बनम्-इति द्वयो- क्षणयो- सर्वधर्मा
ह्यालम्बनं भवन्ति । तस्माद्

धर्मधातुर्नित्यं सभाग- ।

तत्सभागाश्च शेषा-,

सभागश्चेति चशब्द- । कोऽयं तत्सभागो नाम ? यो न
स्वकर्मकृत् ॥३९॥

उक्तं भवति-य- स्वकर्मकृत् स सभाग इति । तत्र येन
चक्षुषा रूपाण्यपश्यत्

-------------------

"धर्मसञ्ज्ञक- सभाग-" इति । धर्मसञ्ज्ञक- सभाग
एवेत्यवधार्यते । यो हि विषयो

यस्य विज्ञानस्य नियत इति । तद्यथा चक्षुर्विज्ञानस्य
रूपं नियतो विषय-, यावन्मनोविज्ञानस्य

धर्मा- । यदि तत्र तच्चक्षुर्विज्ञानमुत्पन्नमुत्पत्तिधर्मि
वा । यावद् यदि तत्र मनोविज्ञानमुत्पन्नम्,

उत्पत्तिधर्मि वा । स विषय- सभाग इत्युच्यते ।

तस्य च स्वभावसहभूनिर्मुक्ता इति । स्वभावेन
सहभूमिश्च निर्मुक्ता- स्वभाव-

सहभूनिर्मुक्ता- । सर्वधर्मास्तस्य विज्ञानस्या लम्बनम्,
न स्वभाव-; स्वात्मनि वृत्तिविरोधात् ।

न हि तदेवाङ्गुल्यग्रं तेनैवाङ्गुल्यग्रेण स्पृश्यते, न
सैवासिधारा तयैवासिधारया छिद्यते । न

सहभुव- सम्प्रयुक्ता विप्रयुक्ता वा; अतिसन्निकृष्टत्वात् ।
न ह्यक्षिस्थमञ्जनं तेन गृह्यते । स

पुनश्चित्तक्षणोऽन्यस्य चित्तक्षणस्यालम्बनमिति । ये
पूर्वस्मिन् क्षणे स्वभावसहभुवो धर्मा

नालम्बिता अभूवंस्तेऽप्यालम्बिता इति द्वयो- क्षणयो-
सर्वधर्मा आलम्बनं भवन्ति । तस्माद्धर्म-

धातुर्नित्यं सभाग- । धर्मधातुर्हि नियतो मनस एव ।
"तत्सभागाश्च शेषा-" चशब्देन सभागाश्चेति शेषा
एव सभागतत्सभागा

इत्यवधार्यते । ननु च धर्मधातुरेव सभाग
एवेत्यवधारणे शेषा न सभागा इति सभागतत्सभागा-

सेत्स्यन्ति ? न सेत्स्यन्ति । यद्यपि न सभागा एव हि भवेयु-,
तत्सभागा एवेति तु सम्भवेयु- ।

तन्निवृत्त्यर्थमिदमारभ्यते-सभागतत्सभागा एव
शेषा-, न तु सभागा एव, नापि तत्सभागा

एवेति ।

"यो न स्वकर्मकृत्" स तत्सभाग इति सम्बन्धनीयम्,
`तत्सभागाश्चऽ इत्यनन्तरोक्त-

त्वात् । उक्तं भवति-य- स्वकर्मकृत् स सभाग इति ।
अस्वकर्मकृदेव तत्सभाग-, तत्सभाग

@०८६

पश्यति द्रक्ष्यति वा तदुच्यते-सभागं चक्षु- । एवं
यावन्मन- स्वेन विषयकारित्रेण

वक्तव्यम् ।

तत्सभागं चक्षु- काश्मीराणां चतुर्विधम्-यद्
दृष्ट्वा रूपाणि निरुद्धम्, निरुध्यते,

निरोत्स्यते वा, यच्चानुत्पत्तिधर्मि ।

पाश्चात्त्यानां पुन- पञ्चविधम्-तदेवानुत्पत्तिधर्मि
द्विधा कृत्वा विज्ञानसमायुक्तं

च, असमायुक्तं च । एवं यावत् कायो वेदितव्य- ।
मनस्त्वनुत्पत्तिधर्मकमेव तत्सभागम् ।

रूपाणि च यानि चक्षुषाऽपश्यत्, पश्यति द्रक्ष्यति वा,
तानि सभागानि ।

तत्सभागानि चतुर्विधानि-यान्यदृष्टान्येव निरुद्धानि,
निरुध्यन्ते, निरोत्स्यन्ते वा,

यानि चानुत्पत्तिधर्मीणि । एवं यावत् स्प्रष्टव्यानि ।
स्वेन्द्रियकारित्रेण सभागतत्सभागानि

वेदितव्यानि । यदेकस्य चक्षु- सभागं तत् सर्वेषाम् ।
एवं तत्सभागमपि । तथा यावन्मन- ।

रूपं तु य- पश्यति तस्य सभागं यो न पश्यति तस्य
तत्सभागम् । किं कारणम् ?

अस्ति हि सम्भवो यद् रूपमेक- पश्यति तद्बहवोऽपि पश्येयु-,
यथा-चन्द्रनट-

मल्लप्रेक्षासु । नतु सम्भवोऽस्ति यदेकेन चक्षुषा द्वौ
पश्येताम् । अतोऽस्यासाधारण-

त्वादेकसन्तानवशेन व्यवस्थानम् । रूपस्य तु
साधारणत्वाद् अनेकसन्तानवशेन । यथा

रूपम्, एवं शब्दगन्धरसस्प्रष्टव्यधातवो वेदितव्या- ।

-------------------

एव चास्वकर्मकृदित्यवधारणेऽर्थापत्त्या
स्वकर्मकृत्सभाग इति । रूपाण्यपश्यदिति । अद्राक्षी-

दिति वक्तव्यम् । एवं ह्यद्यतनातीतं ह्यस्तनातीतं च
परिगृहीतं भवति, अन्यथा ह्यव्यापि

लक्षणं स्यात् । अथैवमेव पाठ- । उदाहरणमात्रं
तद् द्रष्टव्यम् । अद्यतनातीतमपि वक्तव्यम् ।

एवं यावन्मन-स्वेन विषयकारित्रेण वक्तव्यमिति । स्वेन
विषयपुरुषकारेण वक्तव्यम् ।

कथमिति ? येन श्रोत्रेण शब्दानशृणोत्, शृणोति,
श्रोष्यति वा, तदुच्यते सभागं श्रोत्रमिति

सर्वम् । विज्ञानसमायुक्तमसमायुक्तं चेति
विज्ञानसम्बद्धम्, असम्बद्धं चेत्यर्थ- । यदेकस्य

चक्षु- सभागं तत्सर्वेषाम् । किम् ? सभागमिति वर्तते ।
एवं तत्सभागमपीति । यदेकस्य

चक्षुस्तत्सभागं तत्सर्वेषां तत्सभागमित्यर्थ- ।

प्राप्तग्रहणादिति गन्धादयो ये देवदत्तेन
घ्राणादीन्द्रियप्राप्ता गृह्यन्ते न ते यज्ञदत्तेन

गृह्यन्ते; स्वघ्राणादिकप्रविष्टत्वात् ।
इत्यसाधारणत्वादेषां चक्षुरादिवदतिदेशो न्याय्य- ।
य एकस्य

गन्ध- सभाग- स सर्वेषाम् । एवं तत्सभागोऽपीति
वक्तव्यम् । यथा रूपमेव गन्धादय इति ।

अस्ति ह्येष सम्भव-, य एव गन्धादय एकस्य
घ्राणादिविज्ञानमुत्पादयेयुस्त एवान्येषामपीति ।

यदि ते देवदत्तघ्राणादीन्द्रियप्राप्ता भवेयुर्देवदत्तस्य
विज्ञानमुत्पादयेयु- । अथ यज्ञदत्तघ्राणा-

दीन्द्रियप्राप्ता यज्ञदत्तस्य विज्ञानमुत्पादयेयुरित्यर्थ-
। अथ वा त एवान्येषामपीति तत्रान्तर्गतसूक्ष्म-

क्रिमिप्रभृतीनामपि विज्ञानमुत्पादयेयु- । न तस्यैव
देवदत्तस्य यस्य घ्राणादीन्द्रियप्राप्तास्ते गन्धादय

इति ।

इन्द्रियविषयविज्ञानानामन्योन्यभजनमिति ।
आश्रयविषयाश्रयिभावेनान्योन्याभिमुख्येन

@०८७

भवतु शब्द एवम्, गन्धादयस्तु य एकेन गृह्यन्ते न
तेऽन्येन प्राप्तग्रहणादित्य-

साधारणत्वादेषां चक्षुरादिवदतिदेशो न्याय्य- ?
अस्त्येतदेवम्, अपि त्वेषामपि सम्भवं

प्रति साधारणत्वम् । अस्ति ह्येष सम्भवो य एव गन्धादय
एकस्य घ्राणादिविज्ञान-

मुत्पादयेयुस्त एवान्येषामपि, न त्वेवं चक्षुरादय- ।
तस्मादेषां रूपादिवदतिदेश- ।

चक्षुर्विज्ञानादीनां
सभागतत्सभागत्वमुत्पत्त्यनुत्पत्तिधर्मित्वाद्, यथा
मनोधातो- ।

सभाग इति कोऽर्थ- ?
इन्द्रियविषयविज्ञानानामन्योन्यभजनम् ।

कारित्रभजनं वा भाग-, स एषामस्तीति सभाग- ।

स्पर्शसभागकार्यत्वाद् वा ।

ये पुनरसभागा-, तेषां सभागानां जातिसामान्येन
सभागत्वात् तत्सभागा- ॥३९॥

कति धातवो दर्शनहेया- ? कति भावनाहेया- ?
कत्यहेया- ? रूपिणस्तावत्-

दश भावनया हेया-, पञ्च च,

विज्ञानधातव- ।

-------------------

प्रवृत्ति- । तथाहि-इन्द्रियधातवो
विज्ञानधातूनाश्रयभावेन यथायोगं भजन्ते ।
सेवन्त इत्यर्थ- ।

विषयधातूंश्च विषयिभावेन । तथा विषयधातव-
स्वेन्द्रियधातून् विषयभावेन भजन्ते,

विज्ञानधातूंस्तु विषयभावेनालम्बनभावेन वा
भजन्ते । तथा विज्ञानधातव- स्वेन्द्रियधातूनामाश्र-

यिभावेन भजन्ते, विषयधातूंश्च
विषयिभावेनालम्बकभावेन वा भजन्ते इति ।
अन्योन्यभजनम्

भाग- । भावे घञ् ।

कारित्रभजनं वा भाग- । कारित्रं चक्षुरादीनां
दर्शनादि, विज्ञानधातूनां विज्ञातृत्वम्,

विषयधातूनां तद्विषयालम्बनभाव- । तस्य
कारित्रस्य भजनं कारित्रभजनम् । स एषामस्तीत्यर्थ-
।

प्रदर्शनमात्रमेतत् । विग्रहस्त्वेवं कर्तव्य--सह भागेन
वर्तन्ते सभागा इति । समानो वा भाग

एषां त इमे सभागा- । समानार्थस्य सहशब्दस्य
सभाव आदिष्ट- (पा^ सू^ ६.३.८४) ।

स्पर्शसभागकार्यत्वाद्वा । किम् ? सभागा इति प्रकृतम् ।
अत्र कर्मणि घञ् । भज्यत

इति भाग- । विग्रहस्तु पूर्ववत् । स्पर्शश्चैतसिक
एषामिन्द्रियविषयविज्ञानानां समानं कार्यम् ।

"चक्षु- प्रतीत्य रूपाणि चोत्पद्यते चक्षुर्विज्ञानम् ।
त्रयाणां सन्निपात- स्पर्श-" ( )

इत्यादिवचनात् ।

ये पुनरसभागा इति । विस्तर--ये पुनरन्ये चक्षुरादय
इत्थमसभागा स्तेषां सभागाना-

कुक्तलक्षणानां सभागा- सदृशस्ते तत्सभागा- ।
तेषां तैर्वा सभागास्ते तत्सभागा- । तुल्यार्थो

ह्यत्र सभागशब्दो गृह्यते ॥३९॥

दर्शनहेया इति । दर्शनं प्रथमत- सत्यदर्शनम् ।
अनास्रवं पञ्चदशचित्तक्षणसङ्गृहीतम् ।

भावना तदेव पुन- पुनर्दर्शनम् । लौकिकं वा
समाहितं ज्ञानं भावना ।

"दश भावनया हेया- पञ्च च" इति । रूपिणो धातवो
दश, पञ्च च तद्विज्ञानधातव

इति ।

@०८८

अन्त्यास्त्रयस्त्रिधा ।

मनोधातु-, धर्मधातु-, मनोविज्ञानधातुश्च-एते त्रयो
धातव- पाठानुपूर्व्याऽन्त्या-

स्त्रिप्रकारा- ।

अष्टाशीत्यनुशया- तत्सहभुवस्तत्प्राप्तयश्च सानुचरा
दर्शनहेया- । शेषा- सास्रवा

भावनाहेया- । अनास्रवा अहेया- ।

ननु चान्यदपि दर्शनप्रहातव्यमस्ति
पृथग्जनत्वमापायिकं च कायवाक्कर्म ?

आर्यमार्गविरोधित्वात् न तद् दर्शनप्रहातव्यम् । एष हि
सङ्क्षेप- ।

न दृष्टिहेयमक्लिष्टं न रूपं नाप्यषष्ठजम् ॥४०॥

नास्ति किञ्चिदक्लिष्टं दर्शनप्रहातव्यम्, नापि रूपम् ।
अक्लिष्टाव्याकृतं च

पृथग्जनत्वम्; समुच्छिन्नकुशलमूलवीतरागाणामपि
तत्समन्वागमाद् । रूपं कायवाक्कर्म ।

-------------------

कथं पुनरेतद्गम्यते-एत एव त इति ?
"अन्त्यास्त्रयस्त्रिधा" इति वचनात् ।

अन्त्यत्रयादन्ये पञ्चदश धातव एव त उच्यन्त इति । ते
भावनाहेया एवेत्यवधार्यन्ते । त्रिप्रकारा

इति । दर्शनहेया-, भावनाहेया-, अहेयाश्चेत्यर्थ- । एत
एव त्रिधा । अष्टाशीत्यनुशयास्तत्सहभुव

इति । धातुप्रकाराकारभिन्ना-
सत्कायदृष्ट्यादयोऽनुशया- तत्सहभुवो
विज्ञानवेदनादय-

सम्प्रयुक्ता- । असम्प्रयुक्तानि च तल्लक्षणानुलक्षणानि ।
तत्प्राप्तयश्च सानुचरा इति । तच्छब्दे- नानुशयादय-

सम्बन्ध्यन्ते । तेषामनुशयानां तत्सहभुवां च
प्राप्तयस्तत्प्राप्तयो यद्यप्यनुशयसहभुवो

भवन्ति, न तु सर्वा- । काश्चिद्धि
प्राप्तयोऽनुशयादिसहभुवो भवन्ति या- सहजा- । काश्चित्
तु

पूर्वं पश्चाच्च तेभ्यो भवन्ति । अत- पृथक्
प्राप्तिग्रहणम् । सानुचरा इति ग्रहणेनानुप्राप्त-

यस्तल्लक्षणानि च सङ्गृह्यन्ते । शेषा- सास्रवा
भावनाहेया इति । एत एव त्रयोऽन्त्या धातवो ये

शेषा दर्शनहेयेभ्योऽन्ये सास्रवास्ते भावनाहेया- । के
पुनस्ते ? दशानुशयास्तत्सहभुवस्तत्प्राप्तयश्च

सानुचरा- कुशलसास्रवा-, अनिवृताव्याकृताश्च
संस्कारा- । अविज्ञप्तिरूपं च सास्रवं सानुचरम् ।

अनास्रवा अहेया इति । मार्गसत्यासंस्कृतस्वभावा- ।

ननु चान्यदपीति । विस्तर--

पृथग्जनत्वमनिवृताव्याकृतसंस्कारस्वभावत्वाद्

भावनाहेयमध्यगतम् । अपायसंवर्तनीयं च
कायवाक्कर्मरूपस्वभावत्वाद् भावनाहेयमुक्तमिति ।

अतश्चोदयन्ति वात्सीपुत्रीया--आर्यमार्गविरोधित्वादिति ।
पृथग्जनत्वमार्यमार्गोत्पादे न भवति ।

नियते चापायिके कर्मणि सत्यार्यमार्गो नोत्पद्यते ।
आर्यमार्गोत्पादे च सत्यापायिकं कर्म नोत्पद्यते । तस्मात्

सत्कायदृष्ट्यादिवत् तदुभयं दर्शनहेयमिति वर्णयन्ति
। तत्प्रतिषेधार्थ-

मुक्तमप्येत दभिसङ्क्षेपेण ।

सुखप्रतिपत्त्यर्थं पुनरुच्यते-न दृष्टिहेयमक्लिष्टं
न रूपं नाप्यषष्ठजम् । दृष्टि- = दर्शनम् ।

अक्लिष्टमनिवृताव्याकृतं कुशलं वा न दर्शनहेयम् ।
रूपं तु क्लिष्टमपि न दर्शनहेयम् । अषष्ठजं

पञ्चेन्द्रियजम्पञ्चविज्ञानम्, तदरूपं क्लिष्टमपि सन्न
दर्शनहेयम् । अतोऽन्यत्तु दर्शनहेयं सम्भवति

यथोक्तम् ।

अक्लिष्टाव्याकृतं च पृथग्जनत्वम् ।
समुच्छिन्नकुशलमूलवीतरागाणामपि तत्समन्वाग-

@०८९

तस्मान्न दर्शनप्रहातव्यम् । किं पुन- कारणम् ?
सत्येष्वविप्रतिपत्ते-, अनालम्बकत्वाच्च ।

दु-खे धर्मज्ञानक्षान्तौ पृथग्जनत्वप्रसङ्गाच्च ।

षष्ठमुच्यते मन आयतनम्, तस्मादन्यत्र
जातमषष्ठजं पञ्चेन्द्रियजं च यत् तदपि

नास्ति दर्शनप्रहातव्यम् ॥४०॥

-------------------

मादिति । समुच्छिन्नकुशलमूला-
कुशलैर्धर्मैरसमन्वागता इष्टा- । पृथग्जनत्वेन तु
समन्वागता- ।

यस्मात्ते पृथग्जना इष्यन्ते, तस्मान्न कुशलं
पृथग्जनत्वम् । क्लिष्टमपि तन्न भवति,
वीतरागाणामपि

तेन समन्वागमात् । क्लिष्टस्य हि वस्तुन-
स्वभावप्रहाणमिष्यते । प्राप्तिच्छेद- प्रहाणमित्यर्थ-
।

तद्यदि पृथग्जनत्वं क्लिष्टं स्यात्,
लौकिकवीतरागाणां तस्य प्राप्तिच्छेद इति
तेनासमन्वागम-

स्यात्, इष्यते च तेषां तेन समन्वागम- । तथा हि ते
लौकिवीतरागा- पृथग्जना एवेष्यन्ते ।

अक्लिष्टाव्याकृतत्वैकत्वेऽदोष- । छन्दरागप्रहाणं
ह्यक्लिष्टस्येष्यते । तदालम्बनक्लेशप्राप्तिच्छेद

इत्यर्थ- । न तु तदात्मीयप्राप्तिच्छेद इष्यते । तथा
ह्युक्तं भगवता-"यो भिक्षवो रूपे छन्दरागस्तं

प्रजहीत । एवं वसतद्रूपं प्रहीणं भवति" ( ) इति
विस्तर- । तस्मादक्लिष्टाव्याकृतं पृथग्जनत्वं

तेषां प्रहीणमपि चक्षुरादिवत् समुदाचरति । अतस्तेन
समन्वागमो भवति ।

किं पुन- कारणम् ? अक्लिष्टाव्याकृतत्वात् पृथग्जनत्वं
च दर्शनप्रहातव्यम् । रूपत्वाच्च

कायवाक्कर्म । इत्याह-सत्येष्वविप्रतिपत्ते- ।
अक्लेशदुष्टत्वात् पृथग्जनत्वं न दु-खादिषु सत्येषु

विप्रतिपद्यते । न विपरीतरूपेण प्रवर्तत इत्यर्थ- ।
अनालम्बकत्वाच्च । कायवाक्कर्माप्य-

नालम्बकत्वादेव न विप्रतिपद्यते । तस्मात् तदुभयं न
दर्शनहेयम् । अयं च `सत्येष्वविप्रतिपत्ते-ऽ

इति हेतुरषष्ठजेऽप्यनुवर्तयितव्य- । दु-खे
धर्मज्ञानक्षान्तौ पृथग्जनत्वप्रसङ्गाच्चेति ।
अयमुपचय-

हेतु- । पृथग्जनत्वस्यैव
दर्शनहेयत्वनिवृत्त्यर्थमुच्यते,
कायवाक्कर्मणोऽनभिसम्बन्धात् । दु-खे

धर्मज्ञानक्षान्तौ पृथग्जनत्वप्राप्तिश्छिद्यते, न तु
छिन्ना, तत्प्रहेयक्लेशप्राप्तिवत्; "निरुध्यमानो

मार्गस्तु प्रजहाति तदावृतिम्" (अभि^ को^ ६.१८) इति वचनात्
। दु-खे धर्मज्ञाने तु

तत्प्राप्तिश्छिन्ना । तेन तत्प्राप्तिसद्भावाद् दु-खे
धर्मज्ञानक्षान्त्यवस्थायां स पुद्गल- पृथग्जन-

स्यात् । न चासौ तस्यामवस्थायां पृथग्जन इति शक्यते
व्यवस्थापयितुम्; अधिगतार्यमार्गत्वात् ।

तथा हि-"पृथग्जनत्वं कतमत् ?
आर्यधर्माणामलाभ-" इति पृथग्जनत्वलक्षणम् । स

चार्यधर्माणां लाभेनालाभो व्यावर्त्यते । तस्मादार्य
एवासाविति ।

इदं तावद्भवन्तो वैभाषिका-
प्रष्टव्या--तत्पृथग्जनत्वं कि
भावनामार्गप्रतिलम्भादेव

प्रहीयते ? नेत्युच्यते । तत्पृथग्जनत्वं नवभौमिकम् ।
कामावचरं यावद् भावाग्रिकम् ।

तच्चाक्लिष्टम् । तेन
प्रतिभूमिनवमक्लेशप्रकारप्रहाणावस्थायां प्रहीयते
। सर्व ह्यक्लिष्टं सास्रवं

नवम एव विमुक्तिमार्गे प्रहीयते । यद्येवम्,
अवीतरागावस्थायामार्य- पृथग्जन- स्यात् ? न;

पृथग्जनत्वस्य विहीनत्वात् । दु-खे धर्मज्ञानक्षान्ते-
प्रभृति हि तद्विहीनमेव, न तु प्रहीणम् ।

क- पुनर्विहानप्रहाणयोर्विशेष इति ? विहानं
प्राप्तिच्छेदे व्यवस्थापितम्, प्रहाणं तु प्रतिपक्षलाभे

व्यवस्थापितम् । तस्मात् प्राप्तिच्छेदात्तेन
पृथग्जनत्वेनासमन्वागमात् तस्यामवस्थायामार्य एव

भवति, न पृथग्जन इत्यदोष एष- ॥४०॥

@०९०

अष्टादशानां धातूनां कति दृष्टि- ? कति न
दृष्टि- ?

चक्षुश्च धर्मधातोश्च प्रदेशो दृष्टि-,

कतम- स- ? इत्याह-

अष्टधा ।

पञ्च सत्कायदृष्ट्यादिका दृष्ट-, लौकिकी सम्यग्
दृष्टि-, शैक्षी दृष्टि-, अशैक्षी

दृष्टि--इत्ययमष्टप्रकारो धर्मधातुर्दृष्टि-,
अवशिष्टो न दृष्टि- ।

तत्र सत्कायदृष्ट्यादीनामनुशयनिर्देशे निर्देश-
प्राप्तकालो भविष्यति ।

लौकिकी पुन- सम्यग्दृष्टिर्मनोविज्ञानसम्प्रयुक्ता
कुशलसास्रवा प्रज्ञा । शैक्षस्या-

नास्रवा दृष्टि शैक्षी, अशैक्षस्य अशैक्षी ।
समेधामेघरात्रिन्दिवरूपदर्शनवत् क्लिष्टाक्लिष्ट-

लौकिकीशैक्षीभिर्दृष्टिभिर्धर्मदर्शनम् ।

अथ कस्माल्लौकिकी
सम्यग्दृष्टिर्मनोविज्ञानसम्प्रयुक्तैवोच्यते ? यस्मात्-

पञ्चविज्ञानसहजा धीर्न दृष्टिरतीरणात् ॥४१॥

सन्तीरिका हि दृष्टि-, उपध्यानप्रवृत्तत्वात् । न चैवं
पञ्चविज्ञानसहजा प्रज्ञा;

तस्मादसौ न दृष्टि- । अत एव चान्यापि क्लिष्टाऽक्लिष्टा
वा प्रज्ञा न दृष्टि- ॥

-------------------

"चक्षुश्च धर्मधातोश्च प्रदेशो दृष्टि-" इति ।
चक्षुरेव धर्मधातुप्रदेश एव च दृष्टिरित्य-

वधार्यते । सत्कायदृष्ट्यादिका इति । सत्कायदृष्टि-,
अनुग्राहदृष्टि-, मिथ्यादृष्टि-, दृष्टिपरामर्श-,

शीलव्रतपरामर्शश्चेति ।

शैक्षस्यानास्रवेति । प्रज्ञेत्यधिकृतम् ।
अशैक्षस्याशैक्षीति । अशैक्षस्यानास्रवा
प्रज्ञाऽशैक्षी ।

क्षयानुत्पादज्ञानवर्ज्येति वक्तव्यम् । वक्ष्यति
हि-"क्षयानुत्पादधीर्न दृक्" (अभि^ को^

७.१) इति । समेघामेघेति विस्तरेण यावत्
क्लिष्टाक्लिष्टलौकिकीशैक्ष्यशैक्षीभिर्दृष्टि-
भिर्धर्म-

दर्शनमिति । लोके भवा लौकिकी । क्लिष्टा चाक्लिष्टा च
क्लिष्टाक्लिष्टा, क्लिष्टाक्लिष्टा

चासौ लौकिकी च क्लिष्टाक्लिष्टलौकिकी,
क्लिष्टाक्लिष्टलौकिकी च शैक्षी चाशैक्षी च

क्लिष्टाक्लिष्टलौकिकीशैक्ष्यशैक्ष्य-,
ताभिर्धर्मदर्शनम् । कीदृशम् ?
इत्याह-समेघामेघरात्रि-

न्दिवरूपदर्शनवदिति । यथा समेघानां रात्रौ
रूपदर्शनम्, एवं क्लिष्टया लौकिक्या सत्काय-

दृष्ट्यादिकया दृष्ट्या धर्मदर्शनम् ।
अव्यक्ततरमित्यर्थ- । यथा तस्यामेव रात्रावमेघायां
रूपदर्शनम्,

एमक्लिष्टया लौकिक्या दृष्ट्या धर्मदर्शनम् ।
अव्यक्तमित्यर्थ- । यथा समेघे दिवसे रूपदर्शनम्,

एवं शैक्ष्या दृष्ट्या धर्मदर्शनम् । व्यक्तम्, न
त्वत्यर्थम् । यथा पुनरमेघे दिवसे रूपदर्शनम्,

एवमशैक्ष्या दृष्ट्या धर्मदर्शनम् । अत्यर्थं
व्यक्तमित्यर्थ- ।

"अतीरणात्" इति । असन्तीरणात् । सन्तीरणं
पुनर्विषयोपनिध्यानपूर्वकं निश्चया-

कर्षणम् । अत एव चान्यापीति । विस्तर--अत
एवासन्तीरणादन्यापि मानसी क्लिष्टा

रागादिसम्प्रयुक्ता । अक्लिष्टा वा
क्षयानुत्पादज्ञानानिवृताव्याकृता प्रज्ञा न दृष्टि-
। रूपालोचनार्थे-

नेति । चक्षुर्न सन्तीरकत्वेन दृष्टि-, किं तर्हि ?
रूपालोचनार्थेन । प्रज्ञा तु सन्तीरकत्वेनेति

दर्शितं भवति ॥४१॥

@०९१

चक्षुरिदानीमसन्तीरकत्वे कथं दृष्टि- ?
रूपालोचनार्थेन । यस्मात्-

चक्षु- पश्यति रूपाणि,

यदि चक्षु- पश्येद्, अन्यविज्ञानसमङ्गिनोऽपि पश्येत् । न
वै सर्वं चक्षु- पश्यति,

किं तर्हि ?

सभागं,

सविज्ञानकं यदा भवति तदा पश्यति, अन्यदा नेति ।

एवं तर्हि `तदेव चक्षुराश्रितं विज्ञानं पश्यतिऽ
इत्यस्तु ?

न तदाश्रितम् ।

विज्ञानम्,

पश्यतीति शक्यमविज्ञातुम् ।

किं कारणम् ?

दृश्यते रूपं न किलान्तरितं यत- ॥४२॥

यस्मात् किल रूपं कुड्यादिव्यवहितं न दृश्यते ।

यदि हि विज्ञानं पश्येत्, तस्याप्रतिघत्वात् कुड्यादिषु
प्रतिघातो नास्ति

इत्यावृत्तमपि रूपं पश्येत् । नैव ह्यावृते
चक्षुर्विज्ञानमुत्पद्यत इत्यनुत्पन्नं कथं द्रक्ष्यति !

किं खलु नोत्पद्यते ? यस्य तु चक्षु- पश्यति तस्य
चक्षुष- सप्रतिघत्वाद्

व्यवहिते वृत्त्यभाव इति विज्ञानस्याप्यनुत्पत्तिराश्रयेण
सहैकविषयप्रवृत्तत्वात् युज्यते ।

-------------------

अन्यविज्ञानसमङ्गिन इति । अन्यविज्ञानसम्मुखीभाविन-
पुद्गलस्यान्यविज्ञानव्यासक्त-

स्येत्यर्थ- । पश्येच्चक्षुरिन्द्रियम्; विषयादिसान्निध्यात् ।
यस्य तु `चक्षुर्विज्ञानं पश्यतिऽ इति

पक्ष-, तस्य तद्विज्ञानसम्भवाददोष- ।

तदेव चक्षुराश्रितं विज्ञानं पश्यतीत्यस्तीति ।
दर्शनस्य तद्भावे भावात् तदभावे चाभावात् ।

"दृश्यते रूपं न किलान्तरितं यत- "इति । किलशब्द-
परमतौ । तस्याप्रतिघत्वादिति ।

विज्ञानममूर्तं कुड्यादीन्यतिक्रम्यापि पश्येत् ।
विज्ञानवाद्याह-नैव ह्यावृते चक्षुर्विज्ञानमुत्पद्यत

इति । अनाभासगतत्वाद् विषयस्येत्यभिप्राय- । किं खलु
नोत्पद्यत इति । अप्रतिघत्वात्

कुड्यादीनि व्यतिभिद्य कुड्याद्यव्यवहित इव विषये
विज्ञानमुत्पस्यत इति भाव- । यस्य

त्विति । यस्य मम वैभाषिकस्य पक्ष--चक्षु- पश्यतीति,
तस्य मम चक्षुष- सप्रतिघत्वाद्

व्यवहिते कुड्यादिभिर्वृत्त्यभाव- । तस्य चक्षुष
आलोचनवृत्त्यभाव- ।

विज्ञानं तर्हि वैभाषिकस्य व्यवहितेऽपि प्राप्नोति-इति
चोद्यमन्तर्नीतमाशङ्क्य स

एव वैभाषिक- पुनराह-विज्ञानस्याप्यनुत्पत्तिरिति ।
यथैव चक्षुषो व्यवहिते वृत्त्यभावो युज्यते,

विज्ञानस्याप्यनुत्पत्तिर्विज्ञानवृत्त्यभाव- । आश्रयेण
सहैकविषयप्रवृत्तत्वाद् युज्यते । य एव हि

चक्षुषो व्यवहितोऽर्थो विषय- स्यात्, स एव विज्ञानस्येति
युक्ता विज्ञानस्याप्यनुत्पत्ति- । तव

तु विज्ञानवादिनोऽप्रतिघत्वाद् विज्ञानस्य व्यवहिते
विज्ञानमुत्पद्येत, न तूत्पद्यते । तस्मात्

`चक्षु- पश्यति न विज्ञानम्ऽ इति सिद्धम् ।

@०९२

किं नु वै चक्षु- प्राप्तविषयं कायेन्द्रियनुत् यत
आवृतं न पश्येत् ? सप्रतिघत्वात् ।

काचाभ्रपटलस्फटिकाम्बुभिश्चान्तरितं कथं
दृश्यते ? तस्मान्न सप्रतिघत्वाच्चक्षुष आवृतस्य

रूपस्यादर्शनम्, किं तर्हि ? यत्रालोकस्याप्रतिबन्ध
आवृते रूपं, तत्रोपपद्यत एव

चक्षुर्विज्ञानम् । यत्र तु प्रतिबन्धस्तत्र नोत्पद्यत
इत्यनुत्पन्नत्वादावृतं नेक्ष्यते ।

यत्तर्हि सूत्र उक्तम्-"चक्षुषा रूपाणि दृष्ट्वा" ( ) इति
?

तेनाश्रयेणेत्ययमत्राभिसन्धि- । यथा "मनसा धर्मान्
विज्ञाय" इत्याह, न हि मनो

धर्मान् विजानाति; अतीतत्वात् । किं तर्हि ? मनोविज्ञानम् ।

आश्रितकर्म वा आश्रयस्योपचर्यते, यथा `मञ्चा-
क्रोशन्तिऽ इति । यथा च

सूत्रे उक्तम्-"चक्षुर्विज्ञेयानि रूपाणि कान्तानि" ( ) इति ।
न च तानि

चक्षुषा विज्ञायन्ते ।

-------------------

एवं विज्ञानवादिनि प्रतिषिद्धे
तत्पक्षमाचार्योगृहीत्वाह-कि नु वै चक्षु- प्राप्तविषय-

मिति । विस्तर--यथा कायेन्द्रियं प्राप्तविषयं
कुड्यादिव्यवहितं विषयं न गृह्णाति,

कुड्यादिप्रतिघातात् तत- परेण
प्रवर्तितुमलभमानत्वात्; किमेवं चक्षु- प्राप्तविषयं
कुड्यादि-

प्रतिघातेन प्रतिहतं सत् तत- परेण गन्तुमलभमानं
तं कुड्यादिव्यवहितं विषयं न गृह्णातीति ?

नैतद्युज्यते । तस्मात् सप्रतिघत्वादावृतं चक्षुर्न
पश्येदिति न वक्तव्यम् । काचाभ्रपटल-

स्फटिकाम्बुभिश्चान्तरितं कथं दृश्यते इति ।
काचेनाभ्रपटलेन स्फटिकेनाम्बुना चान्तरितं
व्यवहितं

रूपं कथं दृश्यते ! सप्रतिघत्वाद्धि
कुड्यादिव्यवहितवत् काचादिव्यवहितं चक्षुर्न पश्येत् ।

तच्च पश्यतीति सिद्धान्त- । यत्रालोकस्याप्रतिबन्ध इति ।
आलोके हि सति विषय आभासगतो

भवतीति विज्ञानोत्पत्तिसम्भव-, एवं हि
विज्ञानकारणं पठ्यते-चक्षुरिन्द्रियमनुपहतं
भवति,

विषय आभासगतो भवति, तज्जश्च मनस्कार-
प्रत्युपस्थितो भवतीत्यत आवृते रूपे

काचादिभिस्तत्रोत्पद्यत एव चक्षुर्विज्ञानम् । यत्र तु
प्रतिबन्धोऽकाचादिस्वभावै- कुड्यादिभि-

स्तमस्वद्भि-, तत्रावृते नोत्पद्यते । किम् ?
चक्षुर्विज्ञानमिति । अनुत्पन्नत्वादावृतं नेक्ष्यत इति ।

यत् त्वया `किं खलु नोत्पद्यतेऽ इत्यनुत्पत्तौ कारणं
पृष्टम्, इदं तत्कारणमिति ब्रूम- ।

यत्तर्हि सूत्रे उक्तमिति विस्तर- । चक्षुषा रूपाणि
दृष्ट्वा न निमित्तग्राही भवति

नानुव्यञ्जनग्राहीति विस्तर- । यस्माच्चक्षु- पश्यति
तस्मात् पुद्गलश्चक्षुषा पश्यतीत्यभिप्राय- ।

आचार्य-प्राह-तेनाश्रयेणेत्ययमत्राभिसन्धि- ।
चक्षुराश्रित्येत्येवात्राभिसन्धि- । चक्षुषा आश्रयेण

विज्ञानेन दृष्ट्वेत्यर्थ- । कथं ज्ञायते ?
इत्याह-यथा मनसा धर्मान् विज्ञायेति ।
वर्तमानावस्थायां

हि विज्ञानं कारित्रं करोति ।

आश्रितकर्म वा आश्रयस्योपचर्यत इति । आश्रितस्य
विज्ञानस्य कर्म दर्शनमाश्रयस्य

चक्षुष उपचर्यते । विज्ञाने पश्यति सति चक्षु-
पश्यतीत्युपचार- । यथा मञ्चा- क्रोशन्तीति ।

यथा मञ्चस्थेषु पुरुषेषु क्रोशत्सु मञ्चा-
क्रोशन्तीत्युपचार- तद्वत् । यथा च सूत्र उक्तमिति

विस्तर- । वैभाषिकाणामप्ययं पक्ष--न
चक्षुर्विजानाति, किं तर्हि ? विज्ञानं विजानातीति ।

अथ चोक्तम्-चक्षुर्विज्ञेयानि रूपाणि कान्तानीति ?
तत्राश्रितकर्म आश्रयस्योपचर्यत इत्यवश्यं

@०९३

उक्तं च सूत्रे-"चक्षुर्ब्राह्मण, द्वारं यावदेव
रूपाणां दर्शनाय" ( ) इति,

अतो गम्यते-तेन चक्षुषा द्वारेण विज्ञानं पश्यतीति ।
दर्शने तत्र द्वाराख्या । न ह्येतद्

युज्यते-दर्शनं रूपाणां दर्शनायेति ।

यदि विज्ञानं पश्यति को विजानाति ? कश्चानयोर्विशेष-
? यदेव हि रूपस्य

विज्ञानं तदेवास्य दर्शनमिति । तद्यथा काचित् प्रज्ञा
पश्यत्यप्युच्यते, प्रजानातीत्यपि ।

एवं किञ्चिद् विज्ञानं पश्यतीत्यप्युच्यते, विजानातीत्यपि
।

अन्ये पुनराहु--"यदि चक्षु- पश्यति कर्तृभूतस्य
चक्षुष- काऽन्या दृशिक्रिया

इति वक्तव्यम्" ? तदेतदचोद्यम्; यदि `विज्ञानं विजानातिऽ
इतीष्यते, न च तत्र

कर्तृक्रियाभेद-, एवमत्रापि ।

अपरे पुनर्ब्रुवते-"चक्षुर्विज्ञानं दर्शनम्,
तस्याश्रयभावात् `चक्षु- पश्यतिऽ

इत्युच्यते । यथा नादस्याश्रयभावात् `घण्टा नदतिऽ
इत्युच्यते" इति ।

-------------------

प्रतिपत्तव्यम् । द्वारं यावदेव रूपाणां दर्शनायेति ।
द्वारमिव द्वारम् । हेतुराश्रय इत्यभिप्राय- ।

अनेनागमेन तेनाश्रयेणेति योऽर्थ उक्तस्तमेव
समर्थयति-तेन चक्षुषा द्वारेण विज्ञानं पश्यतीति ।

दर्शने तत्र द्वाराख्येति । चक्षुर्ब्राह्मण द्वारं
दर्शनं यावदेव रूपाणां दर्शनायेत्यर्थ- । न
ह्येतद्युज्यते-

दर्शनं रूपाणां दर्शनायेति । अत्रावाचकत्वान्नैतद्
युज्यत इत्यभिप्राय- । यदि दर्शनं करणम्-

दृश्यतेऽनेनेति दर्शनमिति, कर्तरि वा ल्युट्-पश्यतीति
दर्शनमिति, दर्शनायेति वा भावसाधनम् ।

दृष्टिर्दर्शनं तस्मै दर्शनायेति कथमेतन्न युज्यते ?
यस्माच्चक्षुर्व्यतिरिक्तं दर्शनं नास्ति ।

आलोचनमिति चेत् ? न; विज्ञानाव्यतिरिक्तत्वात् । विज्ञानमेव
ह्यालोचनम्, नातोऽन्यत् पश्याम- ।

यदि तु चक्षुर्द्वारं विवरं रूपाणां दर्शनाय
विज्ञानायेत्यर्थो गृह्यते; तद्युज्यते ।

तद्यथा काचित्प्रज्ञा पश्यत्यप्युच्यत इति ।
पश्यतीत्यप्युच्यते इति, इतिशब्दो-

ऽत्राध्याहार्य- । अनेनोपन्यासेन
दर्शनविज्ञानयोरनर्थान्तरभाव इति दर्शयति । का
पुनरसौ या

प्रज्ञैवमुच्यते ? या दर्शनात्मिकोक्ता-"तदन्योभयथार्या
धी-" (अभि^ को^ ७.१) इति;

"तस्यैवं जानत एवं पश्यत- ( ) इति सूत्रे वचनात् ।
किञ्चिदिति वचनान्न सर्वं विज्ञानं

पश्यतीत्युक्तं भवति । चक्षुर्विज्ञानं हि
पश्यतीत्युच्यते, न तु श्रोत्रादिविज्ञानमिति ।

कान्या दृशिक्रियेति । यस्योपलम्भकत्वं तस्य दर्शनं
युज्यत इत्यभिप्राय- । तदेत-

दचोद्यमिति विस्तर- । यदि विज्ञानं विजानाति ।
कर्तृभूतस्य विज्ञानस्य कान्या विज्ञानक्रियेति

वक्तव्यमिति तुल्यं चोद्यमापद्यते । न च तत्र
कर्तृक्रियाभेद- । न कर्तुर्विज्ञानस्य क्रियायाश्च

विज्ञानलक्षणाया भेदोऽन्यत्वमस्ति । भवति च
कर्तृक्रियासम्बन्धव्यपदेश--विज्ञानं

विजानातीति, तद्वदिहापि भवेत्-चक्षु-
पश्यतीत्यचोद्यमेतत् ।

चक्षुर्विज्ञानं दर्शनमित्यपरे ।
तस्याश्रयभावाच्चक्षु- पश्यतीत्युच्यते । तथा
नादस्याश्रय-

भावाद् घण्टा नदतीत्युच्यते ।

विज्ञानं तर्हि कस्याश्रयभावाद् रूपं विजानाति ?
इत्याह-विज्ञानस्याश्रयभावादिति ।

चक्षुर्विज्ञानस्याश्रयभावादित्यर्थ- । तद्विज्ञानं
दर्शनमिति रूढं लोक इति । दर्शनमिति लोके

@०९४

ननु चैवं विज्ञानस्याश्रयभावाच्चक्षुर्विजानातीति
प्राप्नोति ? न प्राप्नोति; तद्विज्ञानं

दर्शनमिति रूढं लोके । तथा हि तस्मिन्नुत्पन्ने `रूपं
दृष्टम्ऽ इत्युच्यते, न विज्ञातम् ।

विभाषायामप्युच्यते-"चक्षु- सम्प्राप्तं
चक्षुर्विज्ञानानुभूतं दृष्टमित्युच्यते इति ।

तस्माच्चक्षु- पश्यतीत्येवोच्यते, न विजानातीति ।
विज्ञानं तु सान्निध्यमात्रेण रूपं

विजानातीत्युच्यते । यथा-सूर्यो दिवसकर-" इति ।

अत्र सौत्रान्तिका आहु--किमिदमाकाशं खाद्यते ?
चक्षुर्हि प्रतीत्य रूपाणि

चोत्पद्यते चक्षुर्विज्ञानम् । तत्र क- पश्यति को वा
दृश्यते ! निर्व्यापारं हीदं धर्ममात्रम्,

हेतुफलमात्रं च । तत्र च्छन्दत उपचारा-
क्रियन्ते-चक्षु- पश्यति, विज्ञानं विजानातीति,

नात्राभिनिवेष्टव्यम् । उक्तं हि
भगवता-"जनपदनिरुक्तिं नाभिनिविशेत सञ्ज्ञां च

लोकस्य नाभिधावेद्" ( ) इति ।

एष तु काश्मीरवैभाषिकाणां सिद्धान्त--चक्षु-
पश्यति, श्रोत्रं शृणोति,

घ्राणं जिघ्रति, जिह्वा आस्वादयति, काय- स्पृशति, मनो
विजानातीति ॥४२॥

तद्यदि चक्षु- पश्यति, किमेकेन चक्षुषा रूपाणि पश्यति
? आहोस्विद्

उभाभ्याम् ? नात्र नियम- ।

-------------------

रूढम्, न तु विज्ञानमिति रूढम् । कथं गम्यते ?
इत्याह-तथा हि तस्मिन्नुत्पन्ने रूपं दृष्टमित्युच्यते

न विज्ञातमिति ।

विभाषायामप्युच्यत इति । स एवार्थोऽभिधीयत
इत्यभिप्राय- । चक्षु-सम्प्राप्तं

चक्षुराभासगतम् । विज्ञानं तु सान्निध्यमात्रेणेति ।
विज्ञानं तु सान्निध्यमात्रेणेति । नाश्रयभावयोगेनेति

दर्शयति । यथा सूर्यो दिवसकर इति । यथा
सान्निध्यमात्रेण सूर्यो दिवसं करोतीत्युच्यते तथा

विज्ञानं विजानातीत्युच्यते । कस्मात् ? लोके तथा
सिद्धत्वात् ।

निर्व्यापारं हीदमिति विस्तर- । निर्व्यापारमिति निरीहम् ।
अनेन हि कर्तुरर्थान्तरभूतां

क्रियां प्रतिषेधति । धर्ममात्रमिति स्वतन्त्रस्य कर्तु-
प्रतिषेधं करोति । हेतुफलमात्रं चेति ।

असत्यपि कर्तरि हेतुफलयो- कार्यकारणमर्थत्वं
दर्शयति । तत्र च्छन्दत उपचारा- क्रियन्ते ।

यदि वस्तु व्यवहाराङ्गम् । तेनेह
व्यवहारार्थसंसिद्ध्यर्थमसदपि सद्रूपेण परिकल्प्य

कर्तृक्रियादिव्यवस्थानं क्रियते-चक्षु- पश्यति,
विज्ञानं विजानातीत्येवमादि । नात्राभि-

निवेष्टव्यम् । भावो भवित्रपेक्षोऽन्य इत्यादि ।
जनपदनिरुक्तिं नाभिनिविशेतेति । जनपदस्तत्र

नियता निश्चिता चोक्तिर्जनपदनिरुक्ति-, तां नाभिनिविशेत
। कस्मात् ? अत्रेयं निरुक्तिरिति, न

वा सर्वमेवार्थवतीं निरुक्तिं कल्पयेत् । सञ्ज्ञां च
लोकस्य नाभिधावेदिति । `आत्माऽ, `जीव-ऽ इत्येवमादिकां

सञ्ज्ञा लोकस्य नाध्यारोपयेत् । अभूतसमारोपेण
अस्त्यात्मा शरीरादिव्यतिरिक्त

इति नातीव गच्छेदित्यर्थ- । अथ वा-सञ्ज्ञां च लोकस्य
नाभिधावेन्नातिसरेत् । अर्थाभावात्

सञ्ज्ञापि नास्तीति न कल्पयेदित्यर्थ- । अतिसरणम् =
अतिक्रमणमित्येकोऽर्थ- ॥४२॥

उभाभ्यामपि इति । अभिशब्दादेकेनापि नात्र नियम- ।
द्वयोर्विवृतयो- परिशुद्धतरं

@०९५

उभाभ्यामपि चक्षुर्भ्यां पश्यति व्यक्तदर्शनात् ।

उभाभ्यामपि चक्षुर्भ्यां पश्यतीत्याभिधार्मिका- ।
तथा हि-द्वयोर्विवृतयो-

परिशुद्धतरं दर्शनं भवति । एकस्मिंश्चोन्मीलिते
चक्षुषि द्वितीये चार्धनिमिलिते द्विचन्द्रादि-

ग्रहणं भवति; नैकतरान्यथीभावात् ।

न चाश्रयविच्छेदाद् विच्छेदप्रसङ्ग-; विज्ञानस्य
देशाप्रतिष्ठितत्वाद् रूपवदिति ॥

यदि चक्षु- पश्यति शृणोति यावन्मनो विजानाति,
किमेषां प्राप्तो विषय- ?

आहोस्विदप्राप्त- ?

चक्षु-श्रोत्रमनोऽप्राप्तविषयम्,

तथा हि-दूराद् रूपं पश्यति, अक्षिस्थमञ्जनं न
पश्यति । दूराच्छब्दं शृणोति,

सति च प्राप्तविषयत्वे दिव्यं चक्षु-श्रोत्रमिह मनुष्येषु
ध्यायिनां नोपजायेत, घ्राणादिवत् ।

यद्यप्राप्तविषयं चक्षु-, कस्मान्न सर्वमप्राप्तं
पश्यति दूरं तिरस्कृतं च ! कथं

-------------------

दर्शनमित्युक्तं भवति । नैकतरान्यथीभावादिति ।
उन्मीलितार्धनिमीलितयोरक्ष्णोरे-

कतरस्यान्यथीभावात् । द्वयोरेकतरद् यद्यन्यथीभवति ।
यदि यदुन्मीलितं तदर्धनिमीलितं क्रियते,

सर्वनिमीलितं वा; यच्चार्धनिमीलितं यदि तत्
सर्वनिमीलितं क्रियेत सर्वोन्मीलितं वा, तदा

द्विचन्द्रदर्शनं न भवति । अतोऽवगम्यते-द्वयोरपि
चक्षुषोरत्र विज्ञानोत्पत्तौ व्यापारोऽस्तीति ।

देशाप्रतिष्ठितत्वाद् रूपवदिति । विपरीतदृष्टान्त- ।
यथा रूपस्य देशप्रतिष्ठितत्वादा श्रयविच्छेदाद्

विच्छेदो भवति, नैवं विज्ञानस्य । न हि विज्ञानं
देशप्रतिष्ठितम्, किं तर्हि ? देशाप्रतिष्ठितम्;

अमूर्तत्वात् । देशाप्रतिष्ठितत्वाच्च
नाश्रयविच्छेदाद्विच्छेदो भवति ।

तथाहि दूराद्रूपं पश्यतीति । यत्र रूपं दृश्यते,
न तत्र तद्ग्राहकं चक्षुरिन्द्रियमस्ति,

तत्र प्रमाणानुपलभ्यमानत्वात्,
तत्राविद्यमानदेवदत्तादिवत् । यथा चक्षु-, एवं
श्रोत्रमपि

वक्तव्यम् । इतर आह-`स्वविषयदेशप्रापि चक्षु- श्रोत्रम्;
इन्द्रियत्वात्, घ्राणेन्द्रियादिवत् ।ऽ

अनेनानुमानेन तत्र प्रमाणानुपलभ्यमानत्वं
हेतुमसिद्धं दर्शयति । आचार्य आह-सति च

प्राप्तविषयत्व इति । विस्तर--यदि प्राप्तविषयं चक्षु-
श्रोत्रं कल्प्येत, दिव्यं चक्षु-क्षोत्रमिह

मनुष्येषु ध्यायिनां नोपजायेत । यदि हि
चक्षु-श्रोत्रमतिविप्रकृष्टदेशस्थं व्यवहितं च

कुड्यादिभिर्यथायोगं रूपं शब्दं गृह्णीयाद्,
एवमस्य दिव्यत्वं सम्भवेत्, तच्च प्राप्तविषयत्वे न स्यात्

। घ्राणादिवत् । यथा घ्राणजिह्वाकाया-
प्राप्तविषयत्वाद् दिव्या ध्यायिनां नोपजायेरन्,

तद्वत् । अनेन स्वविषयदेशप्रापित्वपक्षस्य
धर्मिविशेषविपर्ययापक्षालत्वं दर्शयति ।

सम्भवद्दिव्यत्वे हि चक्षु-श्रोत्रे धर्मी ।
असम्भवद्दिव्यत्वभावो विशेषविपर्यय- । स प्राप्नोतीति

दोष- । अनेन दोषेणाननुमानत्वात्
तत्प्रमाणानुपलभ्यमानत्वं सिद्धं व्यवस्थापयति ।
तस्माद-

प्राप्तविषयं चक्षु- श्रोत्रम् ।

यद्यप्राप्तविषयं चक्षुरिति विस्तर- ।
आसन्नेनातिदूरस्थेन तिरस्कृतेन वा तुल्या तदप्राप्ति-

रिति तत्र दर्शनं प्रसञ्जयति । किमिदं परस्य
साधनम्, उत दूषणमिति ? यदि तावदेवं साधनम्-

`अतिदूरं तिरस्कृतं चक्षु-श्रोत्रेण गृह्यते,
अप्राप्तत्वात्, आसन्नविषयवत्ऽ इति, तदसाधनम्;

@०९६

तावदयस्कान्तो न सर्वमप्राप्तमय- कर्षति !
प्राप्तविषयत्वेऽपि चैतत् समानम् । कस्मान्न

सर्वं प्राप्तं पश्यत्यञ्जनं शलाकां वा । यथा च
घ्राणादीनां हि प्राप्तो विषयो न तु सर्व-,

सहभूगन्धाद्यग्रहणात्; एवं चक्षुषोऽप्यप्राप्त- स्यात्,
न तु सर्व- । मनस्त्वरूपित्वात्

प्राप्तुमेवाशक्तम् ।

केचित् पुन- श्रोत्रं प्राप्ताप्राप्तविषयं मन्यन्ते;
कर्णाभ्यन्तरेऽपि शब्द श्रवणात् ।

शेषं तु घ्राणजिह्वाकायाख्यम् ।

त्रयमन्यथा ॥४३॥

प्राप्तविषयमित्यर्थ- । घ्राणं कथं प्राप्तविषयम् ?
निरुच्छ्वासस्य गन्धाग्रहणात् ।

केयं प्राप्तिर्नाम ? निरन्तरोत्पत्ति- ।

किं पुन- परमाणव- स्पृशन्त्यन्योन्यम् ? आहोस्विन्न ? न
स्पृशन्तीति

काश्मीरका- । किं कारणम् ? यदि तावत् सर्वात्मना
स्पृशेयुर्मिश्रीभवेयुर्द्रव्याणि ।

अथैकदेशेन, सावयवा- प्रसज्येरन् । निरवयवाश्च
परमाणव- ।

कथं शब्दाभिनिष्पत्तिर्भवति ? अत एव यदि हि
स्पृशेयुर्हस्तो हस्तेऽभ्याहत-

सज्येत, उपलश्चोपले ।

-------------------

हेतो- स्वयमनिश्चित्वात्, पूर्वाभ्युपगमविरोधाद्वा । अथ
दूषणम्-`सर्वाप्राप्त-ग्राहकत्वं

चक्षु- श्रोत्रलक्षणस्य धर्मिण- प्रसज्यतेऽ,
तददूषणम्; अनुमानबाधनात् । कथम् ? इत्याह- कथं

तावदयस्कान्तो न सर्वमप्राप्तमय- कर्षतीति ।
प्रश्नमुखेनायस्कान्तनिदर्शनमुपन्यस्य

सर्वाप्राप्तग्राहकत्वं चक्षु-श्रोत्रस्य साधयति-न
सर्वाप्राप्तग्राहकं चक्षु-श्रोत्रम्; सर्वाप्राप्तग्रहण-

शक्तिहीनत्वात्, अयस्कान्तवत् । अयस्कान्तो ह्यप्राप्तमयो
गृह्णाति, कर्षतीत्यर्थ-, न च सर्वमप्राप्तं

गृह्णाति; तद्वच्चक्षु- श्रोत्रम् । प्राप्तविषयत्वेऽपि चैतत्
समानमिति । नातिदूरतिरस्कृतो

विषयश्चक्षु-श्रोत्रेण गृह्यते; ग्रहणायोग्यत्वात्,
सम्प्राप्ताञ्जनशलाकावत् । अथ वा-न सर्वस्व-

ग्राह्यग्राहि चक्षु-श्रोत्रम्; इन्द्रियस्वाभाव्यात्,
घ्राणेन्द्रियादिवत् । घ्राणादीनां हि प्राप्तो विषयो न

तु सर्व-, सहभूगन्धाद्यग्रहणात् । घ्राणादिसहभूनि
हि गन्धरसस्प्रष्टव्यानि घ्राणादिभिर्न गृह्यन्ते,

शक्तिर्हीन्द्रियाणामीदृशीति । मनस्त्वरूपित्वादिति ।
प्राप्तत्वं मूर्तानामेव व्यवस्थाप्येत, नामूर्ता-

नामिति । मनोऽप्राप्तविषयमिति न विचार- क्रियते ।

"त्रयमन्यथा" इति । प्राप्तविषयमेव त्रयमिति
इष्टावधारणार्थमारम्भ- । अन्यथा हि

प्राप्ताप्राप्तविषयमित्यपि सम्भाव्येत । निरुच्छ्वासस्य
गन्धाग्रहणादिति । यदुच्छ्वासेन सार्धं भूतचतुष्कं

तस्य गन्धो घ्राणेन घ्रायते । वायौ
गन्धान्तरमुत्पन्नमित्यपरे । मिश्रीभवेयुरे-

कदेशीभवेयु- । अथैकदेशेन । किम् ? स्पृशेयुरिति वर्तते
।

कथं शब्दाभिनिष्पत्तिरिति । यदि न स्पृशन्ति,
अनिभघाते शब्दाभिनिष्पत्तिर्न प्राप्नोतीत्य-

भिप्राय- । अत एवेति काश्मीरा- । यदि हि स्पृशेयुर्हस्तो
हस्तेऽभ्याहत- सज्जेत । जतुनीव

जत्वन्तरम् । कथं चितं प्रत्याहतं न विशीर्यत इति ।
अन्योन्यमस्पृशतां परमाणूनां सङ्घात-

@०९७

कथं चित्तं प्रत्याहतं न विशीर्यते ?
वायुधातुसन्धारितत्वात् । कश्चिद्वायुधातु-

र्विकिरणाय प्रवृत्त-, यथा संवर्त्तन्याम् । कश्चित्
सन्धारणाय, यथा विवर्त्तन्यामिति ।

कथमिदानीं निरन्तरप्राप्त्या प्राप्तविषयं त्रयमुच्यते
? तदेवैषा निरन्तरत्वं यन्मध्ये नास्ति

किञ्चित् । अपि खलु सङ्घाता- सावयवत्वात्
स्पृशन्तीत्यदोष- ।

एवं च कृत्वा अयमपि ग्रन्थ उपपन्नो भवति
विभाषायाम्-"किं नु स्पृष्टहेतुकं

स्पृष्टमुत्पद्यते, आहोस्विदस्पृष्टहेतुकम् ?" इति
प्रश्नयित्वा आह-"कारणं प्रति ।

कदाचित् स्पृष्टहेतुकमस्पृष्टमुत्पद्यते, यदा विशीर्यते
। कदाचिदस्पृष्टहेतुकं स्पृष्टम्, यदा चयं गच्छति ।

कदाचित् स्पृष्टहेतुकं स्पृष्टम्, यदा चयवतां चय- ।
कदाचिदस्पृष्ट-

हेतुकमस्पृष्टम्, यदा वातायनरज-" इति ।

यदि परमाणव- स्पृशेयुरुत्तरक्षणावस्थानं स्यादिति
भदन्तवसुमित्र- ।

न स्पृशन्ति, निरन्तरे तु स्पृष्टसञ्ज्ञेति भदन्त- ।

भदन्तमतं चैष्टव्यम् । अन्यथा हि सान्तराणां
परमाणूनां शून्येष्वन्तरेषु गति-

केन प्रतिबध्येत, यत- सप्रतिघा इष्यन्ते !

नच परमाणुभ्योऽन्ये सङ्घाता इति । त एव ते सङ्घाता-
परमाणव- स्पृश्यन्ते

यथा रूप्यन्ते ।

-------------------

प्रत्याहत- पाण्यादिभि- कथं न विशीर्यते ।
तदेवैषां निरन्तरत्वं यन्मध्ये नास्ति किञ्चिदिति ।

आलोकादि मध्ये नास्तीति निरन्तरत्वमेषां व्यवस्थाप्यते
। तदेव च प्राप्तत्वम्, नान्यथेति ।

अपि खल्विति । अपि चेत्यर्थ- । सङ्घाता- सावयवत्वात्
स्पृशन्तीत्यदोष- । योऽसौ दोष

उक्त--यदि सर्वात्मना स्पृशेयुर्मिश्रीभवेयुर्द्रव्याणि,
अथैकदेशेन सावयवा- प्रसज्येरन्निति ।

कारणं प्रतीति । यस्य यादृशं कारणं तस्य
तत्कारणं स्पृष्टमस्पृष्टं वा प्रति । आह-

कदाचिदिति । विस्तर--स्पृष्टहेतुकमिति । स्पृष्टमन्योन्यं
हेतुरस्य स्पृष्टहेतुकम् । एवम- स्पृष्टहेतुकम् । यदा

विशीर्यत इति । तद्यथा शुष्का मृच्चूर्णीक्रियमाणा ।
यदा चयं गच्छतीति ।

तद्यथा हिमम् । तद्धि पूर्वं सूक्ष्मं पश्चान्महद्
भवति । चयवतां चय इति । तद्यथा मृत्पिण्डद्वय-

सन्निपाते ।

उत्तरक्षणावस्थानं स्यादिति । उत्पद्य स्पृष्टियोगात् ।
निरन्तरे तु स्पृष्टसञ्ज्ञेति भदन्त- ।

भदन्तमतं चैष्टव्यमिति । वैभाषिकमतं
कस्मान्नैष्टव्यम्, ननु
वैभाषिकैरप्येवमुक्तम्-`तदेवैषां

निरन्तरत्वं यन्मध्ये नास्ति किञ्चिद्ऽ इति ? अस्त्येवम्,
सावकाशं तु तद्वचनम्, यत् `मध्ये

नास्ति किञ्चिद्ऽ इति ब्रुवाणा वैभाषिका मध्य आलोकादि
नेच्छन्ति, अन्यपरमाणु-

प्रवेशानवकाशं तु न ब्रुवते । अन्यथा हि
सान्तराणां परमाणूनां शून्येष्वन्तरेषु गति- केन

प्रतिबध्येत । गतिमत इति वाक्यशेष- ।

अयं चापरो दोष- । न च परमाणुभ्योऽन्ये सङ्घाता- ।
यथा वैभाषिका- कल्पयन्ति ।

त एव ते सङ्घाता- परमाणव- स्पृश्यन्ते यथा
रूप्यन्त इति । सङ्घाता एव, नैक इत्यर्थ- ।

@०९८

यदि च परमाणोर्दिग्भागभेद- कल्प्येत,
स्पृष्टस्यास्पृष्टस्य वा सावयवत्वप्रसङ्ग- ।

न चेत्, स्पृष्टस्याप्यप्रसङ्ग- ॥४३॥

किं पुनरेभिश्चक्षुरादिभिरात्मपरिमाणतुल्यस्यार्थस्य
ग्रहणं भवति, आशुवृत्त्या

च पर्वतादीनामलातचक्रादिवद् ? आहोस्वित् तुल्यातुल्यस्य ?
यानि तावदेतानि प्राप्त-

विषयाण्युक्तानि, एभि-

त्रिभिर्घ्राणादिभिस्तुल्यविषयग्रहणं मतम् ।

यावन्तो हीन्द्रियपरमाणवस्तावन्तो हि विषयपरमाणव-
समेत्य विज्ञानं

जनयन्ति । चक्षु-श्रोत्राभ्यां त्वनियम- ।
कदाचिदल्पीयांसो यदा वालाग्रं पश्यति, कदाचित्

समा यदा द्राक्षाफलं पश्यति, कदाचित् भूयांसो
यदा महान्तं पर्वतं पश्यत्युन्मिषितमात्रेण ।

एवं श्रोत्रेण मशकमेघादिशब्दं श्रवणे घोषम् ।

मनस्त्वमूर्त्तिवदेवेति परिमाणपरिच्छेद- सम्प्रधार्यते ॥

कथं पुनरेषां चक्षुरादीन्द्रियपरमाणूनां
सन्निवेश- ?

चक्षुरिन्द्रियपरमाणवस्तावदक्षितारकायामजाजी-
पुष्पवदवस्थिता- । अच्छचर्मा-

वच्छदितास्तु न विकीर्यन्ते । अधरौत्तर्येण
पिण्डवदवस्थिता इत्यपरे । न चान्योऽन्य-

मावृण्वन्ति; स्फटिकवदच्छत्वात् ।

श्रोत्रेन्द्रियपरमाणवो भूर्जाभ्यन्तरावस्थिता- ।

-------------------

यदि च परमाणोरिति विस्तर- । परमाण्वपरिनिष्पत्तिं
वक्तुकाम आचार्यो विचारयति-

यदि परमाणोरेकस्य पूर्वादिदिग्भागभेद- कल्प्येत
स्पृष्टस्यान्योन्यमस्पृष्टस्य वा सावयवत्व-

प्रसङ्ग- । न चेत् । किम् ? दिग्भागभेद इति वर्तते ।
स्पृष्टस्याप्यप्रसङ्ग- । कस्य ? सावयवत्वस्य ।

अत्र साधनम्-`न निरवयव-
परमाणुर्दिग्भागभेदवत्त्वात्, माषराशिवद्ऽ इति ।
तदेतद्दिग्भाग-

भेदवत्त्वं नेच्छन्ति वैभाषिका- । दिग्भागभेदो हि
सङ्घातरूपाणामेव कल्प्यते । एवं च

वर्णयन्ति-"धर्मतैवेयं यत्सप्रतिघानां
भिन्नदेशत्वम्, तेषां
नैरन्तर्येणावस्थानादभिन्नदेशत्वं

मा भूदिति सान्तराणामपि सप्रतिघत्वेन गति-
प्रतिबध्यते" इति ॥४३॥

आशुवृत्त्या च पर्वतादीनामलातचक्रादिवदिति ।
आत्मपरिमाणतुल्यस्यैवार्थस्य ग्रहण

इष्यमाणे कथं पर्वतादीनां महतां सकृदिव
ग्रहणं लक्ष्यते, न क्रमेण ? इत्याशङ्क्य युक्तिं तथा

ग्रहणे कथयति-आशुवृत्त्या चेत्यादि ।
यथालातचक्रादिग्रहणं क्रमेण वर्तमानं सकृदिव

लक्ष्यते, तथा पर्वतनदीशब्दादिग्रहणमाशुवृत्त्या
भवतीति । आहोस्वित्तुल्यातुल्यस्येति । द्राक्षा-

फलादिदर्शने तुल्यस्य,
वालाग्रपर्वतादिदर्शनेऽतुल्यस्येत्यभिप्राय- ।
उन्मिषितमात्रेणेति । न

क्रमदर्शनन्यायेन । एवं श्रोत्रेणेति विस्तर- ।
कदाचिदल्पीयांस-, यदा मशकशब्दं शृणोति ।

कदाचित् समा-, यदा श्रोत्रपरमाणुसमप्रमाणं
कस्यचिच्छब्दं शृणोति । कदाचिद् भूयांस-,

यदा मेघशब्दं शृणोतीति ।

अजाजीपुष्पवदवस्थिता- कालजीरकपुष्पवदवस्थिता- ।
एकतलावस्थिता इत्यर्थ- ।

@०९९

घ्राणेन्द्रियपरमाणवो घाटाभ्यन्तरे शलाकावत् ।

आद्यानि त्रीणीन्द्रियाणि मालावदवस्थितानि ।

जिह्वेन्द्रियपरमाणवोऽर्धचन्द्रवत् । वालाग्रमात्रं किल
मध्यजिह्वायां जिह्वेन्द्रिय-

परमाणुभिरस्फुटम् ।

कायेन्द्रियपरमाणव- कायवदवस्थिता- ।

स्त्रीन्द्रियपरमाणवो भेरीकटाहवत् ।

पुरुषेन्द्रियपरमाणवोऽङ्गुष्ठवत् ।

तत्र चक्षुरिन्द्रियपरमाणव- कदाचित् सर्वे सभागा
भवन्ति, कदाचित् तत्सभागा- ।

कदाचिदेके सभागा-, एके तत्सभागा- । एवं
यावज्जिह्वेन्द्रियपरमाणव- । कायेन्द्रिय-

परमाणवस्तु सर्वे सभागा न भवन्ति ।
प्रदीप्तनरकाभ्यन्तरावरुद्धानामपि ह्यपरिमाणा-

कायेन्द्रियपरमाणवस्तत्सभागा भवन्ति । स किल
विज्ञानोत्पत्तावाश्रयो विशीर्येत ।

न चैक इन्द्रियपरमाणुर्विषयपरमाणुर्वा विज्ञानं
जनयति; सञ्चिताश्रयालम्बनत्वात्

पञ्चानां विज्ञानकायानाम् । अत एवानिदर्शन-
परमाणु-; अदृश्यत्वात् ॥

य इमे षड्विज्ञानधातव उक्ताश्चक्षुर्विज्ञानं
यावन्मनोविज्ञानम्, किमेषां यथा

विषयो वर्त्तमान- पञ्चानां चरमस्य त्रिकाल-,
एवमाश्रयोऽपि ? नेत्याह । किं तर्हि ?

चरमस्याश्रयोऽतीत- पञ्चानां सहजश्च तै- ॥४४॥

मनोविज्ञानधातो- समनन्तरनिरुद्धं मन आश्रय- ।

अतीतश्चेति चशब्द- । तत्र चक्षुर्विज्ञानस्य चक्षु-
सहज आश्रयो यावत् काय-

विज्ञानस्य काय- । अतीत- पुनरेषामाश्रयो मन इत्यप्येते
पञ्च विज्ञानकाया इन्द्रिय-

द्वयाश्रया- । अत
एवोच्यते-"यश्चक्षुर्विज्ञानस्याश्रयभावेन
समनन्तरप्रत्ययभावेनापि

स तस्य"-इति चतुष्कोटिक- । प्रथमा कोटिश्चक्षु-,
द्वितीया समनन्तरातीतश्चैतसिको

-------------------

भूर्जाभ्यन्तरावस्थिता इति । कर्णाभ्यन्तरे यद्
भूर्जपत्रवर्णाकारं तद् भूर्जमिवेति भूर्जम् ।

तदभ्यन्तरेऽवस्थिता- श्रोत्रेन्द्रियपरमाणव- ।
घाटाभ्यन्तरे । घाटा = नासापुटी ।
मालावदवस्थिता-

नीति । मण्डलेन समपङ्क्त्यावस्थितानीति ।

वालाग्रमात्रं किलेति । आगमसूचनार्थ- किलशब्द- ।
अस्फुटमव्याप्तम् ।

स किलेति । कर्मसामर्थ्यादेवाविशरणं स्यादिति
किलशब्देन अरुचिं सूचयति ।

सञ्चिताश्रयालम्बनत्वादिति । सञ्चिताश्रयत्वात्,
सञ्चितालम्बनत्वाच्च ।

"चरमस्याश्रयोऽतीत-" इति । अतीत एवेत्यवधारणम् । अत
एवोच्यत इति । यस्मात्

पञ्चविज्ञानकाया इन्द्रियद्वयाश्रया- ।
चक्षुरादीन्द्रियाश्रया-, मनैन्द्रियाश्रयाश्च ।
तस्माच्चतुष्कोटिक

उत्तिष्ठते । प्रथमा कोटिश्चक्षुरिति । चक्षुर्विज्ञानस्य
चक्षुराश्रयभावेन न समनन्तरप्रत्ययभावेन ।

न हि चक्षुश्चित्तचैत्तस्वभावम् । "चित्तचैत्ता अचरमा
उत्पन्ना- समनन्तर-" (अभि^ को^

२.६३) इति च समनन्तरप्रत्ययलक्षणम् । द्वितीया
कोटि--समनन्तरातीतश्चैतसिको धर्मधातु- ।

@१००

धर्मधातु-, तृतीया समन्तरातीतं मन-, चतुर्थी
उक्तनिर्मुक्ता धर्मा- । एवं तावत्

कायविज्ञानस्य स्वमिन्द्रियं वक्तव्यम् ।

मनोविज्ञानस्य पूर्वपादक--यस्तावदाश्रयभावेन
समनन्तरप्रत्ययभावेनापि स- ।

स्यात् समनन्तरप्रत्ययभावेन नाश्रयभावेन ।
समनन्तरातीतश्चैतसिको धर्मधातुरिति ॥४४॥

किं पुन- कारणमुभयाधीनायां विज्ञानोत्पत्तौ
चक्षुरादय- एवाश्रया उच्यन्ते, न

रूपादय- ?

तद्विकारविकारित्वादाश्रयाश्चक्षुरादय- ।

धातव इत्यधिकार- । चक्षुरादीनां हि विकारेण
तद्विज्ञानानां विकारो भवति;

अनुग्रहोपघातपटुमन्दतानुविधानात्, न तु रूपादीनां
विकारेण तद्विकार- । तस्मात्

साधीय--तदधीनत्वात् त एवाश्रया-, न रूपादय- ।

-------------------

तस्य समनन्तरभावेन नाश्रयभावेन । षडेव
ह्याश्रया विज्ञानस्येष्यन्ते चक्षुरादयो मन- पर्यन्ता-,

नान्ये । तृतीया समनन्तरातीतं मन- ।
उभयलक्षणयुक्तत्वात् । चतुर्थी उक्तनिर्मुक्ता धर्मा- ।

कोटित्रयमुक्ता विप्रयुक्ता असंस्कृतादय- । एवं
यावत्कायविज्ञानस्य स्वमिन्द्रियं वक्तव्यमिति ।

य- श्रोत्रविज्ञानस्याश्रयभावेन
समनन्तरप्रत्ययभावेनापि स तस्येति
चतुष्कोटिक--प्रथमा

कोटि- श्रोत्रम्, द्वितीया समनन्तरातीतश्चैतसिको
धर्मधातु-, तृतीया समनन्तरातीतं मन-,

चतुर्थी कोटिरुक्तनिर्मुक्ता धर्मा इति । एवमन्यदपि
वक्तव्यम् ।

मनोविज्ञानस्य पूर्वपादक इति । यो
मनोविज्ञानस्याश्रयभावेन समनन्तरप्रत्ययभावेनापि

स तस्येति पूर्वपादक- । यस्तावदाश्रयभावेन
समनन्तरप्रत्ययभावेनापि स इति । मनस्ता-

वदवश्यमसौ समनन्तरप्रत्यय- स्यात् ।
समनन्तरप्रत्ययभावेन, नाश्रयभावेन ।
समनन्तरातीत-

श्चैतसिको धर्मधातु-;
अचक्षुराद्याश्रयषट्स्वभावत्वात् ॥४४॥

"तद्विकारविकारित्वात्" इति । विस्तर--तेषां
चक्षुरादीनां विकारस्तद्विकार-,

तद्विकारेण विकार- तद्विकारविकार-, स एषामस्तीति
तद्विकारविकारीणि विज्ञानानि, तद्भाव-

तद्विकारविकारित्वम् । तस्माच्चक्षुरादय एवैषामाश्रया
इत्यवधार्यते । अनुग्रहोपघातपटु-

मन्दतानुविधानादिति ।
चक्षुरादीनामञ्जनादिभिरनुग्रहम्,
रेण्वादिभिश्चोपघातं चक्षुरादिविज्ञानान्य-

नुविदधते ससुखोत्पादात्, सदु-खोत्पादाच्च यथाक्रमम् ।
पटुमन्दतां च तेषामनुविदधते,

पटुमन्दतोत्पादात् । अतोऽवगम्यते-चक्षुरादिविकारेण
विज्ञानविकारो भवतीति । ननु च

पटुनि रूपे पटु चक्षुर्विज्ञानमुत्पद्यमानं दृश्यते,
मन्दे मन्दमिति तेषां चक्षुरादीनाम् ? यद्यपि

रूपस्य पटुमन्दते चक्षुर्विज्ञानमनुविदधीत;
विधुरावस्थयोस्तु चक्षूरूपयोश्चक्षुरवस्थामेव

चक्षुर्विज्ञानमनुविधत्ते, न रूपवास्थाम् । तथा हि
चक्षुष्यनुगृहीते रूपे चोपहते तद्वीतरागाणां

मध्यस्थानां च चक्षुर्विज्ञानमविकारमुत्पद्यते, न तु
सदु-खमुत्पद्यते । रूपे पुनरनुगृहीते = परित्यक्ते,

चक्षुषि चोपहते-कामलव्याधिना, तिमिरोपघातेन वा,
पीतदर्शनं भ्रान्तं केशोण्ड्रुकादिदर्शनं

वा प्रवर्तते । तथा पटुनि रूपे जरया मन्दे चक्षुषि
मन्दं चक्षुर्विज्ञानमुत्पद्यते । एवं मन्दे रूपे

@१०१

किं पुन- कारणम्-रूपादयश्च तैर्विज्ञायन्ते
चक्षुर्विज्ञानं चोच्यते यावन्मनो-

विज्ञानम्, न पुना रूपविज्ञानं यावद्धर्मविज्ञानमिति
? य एते चक्षुरादय आश्रया-,

एषाम्-

अतोऽसाधारणत्वाच्च विज्ञानं तैर्निरुच्यते ॥४५॥

कथमसाधारणत्वम् ? न हि चक्षुरन्यस्य
विज्ञानस्याश्रयीभवितुमुत्सहते । रूपं

तु मनोविज्ञानस्यालम्बनीभवत्यन्यचक्षुर्विज्ञानस्यापीति
। एवं यावत् कायो वेदितव्य- ।

तस्मादाश्रयभावादसाधारणत्वाच्च विज्ञानं तैरेव
निर्दिश्यते, न रूपादिभि- । यथा

भेरीशब्दो यवाङ्कुर इति ॥

अथ यत्र काये स्थितश्चक्षुषा रूपाणि पश्यति, किं
तानि कायचक्षूरूपविज्ञाना-

न्येकभूमिकान्येव भवन्ति ? आहोस्विदन्यभूमिकान्यपि ?

आह-सर्वेषां भेद- । कामधातूपपन्नस्य स्वेन
चक्षुषा स्वानि रूपाणि पश्यत-

सर्वं स्वभूमिकं भवति । तस्यैव स्वानि रूपाणि
प्रथमध्यानचक्षुषा पश्यत- कायरूपे

स्वभूमिके विज्ञानचक्षुषि तद्भूमिके ।
प्रथमध्यानभूमीनि पश्यतो रूपाणि त्रीण्यपि

तद्भूमिकानि । द्वितीयध्यानचक्षुषा स्वानि रूपाणि
पश्यत- कायरूपे स्वभूमिके

चक्षुस्तद्भूमिकं विज्ञानं प्रथमध्यानभूमिकम् ।
प्रथमध्यानभूमीनि पश्यतो विज्ञानरूपे

-------------------

चक्षुर्यद्यतिपटु भवेत् पटु चक्षुर्विज्ञानमुत्पद्यते ।
तथा हि जातिस्वभावेन पटुनि गृध्रचक्षुषि

मन्देऽपि शवरूपेऽनेकयोजनविप्रकृष्टेऽपि
चक्षुर्विज्ञानमुत्पद्यते । इत्येवं श्रोत्रादीन्यपि योज्यानि
।

"अतोऽसाधारणत्वाच्च" इति । अत आश्रयभावात्,
असाधारणत्वाच्च । आश्रयभावो

व्याख्यात इति न तं प्रत्याद्रियते । असाधारणत्वमेव तु
व्याचक्षाण आह-कथमसाधारणत्व-

मित्यदि । अन्यचक्षुर्विज्ञानस्यापीति ।
अन्यसन्तानविज्ञानस्यापीत्यर्थ- । तैरेव निर्दिश्यत इति

चक्षुरादिभि- । चक्षुर्विज्ञानं यावन्मनोविज्ञानम् । न
रूपादिभि- । रूपविज्ञानं यावद्धर्मविज्ञानम् ।

यथा भेरीशब्दो यवाङ्कुर इति । असाधारणत्वात्
ताभ्यां भेरीयवाभ्याम् । यथा निर्देशो लोके

भेरीशब्दो यवाङ्कुर इति । न तु दण्डशब्द-
क्षेत्राङ्कुर इति वा । दण्डो हि पटहादिशब्दस्यापि

कारणीभवेत्, क्षेत्रं च शालिगोधूमाङ्कुरस्यापि-इति
साधारणत्वान्न ताभ्यां निर्देश- क्रियते ।

असाधारणाभ्यां तु भेरीयवाभ्यां निर्देश- ।
तद्वदिहापि द्रष्टव्यम् ।

अपि खलु चक्षुरेव विज्ञानम्, उभयो- सत्त्वसङ्ख्यातत्वात्;
रूपं त्वसत्त्वसङ्ख्यातमपि ।

चक्षुषा विज्ञानम् चक्षुर्विज्ञानम्; तस्य कारणभावात्
। चक्षुषे विज्ञानं चक्षुर्विज्ञानम्;

सुखदु-खवेदनासम्प्रयुक्तस्य विज्ञानस्य
चक्षुरनुग्रहोपघातप्रवृत्तत्वात् । चक्षुषो विज्ञानं

चक्षुर्विज्ञानम्; असाधारणत्वेन तत- प्रवृत्ते- ।
चक्षुषो विज्ञानं चक्षुर्विज्ञानम्; सत्त्वसङ्ख्यातस्यैव

स्वामिभावात् । चक्षुषि विज्ञानं चक्षुर्विज्ञानम्;
तत्सम्प्रयोगिन्या- सुखाया दु-खाया वा वेदनाया-

चक्षुष्येव परिच्छिद्यमानत्वात् । एवं श्रोत्रादिषु योज्यम्
। तदेवं चक्षुरादिभिरेव विज्ञाननिर्देशो

युज्यते, न रूपादिभि- ।

@१०२

तद्भूमिके काय-
कामावचराश्चक्षुर्द्वितीयध्यानभूमिकम् ।
द्वितीयध्यानभूमीनि पश्यत-

श्चक्षूरूपे तद्भूमिके काय- कामावचरो विज्ञानं
प्रथमभूमिकम् । एवं तृतीयचतुर्थ-

ध्यानभूमिकेन चक्षुषा तद्भूमिकाधरभूमिकानि
रूपाणि पश्यतो योजयितव्यम् ।

प्रथमध्यानोपपन्नस्य स्वेन चक्षुषा स्वानि रूपाणि
पश्यत- सर्वं स्वभूमिक-

मधराणि पश्यत- त्रयं स्वभूमिकम् ।
द्वितीयध्यानचक्षुषा स्वानि रूपाणि पश्यतस्त्रयं

स्वभूमिकं चक्षुस्तद्भूमिकम् । कामावचराणि पश्यत-
कायविज्ञाने स्वभूमिके

रूपाण्यधराणि चक्षुस्तद्भूमिकम् ।
द्वितीयध्यानभूमीनि पश्यतश्चक्षूरूपे तद्भूमिके ।
शेषं

स्वभूमिकम् ।

एवं तृतीयादिध्यानचक्षुषा योज्यम् ।
द्वितीयादिध्यानोपपन्नस्य स्वपरचक्षुभ्यां

स्वपरभूमिकानि रूपाणि पश्यतो यथायोगं योजयितव्यम्
॥४५॥

अयं तु नियम--

न कायस्याधरं चक्षु-,

पञ्चभूमिकानि हि कायचक्षूरूपाणि कामावचराणि
यावच्चतुर्थध्यानभूमिकानि ।

द्विभूमिकं चक्षुर्विज्ञानम्-कामावचरम्,
प्रथमध्यानभूमिकं च । तत्र यद्भूमिक-

कायस्तद्भूमिकं चक्षु-, ऊर्ध्वभूमिकं वा
चक्षुर्भवति न त्वधरभूमिकम् । यद्भूमिकं

चक्षुस्तद्भूमिकम्, अधरभूमिकं वा रूपं विषयो
भवति ।

ऊर्ध्वं रूपं न चक्षुष- ।

न हि कदाचिदूर्ध्वभूमिकं रूपमधोभूमिकेन चक्षुषा
द्रष्टुं शक्यते ।

विज्ञानं च,

-------------------

एवं तृतीयचतुर्थध्यानभूमिकेन चक्षुषा
तद्भूमिकाधरभूमिकानि रूपाणि पश्यतो

योजयितव्यमिति । तस्यैव कामधातूपपन्नस्य योजयितव्यम् ।
एवं तृतीयादिध्यानचक्षुषा

योज्यमिति । तस्यैव प्रथमध्यानोपपन्नस्य
तृतीयचतुर्थध्यानचक्षुषा पश्यतो योज्यम् ॥४५॥

"न कायस्याधरं चक्षु-" इति । अधरभूमिकमित्यर्थ- ।
स्वभूमिकमूर्ध्वभूमिकं

चाभ्यनुज्ञातं भवति । पञ्चभूमिकानि हि
कायचक्षुरूपाणि । काय- = शरीरम् । एतानि कायादीनि

पञ्चभूमिकानि । कामावचराणि प्रथमध्यानभूमिकानि
यावच्चतुर्थध्यानभूमिकानि । आरूप्य-

धातावभावात् । द्विभूमिकं चक्षुर्विज्ञानमिति ।
कामावचरं प्रथमध्यानभूमिकं च । तर्योर्वितर्क-

विचारसद्भावात्, चक्षुर्विज्ञानस्य चावश्यं
सवितर्कविचारत्वात् ।

"ऊर्ध्व रूपं न चक्षुष-" इति । नोर्ध्वभूमिकं रूपं
चक्षुषो विषयो भवति; ऊर्ध्व-

भूमिकस्य रूपस्य सूक्ष्मत्वात् ।
स्वभूमिकमधरभूमिकं चाभ्यनुज्ञातं भवति ।

"विज्ञानं च" । किम् ? ऊर्ध्वं न चक्षुष इति प्रकृतम् ।
कामावचरस्य चक्षुषोऽधर-

भूमिकस्य प्रथमध्यानभूमिकं चक्षुर्विज्ञानं न
भवति । स्वभूमिकमधरभूमिकं वाभ्यनुज्ञातं
भवति ।

कामावचरस्य चक्षुष- स्वभूमिकं कामावचरमेव
चक्षुर्विज्ञानं भवति । प्रथमध्यानभूमिकस्य

@१०३

ऊर्ध्वं न चक्षुषो रूपवत् ।

अस्य रूपं तु कायस्योभे च सर्वत- ॥४६॥

अस्येत्यनन्तरोक्तस्य चक्षुर्विज्ञानस्य रूपं सर्वतो
विषय--ऊर्ध्वम्, अध-,

स्वभूमौ च । कायस्य चोभे रूपविज्ञाने सर्वतो भवत-
॥४६॥

यथा चेदं चक्षुरुक्तं विस्तेरण वेदितव्यम्,

तथा श्रोत्रं

"न कायस्याधरं श्रोत्रमूर्ध्वं शब्दो न च श्रुते- ।

विज्ञानं चास्य शब्दस्तु कायस्योभे च सर्वत- ॥"

इति विस्तरेण योज्यम् ॥

-------------------

चक्षुष- प्रथमध्यान भूमिकमेव चक्षुर्विज्ञानं
भवति, कामावचरं तु चक्षुर्विज्ञानमस्य न भवति ।

ननु चोक्तम्-अधरभूमिकमभ्यनुज्ञातमिति ?
सत्यमुक्तमेतत्; किन्तु असत्यात्मीयेऽधर-

भूमिकमिष्यते, न सतीति ।
द्वितीयतृतीयचतुर्थध्यानचक्षुषो ह्यसति आत्मीये
प्रथमध्यानभूमिक-

मेवाधरं चक्षुर्विज्ञानं भवति, न तु कामावचरम्;
परमनिहीनत्वात् । सम्भवतस्त्वेवमुक्तम्-

अधरभूमिकमभ्यनुज्ञातमिति ।

अस्येत्यनन्तरोक्तस्य चक्षुर्विज्ञानस्येति ।
चक्षुर्विज्ञानजाते- । रूपं सर्वतो विषय- ।

सम्भवतस्तु योज्यम्, कामावचरस्य चक्षुर्विज्ञानस्य
स्वभूमिकमेव रूपम्, प्रथमध्यानभूमिकस्य

तु प्रथमध्यानभूमिकचक्षुराश्रयस्य चक्षुर्विज्ञानस्य
स्वभूमिकमधरभूमिकमूर्ध्वभूमिकं च रूपं

विषय-, चतुर्थध्यानभूमिकचक्षुराश्रयस्य तु
चतुर्थध्यानभूमिकं रूपम्, ततश्चाधरभूमिकं
सर्वं

विषय- । एवं यावद्
द्वितीयध्यानभूमिकचक्षुराश्रयस्य
द्वितीयध्यानभूमिकम्, ततश्चाधरभूमिकं

रूपं विषय- । एवं चक्षुर्विज्ञानजातेरूर्ध्वमध-
स्वभूमौ च रूपं विषयो भवति । कायस्य चोभे

रूपविज्ञाने सर्वतो भवत इति । कामावचरस्य कायस्य
शरीरस्य स्वभूमिकोर्ध्व-भूमिके

रूपविज्ञाने भवत- । प्रथमध्यानभूमिकस्य कायस्य
प्रथमध्यानभ्ह्#मिकमेव विज्ञानम् । रूपं तु

स्वोर्ध्वाधरभूमिकम्, यथा-स्वाश्रयं चक्षु- ।
द्वितीयादिध्यानभूमिकस्य कायस्य विज्ञान-

मधरभूमिकमेव । प्रथमध्यानभूमिकमेवेत्यर्थ- ।
रूपं तु द्वितीयतृतीयध्यानभूमिकस्य कायस्य

स्वोर्ध्वादरभूमिकम्, यथा-स्वाश्रयं चक्षु- ।
चतुर्थध्यानभूमिकस्य कायस्य रूपं स्वाधर-

भूमिकम्; तत ऊर्ध्वं रूपाभावात् ॥४६॥

"तथा श्रोत्रम्" इति । यथा चक्षुरुक्तं तथा श्रोत्रं
व्याख्यातव्यम् । कथमिति ? अथ

यत्र काये स्थित- श्रोत्रेण शब्दान् शृणोति, किं तानि
कायश्रोत्रशब्दविज्ञानान्येकभूमिकान्येव

भवन्ति ? आहोस्विदन्यभूमिकान्यपि ? आह-सर्वेषां भेद-
। कामधातूपपन्नस्य स्वेन श्रोत्रेण

स्वान् शब्दान् शृण्वत- सर्वं स्वभूमिकं भवतीति
विस्तरेणानया दिशा ग्रन्थो वक्तव्यो यावदयं

तु नियम--

न कायस्याधरं श्रोत्रमूर्ध्वं शब्दो न च श्रुते- ।

विज्ञानं चास्य शब्दस्तु कायस्योभे च सर्वत- ॥

@१०४

त्रयाणां तु सर्वमेव स्वभूमिकम् ।

घ्राणजिह्वाकायधातूनां कायविषयविज्ञानानि
स्वभूमिकान्येव-इत्युत्सर्ग-

विशेषेण कृत्वा पुनर्विशेषणार्थमपवाद आरभ्यते-

कायविज्ञानमधरस्वभूमि,

काय-, कायधातु-, स्प्रष्टव्यं च स्वभूमिकान्येव
नित्यं भवन्ति । कायविज्ञानं

तु केषाञ्चित्, स्वभूमिकम्, यथा
कामधातुप्रथमध्यानोपपन्नानाम् । केषाञ्चिद-

धरभूमिकम्, यथा द्वितीयादिध्यानोपपन्नानामिति ।

अनियतं मन- ॥४७॥

कदाचित् कायमनोविज्ञानधर्मै- समानभूमिकं मनो
भवति, कदाचिदू-

र्ध्वाधोभूमिकम् । पञ्चभूमिकेऽपि काये सर्वभूमिकानि
मन आदीनि भवन्ति उपपत्तिकाले

समापत्तिकाले यथायोगमिति विस्तेरण समापत्तिनिर्देशे
कोशस्थान एतदाख्यायिष्यते ।

अतिबहुग्रन्धभारपरिहारार्थं तु नेदानीं
पुनराख्यायते, अल्पं च प्रयोजनम्, महांश्च श्रम

इति ॥४७॥

समाप्त आनुषङ्गिक- प्रसङ्ग- ॥

-------------------

इति विस्तेरण योज्यम् । कथमिति ? न कायस्याधरं श्रोत्रम्
। पञ्चभूमिका हि

कायश्रोत्रशब्दा- कामावचरा
यावच्चतुर्थध्यानभूमिका- । द्विभूमिकं
श्रोत्रविज्ञानम्-

कामावचरम्, प्रथमध्यानभूमिकं च । तत्र यद्भूमिक-
कायस्तद्भूमिकमूर्ध्वभूमिकं वा श्रोत्रं

तद्भूमिकोऽधरभूमिको वास्य शब्दो विषयो भवति ।
ऊर्ध्वं शब्दो न च श्रुते- । न हि

कदाचिदूर्ध्वभूमिक- शब्दोऽधरभूमिकेन श्रोत्रेण
श्रोतुं शक्यते । विज्ञानं च । ऊर्ध्वं न श्रोत्रस्य

शब्दवत् । अस्य शब्दस्तु कायस्योभे च सर्वत- ।
अस्येत्यनन्तरोक्तस्य श्रोत्रविज्ञानस्य शब्द-

सर्वतो विषय--ऊर्ध्वम्, अध-, स्वभूमौ च । कायस्य चोभे
शब्दविज्ञाने सर्वतो भवत इति ।

"अनियतं मन-" इति । यथा चक्षु- श्रोत्रं वा
नियमितम्-`न कायस्याधरं चक्षु-

श्रोत्रं वाऽ इत्येवमादिना, नैवं नियमितं मन- । अत
एवाह-पञ्चभूमिकेऽपि काये सर्वभूमिकानि

मन आदीनि भवन्तीति । मनोधर्ममनोविज्ञानानि
सर्वभूमिकानि कामावचराणि यावद्भावाग्रि-

काणि । तद्यथा-कामधातूपपन्नो यदि
कामावचरान्मनसोऽनन्तरं कामावचरमेव कामावचर-

धर्मालम्बनं मनोविज्ञानमुत्पादयति, सर्वाणि कामा
वचराणि । यदि प्रथमध्यानभूमिकाद्

यावद्भवाग्रभूमिकादुपपत्तिकाले समापत्तिकाले वा
सम्भवत- कामावचरं तथैव मनोविज्ञान-

मुत्पादयति मनस्ततस्त्यम्, शेषाणि कामावचराणि । अथ
तत्रैव तद्विज्ञानमुत्पादयति धर्मा-

स्त्वालम्बनं प्रथमध्यानभूमिका
यावद्भवाग्रभूमिका-, धर्मास्ततस्त्या- शेषाणि
पूर्ववत् । एवं

प्रथमध्यानोपपन्नो यावद्भवाग्रोपपन्नो यथायोगं
वक्तव्य- ।

समाप्त आनुषङ्गिक- प्रसङ्ग इति । "चक्षुश्च
धर्मधातोश्च प्रदेशो दृष्टि-" (अभि^ को^ १.४१)

इत्येतदाधिकारिकम् । अथ "यत्र काये स्थितश्चक्षुषा
रूपाणि पश्यति"

इत्येवमादिरयमानुषङ्गिक- प्रसङ्ग-;
दर्शनसम्बन्धादागतत्वात् ॥४७॥

@१०५

इदमिदानीं विचार्यते-अष्टादशानां धातूनां
षण्णां च विज्ञानानां क- केन

विज्ञेय- ? आह-

पञ्च बाह्या द्विविज्ञेया-,

रूपशब्दगन्धरसस्प्रष्टव्यधातवो यथासङ्ख्यं
चक्षु- श्रोत्रघ्राणजिह्वाकायविज्ञानैर-

नुभूता मनोविज्ञानेन विज्ञायन्ते । एवमेते प्रत्येकं
द्वाभ्यां विज्ञानाभ्यां विज्ञेया भवन्ति ।

शेषास्त्रयोदश धातव- पञ्चानां
विज्ञानकायानामविषयत्वादेकेन मनोविज्ञानेन

विज्ञेया इत्याख्यातं भवति ॥

एषामष्टादशानां धातूनां मध्ये कति नित्या- ?
कत्यनित्या- ? न कश्चित्

सकलोऽस्ति नित्यो धातु-, अपि तु-

नित्या धर्मा असंस्कृता- ।

तेन धर्मधात्वेकदेशो नित्य-, शेषा अनित्या- ॥
कतीन्द्रियम्, कति नेन्द्रियम् ?

धर्मार्ध इन्द्रियं ये च द्वादशाध्यात्मिका- स्मृता-
॥४८॥

द्वाविंशतिरिन्द्रियाण्युक्तानि सूत्रे-चक्षुरिन्द्रियम्,
श्रोत्रेन्द्रियम्, घ्राणेन्द्रियम्,

जिह्वेन्द्रियम्, कायेन्द्रियम्, मन इन्द्रियम्, स्त्रीन्द्रियम्,
पुरुषेन्द्रियम्, जीवितेन्द्रियम्,

सुखेन्द्रियम्, दु-खेन्द्रियम्, सौमनस्येन्द्रियम्,
दौर्मनस्येन्द्रियम्, उपेक्षेन्द्रियम्, श्रद्धेन्द्रियम्,

वीर्येन्द्रियम्, स्मृतीन्द्रियम्, समाधीन्द्रियम्, प्रज्ञेन्द्रियम्,
अनाज्ञातमाज्ञास्यामीन्द्रियम्,

आज्ञेन्द्रियम्, आज्ञातावीन्द्रियमिति ।

-------------------

"पञ्च बाह्या द्विविज्ञेया-" इति । पञ्चग्रहणं
धर्मधातुनिराकरणार्थम् । बाह्यग्रहणं

चक्षुरादिनिरासार्थम् । बाह्य एव पञ्च द्विविज्ञेया
इत्यवधारणादन्ये त्रयोदश धातव एकविज्ञान-

विज्ञेया इति सिद्धम्; पञ्चविज्ञानकायानामविषयत्वात् ।

"नित्या धर्मा असंस्कृता-" इति । असंस्कृता एव नित्या
इत्यवधारणम् । अध्व-

सञ्चाराभावान्नित्या- ।

"धर्मार्ध इन्द्रियं ये च द्वादशाध्यात्मिका- स्मृता-"
इति । धातव इत्यधिकार- ।

द्वाविंशतिरिन्द्रियाण्युक्तानि सूत्र इति । "अथ जातिश्रोणो
ब्राह्मणो येन भगवांस्तेनोपसङ्क्रान्त- ।

उपसङ्क्रम्य भगवता सार्धं सम्मुखं सम्मोदनीं
संरञ्जनीं विविधां कथां व्यतिसार्यैकान्ते
न्यषीदत् ।

एकान्तनिषण्णो जाति श्रोणो ब्राह्मणो
भगवन्तमिदमवोचत्-इन्द्रियाणीन्द्रियाणीति भो गौतम

उच्यन्ते, कति भो गौतम इन्द्रियाणि ? कियता चेन्द्रियाणां
सङ्ग्रहो भवति ? द्वाविंशतिरिमानि

ब्राह्मण इन्द्रियाणि । कतमानि द्वविंशति- ?
चक्षुरिन्द्रियम्, श्रोत्रेन्द्रियम्, घ्राणेन्द्रियम्, जिह्वेन्द्रियम्,

कायेन्द्रियम्, मन इन्द्रियम्, स्त्रीन्द्रियम्, पुरुषेन्द्रियम्,
जीवितेन्द्रियम्, सुखेन्द्रियम्, दु-खेन्द्रियम्,

सौमनस्येन्द्रियम्, दौर्मनस्येन्द्रियम्, उपेक्षेन्द्रियम्,
श्रद्धेन्द्रियम्, वीर्येन्द्रियम्, स्मृतीन्द्रियम्,

समाधीन्द्रियम्, प्रज्ञेन्द्रियम्,
अनाज्ञातमाज्ञास्यामीन्द्रियम्, आज्ञेन्द्रियम्,
आज्ञातावीन्द्रियम्-

@१०६

आभिधार्मिकास्तु षडायतनव्यवस्थानमादृत्य
जीवितेन्द्रियानन्तरं मन इन्द्रिय

पठन्ति; सालम्बनत्वात् । तत्र धर्मार्ध
जीवितेन्द्रियादीन्येकादशेन्द्रियाणि त्रयाणां च

भाग-; धर्मधातुप्रदेशत्वात् ।
द्वादशानामाध्यात्मिकानां चक्षुरादय- पञ्च
स्वनामोक्ता-,

सप्त चित्तधातवो मन इन्द्रियं स्त्रीपुरुषेन्द्रियं
कायधातुप्रदेश इति पश्चाद् वक्ष्यति । शेषा-

पञ्च धातवो धर्मधातुप्रदेशश्च नेन्द्रियमिति सिद्धम् ॥

अभिधर्मकोशभाष्ये धातुनिर्देशो नाम

प्रथमं कोशस्थानं समाप्तमिति ॥

-------------------

इतीमानि ब्राह्मण द्वाविंशतिरिन्द्रियाणि । इयता
इन्द्रियाणामिन्द्रियसङ्ग्रहो भवति । अथ जातिश्रोणो

ब्राह्मणो भगवतो भाषितमभिनन्द्यानुमोद्य
भगवतोऽन्तिकात् प्रक्रान्त-" ( ) इति ।

धर्मार्ध इति धर्मधात्वेकदेश इत्यर्थ- । धर्मार्धमिति
नपुंसकनिर्देशेन केचित् पठन्ति ।

तेषां पाठे अर्धधर्म इति समप्रविभाग- प्राप्नोति;
"अर्धं नपुंसकम्" (पा^ सू^ २.२.२) इति

लक्षणात्, अर्धपिप्पलीति यथा । अथ
नपुंसकलिङ्गोऽप्यर्धशब्द एकदेशार्थे वर्तते, तदैवं

समास- क्रियते-धर्मश्चासावर्धं च धर्मार्धम्, धर्मे
वार्धं धर्मार्धमिति ।

आभिधर्मिकास्तु षडायतनव्यवस्थामनादृत्येति ।
चक्षुरायतनं यावत्कायायतनं

मन आयतनमिति षडायतनमिति षडायतनव्यवस्थां
युक्तरूपामनादृत्य । जीवितेन्द्रियानन्तरं

मन इन्द्रियम् पठन्ति; सालम्बनत्वात् । वेदनेन्द्रियादीनि हि
सालम्बनानि अनन्तरं पठन्ति ।

जीवितेन्द्रियादीन्येकादशेति । जीवितेन्द्रियम्,
वेदनेन्द्रियाणि पञ्च, श्रद्धादीनि चेति । त्रयाणां

च भाग इति । आज्ञास्यामीन्द्रियादीनां
नवद्रव्यात्मकानां मन इन्द्रियं मुक्त्वान्यान्यष्टौ
द्रव्याणि

धर्मधात्वेकदेश- । चक्षुरादय- पञ्च स्वनामोक्ता इति ।
पञ्च चक्षुरादयो धातव- पञ्चेन्द्रियाणि ।

चक्षुरिन्द्रियं यावत् कायेन्द्रियम् । स्त्रीपुरुषेन्द्रिये च
कायेन्द्रियैकदेश एवेतिपञ्च चक्षुरादिधातव-

सप्तेन्द्रियाणि भवन्ति । सप्त चित्तधातवो मन इन्द्रियमिति
। एवं द्वादशाध्यात्मिका धातवोऽष्टा-

विन्द्रियाणि भवन्तीति । द्वादशाध्यात्मिका धातव एव
धर्मार्ध एव चेन्द्रियमित्यवधारणात् ।

पञ्च धातवो रूपादय- । तदन्यधर्मधातुप्रदेशो
नेन्द्रियमिति सिद्धम् ॥४८॥

आचार्ययशोमित्रकृतौ
स्फुटार्थायामभिधर्मकोशव्याख्यायां

धातुनिर्देशो नाम प्रथमं कोशस्थानम् ॥

@१०७

नमो बुद्धाय

द्वितीयं कोशस्थानम्

(इन्द्रियनिर्देश-)

उक्तानीन्द्रियाणि । क- पुनरिन्द्रियार्थ- ? "इदि
परमैश्वर्ये" (मा^ धा^, १.६४),

तस्य इन्दन्तीति इन्द्रियाणि । अत आधिपत्यार्थ इन्द्रियार्थ-
।

कस्य चैषां क्वाधिपत्यम् ?

चतुर्ष्वर्थेषु पञ्चानामाधिपत्यं,

चक्षु- श्रोत्रयोस्तावत् प्रत्येकं चतुर्ष्वर्थेष्वाधिपत्यम्;
आत्मभावशोभाया-

मन्धबधिरयोरकान्तरूपत्वात् । आत्मभावपरिकर्षणे
दृष्ट्वा श्रुत्वा च विषमपरिवर्जनात् ।

चक्षु- श्रोत्रविज्ञानयो- ससम्प्रयोगयोरुपत्तौ ।
रूपदर्शनशब्द श्रवणयोश्चासाधारणकारणत्वे ।

घ्राणजिह्वाकायानामात्मभावशोभायां पूर्ववत्;
आत्मभावपरिकर्षणे तै- कवली-

-------------------

स्फुटार्थव्याख्यायां

द्वितीयं कोशस्थानम्

उक्तानीन्द्रियाणीति । प्रथमस्य द्वितीयस्य च
कोशस्थानस्य सम्बन्धोपनिपाततां

दर्शयन्नाह-उक्तानीन्द्रियाणीति ।
प्रथमकोशस्थानावसाने यस्मात् `धर्मार्ध इन्द्रियम्ऽ

(अभि^ १.४८) इत्युक्तम्, तस्मादिदमायातमिति सम्बन्ध- ।

क- पुनरिन्द्रियार्थ इति । वैयाकरणैन्यथा
इन्द्रियशब्दार्थव्युत्पत्ति- कृतेत्यत- प्रश्नयति-

क- पुनरिन्द्रियार्थ इति । "इदि परमैश्वर्ये" (मा^ धा^
१.६४) इति पठ्यते, तस्य

धातोरिन्दन्तीतीन्द्रियाणीति रूपं द्रष्टव्यम् । कथं
कृत्वा ? इन्दन्तीति इन्द्राणि, रप्रत्यय औणादिक-

इन्द्राण्येवेन्द्रियाणीति स्वार्थे घस्तद्धित- । अथ
वा-`इन्दतीतीन्द्रयम् । बहुत्वात्तु बहुवचनेन

कृतो निर्देश--इन्दन्तीतीन्द्रियाणीति । तस्मात् इन्दतीत्यस्य
शब्दस्य इन्द्रियमित्यादेश- । कथम् ?

अवर्णस्य रभाव-, तिशब्दस्य चेयादेश- । तेन नैरुक्तेन
विधानेनेन्द्रियम्ऽ इति भवति । तद्

यथा-कुञ्जर इति । वैयाकरणैर्हि कुञ्जोऽस्यास्तीति
कुञ्जर इति मत्वर्थीयेन कुञ्जरशब्दो

व्युत्पाद्यते । नैरुक्तैस्तु तदनादृत्य "कुञ्जर-
कुञ्जचारित्वात्" ( ) इति नैरुक्तेन न्यायेन

साध्यते । तद्वदिहापि द्रष्टव्यम् । यदि वैयाकरणनयेन
(पा^ ५.२.९३) `इन्द्रियस्य

लिङ्गमिन्द्रियमिति व्युत्पाद्येत, आधिपत्यार्थ इन्द्रियार्थो
हीयेत । आधिपत्यार्थश्चेष्यते ।

तस्मादित्थमिन्द्रियशब्दस्य व्युत्पत्तिर्नैष्टव्येति ।

दृष्ट्वा श्रुत्वा च विषमपरिवर्जनादिति । दृष्ट्वा
श्वभ्रादि, श्रुत्वा च व्याघ्रादि रुतं श्वभ्रादि-

व्याघ्रादिरुतविषमपरिवर्जनात् । ससम्प्रयोगयोरिति
सचैतसिकयो- । रूपदर्शनशब्द श्रवणयो श्चेति ।

"चक्षु- पश्यति, श्रोत्रं शृणोति" ( ) इति
वैभाषिकाणां सिद्धान्त- । तेनालोचन-

विशेषलक्षणयोर्दर्शन
श्रवणयोरसाधारणकारणत्वे
चक्षु-श्रोत्रयोराधिपत्यम् ।

@१०८

काराहारपरिभोगात् । घ्राणादिविज्ञानानां
ससम्प्रयोगाणामुत्पत्तौ । गन्धघ्राणरसा-

स्वादनस्प्रष्टव्यस्पर्शनानां चासाधारणकारणत्व
इति ।

द्वयो- किल ।

चतुर्ण्णां,

स्त्री-पुरुष-जीवित-मन इन्द्रियाणां द्वयोरर्थयो-
प्रत्येकमाधिपत्यम् । स्त्रीपुरुषे-

न्द्रिययोस्तावत् सत्त्वभेदविकल्पयो- । तत्र
सत्त्वभेद--स्त्री, पुरुष इति । सत्त्वविकल्प-

स्तनादिसंस्थानस्वराचारान्यथात्वम् ।

सङ्क्लेशव्यवदानयोरित्यपरे । तथा
हि-तद्वियुक्तविकलानां षण्ढपण्डको-

-------------------

आत्मभावशोभायां पूर्ववदिति । अघ्राणादीनां
सत्त्वानामकान्तरूपत्वाद्, अकान्तात्म-

भावत्वादित्यर्थ- । तै- कवलीकाराहारपरिभोगादिति ।
तै- घ्राणादिभिस्तत्परिभोगादिति । कथं

गन्धस्य कवलीकाराहारत्वम् ? नासिकया
गन्धग्रासव्यवच्छेदेन कवलीकरणात् । कथं

स्प्रष्टव्यस्य कवलीकाराहारत्वम् ? कायेन
स्नानाभ्यङ्गादिकस्प्रष्टव्यस्य रोमकूपमुखग्रासव्य-

वच्छेदेन कवलीकरणात् ।

"द्वयो- किल" इति । किलशब्द- परमतद्योतने । स्वमतमस्य
पश्चाद् वक्ष्यते । `द्वयो-ऽ

इति प्रत्येकमभिसम्बन्ध- ।

सत्त्वभेद- स्त्री पुरुष इति । `स्त्रीऽ इत्येको निकायसभाग-
`पुरुषऽ इत्यपर-, तयोर्भेद- ।

सत्त्वविकल्प इति । स्तनादे- संस्थानस्य स्वरस्याचारस्य
चान्यथात्वं विशेष इत्यर्थ- ।

सङ्क्लेशव्यवदानयोरित्यपरे इति पूर्वाचार्य-, न
सत्त्वभेदविकल्पयो-, अन्तरेणापि

पुरुषेन्द्रियं रूपावचराणां विकल्पसिद्धे- ।
विकल्पकृतश्च सत्त्वभेद इत्यभिप्राय- । तद्वियुक्त-

विकलानामिति । वियुक्ताश्च ते विकलाश्च वियुक्तविकला-,
ताभ्यां स्त्रीपुरुषेन्द्रियाभ्यां

वियुक्तविकला- तद्वियुक्तविकला- । के ?
षण्ढपण्डकोभयव्यञ्जना- । तद्वियुक्ता-
षण्ढपण्डका-;

तेषां स्त्रीपुरुषेन्द्रियाभावात् । षण्ढपण्डकानां
पुन- को विशेष- ? षण्ढका- स्वभावतो

नि-स्त्रीपुरुषेन्द्रिया-, पण्डका उपक्रमेणोपहतेन्द्रिया- ।
विनयेतु पण्डका एव पञ्च पठ्यन्ते-

१. प्रकृतिपण्डक-, २. ईर्ष्यापण्डक-, ३.
पक्षपण्डक-, ४. आसेकपण्डक-, ५. लूनपण्डकश्चेति ।

तत्र प्रकृतिपण्डक षण्ढ इहाभिप्रेत- । यस्य हि
प्रकृत्या व्यञ्जनं नास्ति स प्रकृतिपण्डक- ।

शेषा इह पण्डका इष्यन्ते । लूनपण्डको हि
तावदिन्द्रियच्छेदादिन्द्रियविकल इति स्फुट

एष- । पक्षपण्डकादयस्त्विन्द्रियाकर्मण्यत्वेन तद्विकला
एव । इन्द्रियकर्मण्यत्वकालेऽपि

तद्विकला इति व्यवस्थाप्यन्त एव; तदिन्द्रियकर्मण्यत्वस्य
पुरुषसुखविशेषाजनकत्वात्,

प्रसवाजनकत्वाच्च ।
इन्द्रियसद्भावाशङ्कानिवृत्त्यर्थमेव चेह
षण्ढपण्डका इति पृथक् पाठ-;

अन्यथा हि विनयवदिहाप्यभिधर्मे `पण्डका-ऽ इत्येव
पठ्येरन् । उभयव्यञ्जनास्तद्विकला-;

स्थानभ्रंशवैकल्याद्, अल्पसुखहेतुत्ववैकल्याच्च ।

अपरे व्याचक्षते-`तद्वियुक्ता- षण्ढा-, तद्विकला-
पण्डका-; उपक्रमवैकल्यात् ।

उभयव्यञ्जनाश्च तद्विकला-; स्थानभ्रंशवैकल्याद्,
अल्पसुखहेतुत्ववैकल्याच्चऽ इति ।

@१०९

भयव्यञ्जनानामसंवरानन्तर्यकुशलमूलसमुच्छेदा न
भवन्ति, संवरफलप्राप्तिवैराग्याणि

चेति ।

जीवितेन्द्रियस्य निकायसभागसम्बन्धसाधारणयो- ।

मन इन्द्रियस्य पुनर्भवसम्बन्धवशिभावानुवर्त्तनयो- ।

तत्र पुनर्भवसम्बन्धे यथोक्तम्-"गन्धर्वस्य तस्मिन् समये
द्वयोश्चित्तयोरन्यतरा-

न्यतरचित्तं सम्मुखीभूतं भवति-अनुनयसहगतं वा,
प्रतिघसहगतं वा" ( )

इति ।

वशिभावानुवर्त्तने यथोक्तम्-"चित्तेनायं लोको नीयते" ( )
इति

विस्तर- ।

यत् पुन- सुखादीन्द्रियपञ्चकम्, यानि चाष्टौ
श्रद्धादीनि, तेषां

पञ्चकाष्टानां सङ्क्लेशव्यवदानयो- ॥१॥

आधिपत्यं यथाक्रमं पञ्चानां सुखादीनां
सङ्क्लेशे; रागादीनां तदनुशायित्वात् ।

-------------------

तेषाम संवरादीनि न भवन्ति; "नृणामसंवरो हित्वा
षण्ढपण्डद्विधाकृतीन्" (अभि^ ४.४४) । आनन्तर्यं

षण्ढादीनां तु नेष्यते; "अल्पोपकारालज्जित्वात्" (अभि^
४.७९),

"छिनत्ति स्त्रीपुमान् दृष्टिचरित-" (अभि^ ४.८१) इति वचनात्
। स्त्रीपुरुषाणां तु तानि

भवन्ति । अत- सङ्क्लेशे आधिपत्यं स्त्रीपुरुषेन्द्रिययो- ।
संवरफलप्राप्तिवैराग्याणि चेति ।

संवरस्त्रिविध--प्रातिमोक्षसंवर-, ध्यानसंवर-,
अनास्रवसंवरश्चेति । तेषामेकोऽपि संवरो न

भवति, किमङ्ग सर्व-; "संवरोऽप्येवम्" (अभि^ ४.४४) इति
वचनात् ! अत एव च

स्रोत आपत्त्यादिफलप्राप्ति- । कामादिवैराग्यं च तेषां
न सम्भवति । स्त्रीपुरुषाणां तु भवतीति,

अतो व्यवदानेऽपि स्त्रीपुरुषेन्द्रिययोराधिपत्यमिति ।

निकायसभागसम्बन्धसन्धारणयोरिति । जीवितेन्द्रियस्य
निकायसभागोत्पत्तौ निकाय-

सभागसम्बन्धे तस्याधिपत्यं व्यवस्थाप्यते,
निकायसभागसन्धारणे चाधिपत्यम्; जीवितेन्द्रिय-

वशेन तदूर्ध्वमवस्थानात् । मन इन्द्रियस्य
पुनर्भवसम्बन्ध इति । क्लिष्टेन पुनर्भवसम्बन्धात् ।

जीवितेन्द्रियादस्य को विशेष- ? जीवितेन्द्रियस्य अन्तराभव
एव सम्बन्धनम्, मन इन्द्रियस्य

तूपपत्तिभवेऽपि । समानकालं च जीवितेन्द्रियं
निकायसभागेन तत्सम्बन्धनं करोति, मन इन्द्रियं

तु भिन्नकालमपि पुनर्भवे तत्सम्बन्धनं करोति ।
वशिभावानुवर्तन इति । चित्तस्य

वशिभावमनुवर्तते लोको धर्मो वा । यथोक्तम्-`चित्तेनायं
लोको नीयतेऽ इति विस्तर- ।

गाथायामप्युक्तम्-

"चित्तने नीयते लोक-, चित्तेन परिकृष्यते ।

एकधर्मस्य चित्तस्य सर्वधर्मा वशानुगा- ॥"

(सं^ नि^ १.२२७) इति ।

रागादीनां तदनुशायित्वादिति । तेषु सुखादिषु
अनुशायितुं शीलमेषाम्-आलम्बनत-,

@११०

श्रद्धादीनां व्यवदाने । तैर्हि व्यवदायते ।
व्यवदानेऽपि सुखादीनामाधिपपत्यमित्यपरे ।

"यस्मात् सुखितस्य चित्तं समाधीयते" ( ) इत्युक्तं सूत्रे
।

दु-खोपनिषच्छ्रद्धाषण्नैष्क्रम्याश्रिता- सौमनस्यादय
इति वैभाषिका- ।

अपरे पुनराहु--नैवम्; चक्षु-
श्रोत्राभ्यामात्मभावपरिकर्षणं विज्ञाय विषम-

परिहारात् । विज्ञाने तु तयोराधिपत्यम् । नापि
विज्ञानादन्यरूपदर्शनं शब्द श्रवणं वाऽस्ति;

यतस्तयोरसाधारणकारणत्वे पृथगाधिपत्यं युज्येत ।
तस्मान्नैवमेषामिन्द्रियत्वम् ॥१॥

कथं तर्हि ?

स्वार्थोपलब्ध्याधिपत्यात् सर्वस्य च षडिन्द्रियम् ।

चक्षुरादीनां पञ्चानां स्वस्य
स्वस्यार्थस्योपलब्धावाधिपत्यम् । मनस- पुन-

-------------------

सम्प्रयोगतो वा । त इमे तदनुशायिनो रागादय-,
तद्भावस्तदनुशायित्वम्, तस्मादिति ।

यथोक्तम्-"सुखायां वेदनायां रागोऽनुशेते, दु-खायां
द्वेष-, अदु-खासुखायां मोह-"

( ) इति । तैर्हि व्यवदायत इति । तैर्विशुध्यतीत्यर्थ- ।
तदेव क्लेशविशुद्धावेषां

श्रद्धादीनामाधिपत्यमुक्तं भवति । व्यवदानेऽपि
सुखादीनामाधिपत्यमित्यपरे इति । न केवलं

सङ्क्लेशे सुखादीनामाधिपत्यम्, किं तर्हि ?
व्यवदानेऽपि-इति अपिशब्दस्यार्थ- । आभिधर्मिका-

केचिदेवमाहु- । "व्यवदानेऽपि तेषामाधिपत्यमस्ति" ( )
इत्यागममानयन्ति । यस्मात्

`सुखितस्य चित्तं समाधीयतेऽ इत्युक्तं सूत्रे ।
दु-खोपनिषच्छुद्धा । दु-खमुपनिषदस्या- । सेयं

श्रद्धा दु-खहेतुकेत्यर्थ- । दु-खे सति कस्यचिद् धर्मे
रत्नत्रये वा श्रद्धा जायते, प्रव्रज्यां

वाभिलषति । षण्णैष्क्रम्याश्रिता- सौमनस्यादय इति ।
षण्णैष्क्रम्याश्रितानि सौमनस्यानि,

षण्णैष्क्रम्याश्रितानि दौर्मनस्यानि,
षण्णैष्क्रम्याश्रिता- उपेक्षा- । नैष्क्रम्यम् = सास्रव-,
अनास्रवो

मार्ग- । धातो- संसाराद् वा निष्क्रमणं
वैराग्यमित्यपरे । यथोक्तं सूत्रे-"चक्षुर्विज्ञेयानि
रूपाणि

प्रतीत्योत्पद्यते सौमनस्यं नैष्क्रम्याश्रितम्" ( ) ।
नैष्क्रम्यालम्बनमित्यर्थ- ।

नैष्क्रम्यानुकूलमिति वा । एवं "यावन्मन- प्रतीत्य
धर्मांश्चोत्पद्यते सौमनस्यं नैष्क्रम्याश्रितम्"

( ) इति । तथा "चक्षुर्विज्ञेयानि रूपाणि प्रतीत्योत्पद्यते
दौर्मनस्यं नैष्क्रम्याश्रितम्" ।

एवं यावन्मन- । तथा "चक्षुर्विज्ञेयानि रूपाणि
प्रतीत्योत्पद्यते उपेक्षा नैष्क्रम्याश्रिता ।" एवं

यावन्मन- । `नैष्क्रम्यं प्राप्स्यामिऽ इति कस्यचित्
सौमनस्यम्, `न नैष्क्रम्याय मया यत्न-

क्रियतेऽ इति कस्यचिद् दौर्मनस्यम् । कस्यचित्
प्रतिसङ्ख्यायोपेक्षा तेषु रूपादिषु भवति ।

अपरे पुनराहुरिति सौत्रान्तिका- । विज्ञाय
विषमपरिहारादिति । विज्ञानेन विषमपरिहार-

क्रियते, न चक्षु- श्रोत्रेणेत्यभिप्राय- । नापि
विज्ञानादन्यद् रूपदर्शनं शब्दश्रवणं वास्तीति ।
न

रूपदर्शनं ग्रहणव्यतिरिक्तं विचार्यमाणं लभ्यते ।
ग्रहणं च विज्ञानमेवेति नान्यद् भवति ।

तस्माच्चक्षु- श्रोत्रविज्ञानयो- ससम्प्रयोगयोरुत्पत्तौ
यदाधिपत्यमुक्तं तदेव तद् भवति, नान्यत्राधि-

पत्यमेतदित्यभिप्राय- ॥१॥

मनस- पुन- सर्वार्थोपलब्धाविति ।
`स्वार्थोपलब्ध्याधिपत्यात्ऽ इत्येव सिद्धे `मनस-

सर्वार्थोपलब्धौऽ इति वचनं
धर्मधातोरसर्वधर्मस्वभावत्वात् । व्याख्यातं चैतत्
पुरस्तात् । ननु

@१११

सर्वार्थोपलब्धावाधिपत्यम् । अत एतानि षट्
प्रत्येकमिन्द्रियम् । ननु चार्थानामप्य-

त्राधिपत्यम् ? नाधिपत्यम् । अधिकं हि प्रभुत्वम् =
आधिपत्यम् । चक्षुषश्चक्षूरूपोप-

लब्धावधिकमैश्वर्यम्; सर्वरूपोपलब्धौ
सामान्यकारणत्वात् तत्पटुमन्दताद्यनु-

विधानाच्चोपलब्धे- । न रूपस्य; तद्विपर्ययात् । एवं
यावत् मनसो धर्मेषु योज्यम् ।

स्त्रीत्वपुंस्त्वाधिपत्यतात्तु कायात् स्त्रीपुरुषेन्द्रिये ॥२॥

कायेन्द्रियादेव स्त्रीपुरुषेन्द्रिये पृथक् व्यवस्थाप्येते;
नार्थान्तरभूते । कश्चिदसौ

कायेन्द्रियभाग उपस्थप्रदेशो य- स्त्रीपुरुषेन्द्रियाख्यां
प्रतिलभते; यथाक्रमं स्त्रीत्व-

पुंस्त्वयोराधिपत्यात् । तत्र
स्त्रीभाव--स्त्र्याकृतिस्वचेष्टाभिप्राया-, एतद्धि स्त्रिया-

स्त्रीत्वम् । पुम्भाव--पुरुषाकृति- स्वरचेष्टा
अभिप्राया-, एतद्धि पुंस- पुंस्त्वम् ॥२॥

निकायस्थितिसङ्क्लेशव्यवदानाधिपत्यत- ।

जीवितं वेदना- पञ्च श्रद्धाद्याश्चेन्द्रियं मता- ॥३॥

निकायसभागस्थितौ जीवितेन्द्रियस्याधिपत्यं सङ्क्लेशे
वेदनानाम् । तथा

हि-"सुखायां वेदनायां रागोऽनुशेते, दु-खायां
प्रतिघ-, अदु-खासुखायामविद्या"

( ) इत्युक्तं सूत्रे । व्यवदाने श्रद्धादीनां पञ्चानाम्
। तथा हि तै- क्लेशाश्च

विष्कम्भ्यन्ते, मार्गश्चावाह्यते । अत एतेऽपि
प्रत्येकमिन्द्रियमिष्टा- ॥३॥

-------------------

चार्थानामप्यत्राधिपत्यमिति । "द्वयं प्रतीत्य
विज्ञानस्योत्पत्ति-" ( ) इति वचनात् ।

अधिकं हि प्रभुत्वमाधिपत्यमिति । अधिक- प्रभु- =
अधिपत्ति-, तद्भाव आधिपत्यमिति ।

सर्वरूपोपलब्धौ सामान्यकारणत्वादिति ।
नीलपीतदिसर्वरूपोपलब्धौ एकरूपस्य चक्षुष-
कारणत्वात् । न तु रूपस्यैकरूपस्य

नीलपीतादिसर्वरूपोपलब्धौ कारणत्वम् । न हि नीलरूपे

पीतरूपोपलब्धौ कारणं भवति ।
तत्पटुमन्दताद्यनुविधनाच्चोपलब्धेरिति ।
यस्मादुपलब्धिश्चक्षु-

रादिपटुमन्दतामनुविधत्ते । तद्यथा-पटुनि चक्षुषि
पट्वी तदुपलब्धि-, मन्दे मन्देति । आदिशब्देन

अकुशल-कुशल-संवेदना-वेदनानुविधानम् । अकुशले
मनसि अकुशलोपलब्धि-, कुशले

कुशला, सवेदने सवेदना, अवदेने चावेदनेति । न रूपस्य
पटुमन्दताद्यनुविधत्ते उपलब्धि- ।

तेनाह-तद्विपर्ययादिति ।
तस्माच्चक्षुरादीनामधिकमैश्वर्यम्, न रूपादीनाम् ।

"कायात् स्त्रीपुरुषेन्द्रिये" इति । अत्र
साधनम्-`कायेन्द्रियस्वभावं स्त्रीपुरुषेन्द्रियम्;

स्प्रष्टव्यविज्ञानजनकत्वात्,
अस्त्रीपुरुषेन्द्रियस्वभावकायेन्द्रियवत्, वैधर्म्येण
चक्षुरिन्द्रियवत् ।

स्त्र्याकृतिस्वरचेष्टाभिप्राया इति । स्त्र्यभिप्राय-
पुरुषाभिप्रायो विपर्ययेण । तदेवं सति सत्त्व-

विकल्प एव स्त्रीपुरुषेन्द्रिययोराधिपत्यम् ॥२॥

निकायसभागस्थितौ जीवतेन्द्रियस्याधिपत्यम् । नतु
वैभाषिकवत् । निकायसभाग-

सम्बन्धे तत्र मनस एवाधिपत्यात् । सङ्क्लेशे
वेदनानामिति । अत्र वैभाषिकै- सार्धमैकमत्यम् ।

तथा हि तैरिति । तथा हि-तै- श्रद्धादिभि- क्लेशाश्च
विष्कम्भ्यन्ते लौकिकमार्गगतैर्मार्गश्चावाह्यते

निर्वेधभागीयादिगतै- । तदेवं व्यवदानसम्भारे
श्रद्धादीनां प्रत्येकमाधिपत्यमुक्तं भवति ॥३॥

@११२

आज्ञास्याम्याख्यमाज्ञाख्यमाज्ञातावीन्द्रियं तथा ।

उत्तरोत्तरसम्प्राप्तिनिर्वाणाद्याधिपत्यत- ॥४॥

प्रत्येकमिन्द्रियमित्युपदर्शनार्थं तथाशब्द- ।
तत्राज्ञास्यामीन्द्रियस्याज्ञेन्द्रियस्य

प्राप्तावाधिपत्यम् ।
आज्ञेन्द्रियस्याज्ञातावीन्द्रियप्राप्तौ,
आज्ञातावीन्द्रियस्य परिनिर्वाणे ।

न ह्यविमुक्तचित्तस्यास्ति परिनिर्वाणमिति ।

आदिशब्दोऽन्यपर्यायद्योतनार्थ- । कतमोऽन्य- पर्याय- ?
दर्शनहेयक्लेशपरिहाणं

प्रत्याज्ञास्यामीन्द्रियस्याधिपत्यम् ।
भावनाहेयक्लेशप्रहाणं प्रत्याज्ञेन्द्रियस्य ।
दृष्टधर्म-

सुखविहारं प्रत्याज्ञातावीन्द्रियस्य;
विमुक्तिप्रीतिसुखप्रतिसंवेदनादिति ॥४॥

आधिपत्यादिन्द्रियत्वेऽविद्यादीनामुपसङ्ख्यानं कर्त्तव्यम्
? अविद्यादीनामपि हि

संस्कारादिष्वाधिपत्यम्, अत
एषामपीन्द्रियत्वमुपसङ्ख्यातव्यम् ? वागादीनां च;

वाक्पाणिपादपायूपस्थानामपि
चेन्द्रियत्वमुपसङ्ख्यातव्यम्; वचनादानविहरणोत्सर्गा-

नन्देष्वाधिपत्यात् ? न खलूपसङ्ख्यातव्यम्;
यस्मादिहेष्टम्-

चित्ताश्रयस्तद्विकल्प- स्थिति- सङ्क्लेश एव च ।

सम्भारो व्यवदानं च यावता, तावदिन्द्रियम् ॥५॥

-------------------

न ह्यविमुक्तचित्तस्यास्ति परिनिर्वाणमिति ।
आज्ञातावीन्द्रियं क्षयज्ञानाद्यनास्रव-

मिन्द्रियम् । तदेव च विमुक्तं क्लेशविमुक्त्या,
सन्तानविमुत्या च । तत्प्राप्तस्य निरुपधिशेषनिर्वाणं

भवति । तस्मादाज्ञातावीन्द्रियस्य निरुपधिशेषनिर्वाण
आधिपत्यं व्यवस्थाप्यते ।

दृष्टधर्मसुखविहारं प्रतीति विस्तर- । दृष्टो
धर्म- दृष्टधर्म-, दृष्टजन्मेत्यर्थ-; सुखो विहार-

सुखविहार-; दृष्टधर्मे सुखविहार-
दृष्टधर्मसुखविहार- । तं प्रत्या
ज्ञातावीन्द्रियस्याधिपत्यं

विमुक्तप्रीतिसुखप्रतिसंवेदनादिति । विमुक्ति- =
क्लेशप्रहाणम्, प्रीति- = सौमनस्यम्, सुखम् =

प्रस्रब्धिसुखम् । विमुक्त्या प्रीतिसुखस्य प्रतिसंवेदनं
विमुक्तिप्रीतिसुखप्रतिसंवेदनम्, तस्मादिति ।

तदुक्तं भवति-विमुक्तिप्रीतिसुखप्रतिसंवेदनमेव
दृष्टधर्मसुखविहार इति ॥४॥

वाक्पाणिपादपायूपस्थानामपि
चेन्द्रियत्वमुपसङ्ख्यातव्यमिति । साङ्ख्या- चक्षुरिन्द्रिया-

दिव्यतिरिक्तानि वागिन्द्रियादीनि कल्पयन्ति-वागिन्द्रियं येन
वचनं क्रियते, पाणीन्द्रियं येन

किञ्चिद् द्रव्यमादीयते, पादेन्द्रियं येन विहरणं
क्रियते, चङ्क्रमणमित्यर्थ-; पाय्विन्द्रियं येन

पुरीषोत्सर्ग- क्रियते, उपस्थेन्द्रियं
कायेन्द्रियैकदेशव्यतिरिक्तं येनानन्द- सुखविशेष-
प्राप्यते ।

न खलूपसङ्ख्यातव्यमविद्यादीनामिन्द्रियत्वम्; येनार्थेन
भगवता द्वाविंशतिरिन्द्रियाण्युक्तानि;
तत्राविद्यादीनामयोगात् ।

कोऽसावर्थ- ? इत्याह-"चित्ताश्रयस्तद्विकल्प-" इति ।
विस्तर--चित्तस्याश्रय-,

तदाश्रयस्य विकल्प- स्थिति- सङ्क्लेश- व्यवदानसम्भारो
व्यवदानं चेति । एतच्च षडायतनं

मौलं सत्त्वद्रव्यमिति । तदितरेषां तदाश्रितत्वात् ।
तथा हि-षडिन्द्रियाधिपत्यसम्भूत-

मिन्द्रियाधिष्ठानम्, षड् वा विषया
विज्ञानकायाश्च-तदेतदपि सत्त्वद्रव्यमिष्यते, न तु
मौलम् ।

@११३

तत्र चित्ताश्रय- षडिन्द्रियाणि । एतच्च षडायतनं
मौलं सत्त्वद्रव्यम् । तस्य

स्त्रीपुरुषविकल्प- स्त्रीपुरुषेन्द्रियाभ्यां
स्थितिर्जीवितेन्द्रियेण, सङ्क्लेशो वेदनाभि- ।

व्यवदनसम्भरणं पञ्चभि-, व्यवदानं त्रिभि- । अतो
नाविद्यादीनामिन्द्रियत्वमिष्टम् ॥५॥

प्रवृत्तेराश्रयोत्पत्तिस्थितिप्रत्युपभोगत- ।

चतुर्दश तथान्यानि निवृत्तेरिन्द्रियाणि वा ॥६॥

मतविकल्पार्थो वाशब्द- । अपरे
पुनराहु--प्रवृत्तेराश्रय- षडिन्द्रियाणि ।

उत्पत्ति- स्त्रीपुरुषेन्द्रिये; तत उत्पत्ते- ।
स्थितिर्जीवितेन्द्रियम्; तेनावस्थानात् । उपभोगो

वेदनादिभि- । अत एतानि चतुर्दशेन्द्रियाणि । तेनैव
प्रकारेण निवृत्तेरन्यानि । श्रद्धादयो

हि निवृत्तेराश्रया- । आज्ञास्यामीन्द्रियं प्रभव-,
स्थितिराज्ञेन्द्रियम्, उपभोग आज्ञाता-

वीन्द्रियम्, एतावन्त्येवेन्द्रियाणि । अत एव
चैषामेषोऽनुक्रम- ।

वाचस्तु नेन्द्रियत्वम्; वचने शिक्षाविशेषापेक्षत्वात् ।
पाणिपादस्य चादानविहर-

णादनन्यत्वात् । तदेव हि तदन्यथा अन्यत्र
चोत्पन्नमादानं विहरणं चोच्यते; विनापि च

पाणिपादेनादानविहरणादुरगप्रभृतीनाम् ।

-------------------

न ह्यधिष्ठानाद्याधिपत्यसम्भूतं षडायतनमिति ।
व्यवदानसम्भरणं पञ्चभिरिति । श्रद्धादिभि- ।

व्यवदानं त्रिभिरिति ।
अनाज्ञातमाज्ञास्यामीन्द्रियादिभि- ॥५॥

अपर- कल्प--"प्रवृत्तेराश्रयोत्पत्ति-" इति ।
विस्तर--प्रवृत्तिपक्षं निवृत्तिपक्षं

चाधिकृत्योच्यते । प्रवृत्ते- = संसारस्याश्रय-, उत्पत्ति-,
स्थिति-, उपभोगश्च । निवृत्तेरपि निर्वाण-

स्याश्रय-, उत्पत्ति-, स्थिति-, उपभोगश्च । एतावता च
पुरुषार्थपरिसमाप्तिरिति । निरर्थिका

तदन्येन्द्रियप्रज्ञप्ति-, भवतामपि पुरुषार्थपरिसमाप्ति-
पठ्यते, तस्य शब्दाद्युपलब्धिरादि-,

गुणपुरुषान्तरोपलब्धिरन्त इति ? तत्र षडायतनं
मूलसत्त्वद्रव्यभूतं संसरतीति प्रवृत्तेराश्रय- ।

उत्पत्ति- स्त्रीपुरुषेन्द्रिय इति । उत्पद्यतेऽस्या इत्युत्पत्ति- ।
कस्मात् ? इत्याह-तत उत्पत्ते- ।

कस्य ? षडायतनस्य । मन-कायेन्द्रिययो- साक्षात्
ताभ्यामुत्पत्तेश्चक्षुरादीनां चतुर्णां क्रमेणोत्पत्ते-
।

स्थितिर्जीवितेन्द्रियेण षडायतनावस्थानात् । उपभोगो
वेदनादिभि- । सुखादिभि- । श्रद्धादयो

हि निवृत्तेराश्रया इति । श्रद्धादीनां
प्रतिष्ठाभूतत्वात् । आज्ञास्यामीन्द्रियं प्रभव इति ।
आदिभव-,

प्रथमतोऽनास्रवोत्पत्ते- । स्थितिराज्ञेन्द्रियम्;
प्राबन्धिकत्वात् । उपभोग आज्ञातावीन्द्रियेणेति,

तेन विमुक्तिप्रीतिसुखप्रतिसंवेदनात् । अत
एतावन्त्येवेन्द्रियाणीति । नाविद्यादीनामिन्द्रियत्व-

मिष्टमित्यर्थ- । अत एव चैषामेषोऽनुक्रम इति ।
चक्षुरिन्द्रियं यावदाज्ञातावीन्द्रियमिति

प्रवृत्तिनिवृत्त्योराश्रयादिभावात् ।

वाचस्तु नेन्द्रियत्वं वचने शिक्षाविशेषापेक्षत्वात् ।
जातमात्रो हि बालको विनैव शिक्षया

चक्षुषा रूपाणि पश्यति, न त्वेवं वचनं करोति ।
तस्मादिन्द्रियधर्मातिक्रान्तत्वान्न वाक्

इन्द्रियं भवितुमर्हति । जिह्वेन्द्रियाधिष्ठानस्यैव त्वेतत्
कर्मवचनमिति । पाणिपादस्य चादान-

विहरणादनन्यत्वादिति । पाणिरेव हि अन्यथान्यत्र
चोत्पन्न आदानमुच्यते । पाद एव चान्यथान्यत्र

@११४

पायोरपि नेन्द्रियत्वम्; उत्सर्गे गुरुद्रव्यस्याकाशे सर्वत्र
पतनात् । वायुना च

तत्प्रेरणात् ।

उपस्थस्यापि नेन्द्रियत्वम्; आनन्दे स्त्रीपुरुषेन्द्रियकृतं हि
तत् सौख्यमिति ।

कण्ठदन्ताक्षिवर्त्माङ्गुलिपर्वणामपि
चाभ्यवहरणचर्वणोन्मेषनिमेषाकुञ्चन-

विकाशक्रियास्विन्द्रियत्वं प्रसज्येत, सर्वस्य वा
कारणभूतस्य स्वस्यां क्रियायाम् ।

इत्ययुक्तं वागादीनामिन्द्रियत्वम् ॥६॥

तत्र चक्षुरादीनां पुरुषेन्द्रियपर्यन्तानां कृतो
निर्देश- । जीवितेन्द्रियस्य विप्रयुक्तत्वाद्

विप्रयुक्तेष्वेव (अ^ को^ २.४५) करिष्यते ।
सुखादीनामाज्ञास्यामीन्द्रियादीनां च

कर्तव्य- । सोऽयं क्रियते-

-------------------

चोत्पन्नो विहरणमिति; कर्माभावात् । स्वात्मनि च
वृत्तिविरोधात् न पाणिपादस्येन्द्रियत्वम् ।

उरगप्रभृतीनामिति । सर्पादीनां पाणिपादं नास्ति,
अथ च तेषामादानविहरणं भवति । (इति)

न पाणिपादस्येन्द्रियत्वम् । तेषामप्यस्ति सूक्ष्ममिति चेत् ?
न; साध्यत्वात् ।

पायोरपि नेन्द्रियत्वमुत्सर्गे इति । अशुच्युत्सर्गे ।
गुरुद्रव्यस्य यस्य कस्यचिद् आकाशे

छिद्रे सर्वत्र पायुस्थानादन्यत्रापि पतनात् ।
गुरुद्रव्यस्य गुरुत्वादेव स्वयं पतनम्, नेन्द्रियकृतम् ।

वायुना च तत्प्रेरणादिति । वायुना तस्य
गुरोरशुचिद्रव्यस्य प्रेरणा । वायोरेव तत् कर्म स्यात्,

न पाय्विन्द्रियस्य; तदनुपलब्धे- ।

उपस्थस्यापि नेन्द्रियत्वमानन्द इति ।
कायेन्द्रियैकदेशस्त्रीपुरुषेन्द्रियव्यतिरिक्तकल्पितस्य

उपस्थस्य नेन्द्रियत्वमानन्दे ।
कायेन्द्रियैकदेशभूतस्त्रीपुरुषेन्द्रियकृतं हि तत्
क्लिष्टं सौख्यमिति

वाक्यार्थ- ।

कण्ठदन्ताक्षिवर्त्माङ्गुलिपर्वणामपीति । विस्तर--यदि
यथोक्तात् कारणादेतावन्त्ये-

वेन्द्रियाणीति नेष्यते, कण्ठस्याभ्यवहरणे, दन्तस्य
चर्वणे, अक्षिवर्त्मन उन्मेषनिमेषे, पर्वणो-

ऽस्थिसन्धिसङ्कोचविकाशक्रियायामिन्द्रियत्वं प्रसज्यते ।
सर्वस्य वा कारणभूतस्येति ।

विस्तर--सर्वस्य वा कारणभूतस्य बीजादे- स्वस्यां
क्रियायां स्वकार्यक्रियायामङ्कुरा-

दिलक्षणायामिन्द्रियत्वं प्रसज्येतेत्यधिकृतम् । यदि यस्य
यत्र पुरुषकारोऽस्ति, तस्य तत्रेन्द्रिय-

त्वममिष्यते, स च नियमहेतु- पूर्वोक्तो नेष्यते ।
तस्मादयुक्तं वागादीनामिन्द्रियत्वम् ॥६॥

तत्र चक्षुरादीनामिति । विस्तर--तत्रेति वाक्योपन्यासे ।
कृतो निर्देश इति ।

"तद्विज्ञानाश्रया रूपप्रसादाश्चक्षुरादय-" (अभि^ को
१.९) "कायात् स्त्रीपुरुषेन्द्रिये"

(अभि^ को^ २.२), "विज्ञानं प्रतिविज्ञप्ति-" (अभि^ को^ १.१६)
इति । जीवितेन्द्रिय-

स्येति । "आयुर्जीवितमाधार ऊष्मविज्ञानयोर्हि य-" (अभि^
को^ २.४५) इत्यत्र । श्रद्धादीनां

चैत्तेष्विति । "श्रद्धाप्रमाद- प्रस्रब्धि-" (अभि^ को^ २.२५)
इत्यत्र प्रदेशे । ननु च वेदनाया

अपि कृतो निर्देश-, चैत्तेष्वपि करिष्यते-"वेदनानुभव-"
(अभि^ को^ १.१४) इति,

"वेदना चेतना सञ्ज्ञा" (अभि^ को^ २.२४) इति वचनात् ?
सत्यम्; सामान्यं रूपं वेदनाया

उक्तम्, वक्ष्यते च; विशेषविभागरूपं त्विह
विवक्षितमिति `सुखादीनां कर्तव्यो निर्देश-ऽ

@११५

दु-खेन्द्रियमसाता या कायिकी वेदना,

असातेत्युपघातिका, दु-खेत्यर्थ- ।

सुखम् ।

साता,

सुखेन्द्रियं कायिकी साता वेदना । सातेत्यनुग्राहिका,
सुखेत्यर्थ- ।

ध्याने तृतीये तु चैतसी सा सुखेन्द्रियम् ॥७॥

तृतीये तु ध्याने सैव साता वेदना चैतसी सुखेन्द्रियम् ।
नहि तत्र

कायिकी वेदनास्ति; पञ्चविज्ञानकायाभावात् ॥७॥

अन्यत्र सा सौमनस्यम्,

तृतीयाद् ध्यानादन्यत्र कामधातौ प्रथमे द्वितीये च
ध्याने सा चैतसिकी साता

वेदना सौमनस्येन्द्रियम् । तृतीये तु ध्याने
प्रीतिवीतरागत्वात् सुखेन्द्रियमेव सा, न

सौमनस्येन्द्रियम् । प्रीतिर्हि सौमनस्यम् ।

-------------------

इत्याह । आज्ञास्यामीन्द्रियादीनां तर्हि न कर्तव्य-,
यस्मान्मनसो लक्षणमुक्तम्, श्रद्धादीनां

चैत्तेषु करिष्यते, सुखसौमनस्योपेक्षाणामिह क्रियते ?
एषामपि कर्तव्य एव; यस्मान्नवद्रव्य-

स्वभावत्वमेषां दर्शयितव्यम् । एतस्यां
चावस्थायामेतानि नव
द्रव्याण्यनाज्ञातमाज्ञास्यामीन्द्रि-

याख्यां लभन्ते, एतस्यामवस्थायामाज्ञेन्द्रियाख्याम्,
एतस्यामाज्ञातावीन्द्रियाख्यां लभन्ते-

इति स एषामवस्थाविशेषो दर्शयितव्य इत्यत-
सूक्तमेतत्-सुखादीनामाज्ञास्यामीन्द्रियादीनां

च कर्तव्य इति ।

"असाता या कायिकी वेदना" इति । `असाताऽ इति
सातानिवृत्त्यर्थम् । `कायिकीऽ

इति मानसीनिवृत्त्यर्थम् । तत्र काया- चक्षुरादय- पञ्च
परमाणुसञ्चयात्मकत्वात् । तत्र काये

भवा, कायेन वा आश्रयेण सह चरतीति कायिकी । या
उपघातिका पञ्चेन्द्रियाश्रया वेदना,

तद् "दु-खेन्द्रियम्" इत्यवगन्तव्यम् ।

"सुखम् साता" इति । अत्र `इन्द्रियम्ऽ इत्यनुवर्तते, `कायिकीऽ
इति च । `साताऽ

इति ग्रहणमसातानिवृत्त्यर्थम् । तदेतदुक्तं भवति-तत्
सुखेन्द्रियम्, या अनुग्राहिकापञ्चेन्द्रिया-

श्रया वेदनेति ।

"ध्याने तृतीये तु चैतसी सा सुखेन्द्रियम्" इति । तृतीये
तु ध्याने चैतस्यापि साता

वेदना सुखेन्द्रियमिति व्यवस्थाप्यते । कस्मात् चैतस्येव
साता तत्र गृह्यते, न कायिकी ?

इत्यत आह-न हि तत्र कायिकी वेदनास्ति;
पञ्चविज्ञानकायाभावाद् इति ॥७॥

तृतीये ध्याने कस्मात् सा न सौमनस्येन्द्रियम् ? अत
आह-तृतीये तु ध्याने प्रीति-

विरागत्वात् सुखेन्द्रियमेव सा, न सौमनस्येन्द्रियम् ।
सातत्वाद्धि सुखमुच्यते, न प्रीति-;

असम्प्रहर्षाकारत्वात् । तथा हि सूत्रे
उक्तम्-"प्रीतेर्विरागादुपेक्षको विहरति" इति विस्तरेण

यावत् "स्मृतिमान् सुखविहारी तृतीयं ध्यानमुपसम्पद्य
विहरति" ( ) इति । सौमनस्यादन्या

प्रीतिरिति चेद् ? अत आह-प्रीतिर्हि सौमनस्यमिति ।

@११६

असाता चैतसी पुन- ।

दौर्मनस्यम्, उपेक्षा तु मध्या,

नैवसातानासाता अदु-खसुखा वेदना मध्येत्युच्यते ।
सोपेक्षेन्द्रियम् ।

किं कायिकी चैतसिकी ? इत्याह-

उभयी,

किं पुन- कारणम्-इयमभिसमस्यैकमिन्द्रियं क्रियते ?

अविकल्पनात् ॥८॥

चैतसिकं हि सुखदु-खं प्रायेण विकल्पनादुत्पद्यते, न
तु कायिकम्; विषयवशा-

दर्हतामप्युत्पत्ते- । अतस्तयोरिन्द्रियत्वेन भेद- । उपेक्षा
तु स्वरसेनैवाविकल्पयत

एवोत्पद्यते कायिकी चैतसिकी वेत्येकमिन्द्रियं क्रियते ।
अन्यथा च कायिकं

सुखमनुगृह्णाति, अन्यथा चैतसिकम् । एवं दु-खमन्यथा
कायिकमुपहन्त्यन्यथा

चैतसिकम् । उपेक्षायां नैष विकल्पोऽस्ति, अत उपेक्षणं
प्रत्यविकल्पनादभेद- ॥८॥

दृग्भावनाऽशैक्षपथे नव त्रीणि,

मन-सुखसौमनस्योपेक्षा-, श्रद्धादीनि च पञ्च-तानि
नवेन्द्रियाणि त्रिषु मार्गेषु

त्रीणीन्द्रियाण्युच्यन्ते-दर्शनमार्गे
अनाज्ञातमाज्ञास्यामीन्द्रियम्, भावनामार्गे
आज्ञेन्द्रियम्,

अशैक्षमार्गे आज्ञातावीन्द्रियमिति ।

-------------------

"असाता चैतसी पुन- दौर्मनस्यम्" इति । उपघातिका
चैतसिकी वेदना दौर्मनस्यम् ।

"उपेक्षा तु मध्या" इति । उपेक्षेन्द्रियं तु या मध्या
वेदना (सा) नैव साता नासातेत्यर्थ- ।

"उभयी" इति । उभयावयवावस्था उभयी । कायिकी,
चैतसिकीत्यर्थ- ।

"अविकल्पनात्" इति । अभिनिरूपणविकल्पाभावादित्यर्थ- ।
प्रायेणेति ग्रहणं

समाधिजविपाकजप्रीतिसुखपरिवर्जनार्थम् । न तु
कायिकमिति । न कायिकं सुखदु-खं

विकल्पनादुत्पद्यते, किं कारणम् ?
इत्याह-विषयवशादर्हतामप्युत्पत्तेरिति । प्रहीणप्रिया-

प्रियविकल्पानामप्यर्हतां विषयवशेनैव
कायिकसुखदु-खोत्पादात् । अतस्तयोरिन्द्रियत्वेन भेद

इति । तयो- कायिकचैतसिकयो- सुखयो-, दु-खयोश्च
इन्द्रियत्वेन भेद- = पृथक्त्वम्-

सुखेन्द्रियम्, सौमनस्येन्द्रियम्; दु-खेन्द्रियम्,
दौर्मनस्येन्द्रियमिति । उपेक्षा तु स्वरसेनैव

अनभिसंस्कारेणा विकल्पयत एव अनिभरूपयत एवोत्पद्यते
कायिकी चेतसिकी वा विपाकजा

नैष्यन्दिकी वा । तस्माद् एकमिन्द्रियं क्रियते
इन्द्रियत्वेनाभेद उपेक्षेन्द्रियमिति । अन्यथा च

कायिकामिति । विस्तर--अन्येनानुभवरूपविशेषेण
कायिकमुपहन्ति, अन्येन चैतसिकमिति ।

उपेक्षायां नैष विकल्प इति । एष
स्वरूपविशेषलक्षणो विकल्पो नास्ति । अत उपेक्षणं
प्रति

उपेक्षाक्रियां प्रति अविकल्पनाद् अस्वभावविशेषादभेद-
॥८॥

"दृग्भावनाऽशैक्षपथे" इति । दृग् = दर्शनम् । दृशो
भावनाया अशैक्षस्य च पन्था-

दृग्भावनाशैक्षपथ-, तस्मिन्नेव मार्गत्रेये यानि
मन-सुखसौमनस्योपेक्षाश्रद्धावीर्यस्मृतिसमाधि-

@११७

किं कारणम् ? दर्शनमार्गे ह्यनाज्ञातमाज्ञातुं
प्रवृत्त- । भावनामार्गे नास्त्यपूर्वमाज्ञेयं

तदेव त्वाजानाति शेषानुशयप्रहाणार्थम् ।
अशैक्षमार्गे त्वाज्ञातमित्यवगम आज्ञाताव-,

सोऽस्यास्तीति आज्ञातावी । आज्ञातमवितुं शीलमस्येति
वा; क्षयानुत्पादिज्ञानलाभात् ।

"दुखं मे परिज्ञातं न पुन- परिज्ञातव्यम्" ( ) इति
तथाभूतस्येन्द्रियमाज्ञातावीन्द्रियम् ॥

स्वभावनिर्देशं कृत्वा प्रकारभेदो वक्तव्य--कति
सास्रवाणि, कत्यनास्रवाणि

इन्द्रियाणीत्येवम्मादि । तत्र तावद्
यदेतदनन्तरोक्तमाज्ञास्यामीन्द्रियादिकम्, एतत्-

अमलं त्रयम् ।

अनास्रवमित्यर्थ- । मलानामास्रवपर्यायत्वात् ।

रूपीणि जीवितं दु-खे सास्रवाणि,

रूपीणि सप्तेन्द्रियाणि जीवितेन्द्रियं
दु-खदौर्मनस्येन्द्रिये चैकान्तसास्रवाणि ।

रूपीणि पुन- सप्त चक्षु-
श्रोत्रघ्राणजिह्वाकायस्त्रीपुरुषेन्द्रियाणि
रूपस्कन्धसङ्ग्रहात् ।

-------------------

प्रज्ञाख्यानि नव द्रव्याणि, तानि दर्शनमार्गे
अनाज्ञातमाज्ञास्यामीन्द्रियम्, भावनामार्गे
आज्ञेन्द्रियम्,

अशैक्षमार्गे आज्ञातावीन्द्रियमिति व्यवस्थाप्यन्ते,
अन्योन्यमपेक्षमाणानि तानि नव द्रव्याणि

तत्तन्नाम लभन्ते । "नव" इति च
कलापान्तरापेक्षयैवमुक्तम् । न त्वेकस्मिन् चित्तकलापे नव

द्रव्याणि भवन्ति;
सुखसौमनस्योपेक्षेन्द्रियाणामेकतरस्यैव भावात् । यदि
हि स मार्गोऽनागम्य-

ध्यानान्तचतुर्थध्यानाकाशविज्ञानाकिञ्चन्या-
यतनभूमिक-, तत्रोपेक्षेन्द्रियमेव; न सुखसौमन-

स्येन्द्रिये । यदि प्रथमद्वितीयध्यानभूमिक-, तत्र
सौमनस्येन्द्रियमेव । यदि तृतीयध्यानभूमिक-,

तत्र सुखेन्द्रियमेव, नान्यदिति ।

अनाज्ञातमाज्ञातुं प्रवृत्त इति । अनाज्ञातं
सत्यचतुष्टयम्, आज्ञातुम् = वेदितुम्, प्रवृत्त- =

आज्ञास्यामीति प्रारब्ध- ।
तस्येन्द्रियमनाज्ञातमाज्ञास्यामीन्द्रियम् । अलुक्समास-
(पा^ सू^ ६.३.१४) ।

आख्यातप्रतिरूपकश्चायम् `आज्ञास्यामिऽ इति शब्द- ।
भावनामार्गे नास्त्यपूर्व-

माज्ञेयम्, तदेव तु सत्यचतुष्टयमाजानाति ।
शेषानुशयप्रहाणार्थे भावनाहेयक्लेशप्रहाणार्थम्
।

तस्याज्ञस्य पुद्गलस्येन्द्रियम् आज्ञेन्द्रियम् ।
आज्ञमेवेन्द्रियमिति वा । अशैक्षमार्गे
त्वाज्ञातमित्यवगम

आज्ञाताव इति । अर्थकथनमात्रमेतत् ।
शब्दविग्रहस्त्वेवं कर्तव्य--आज्ञातमित्याव-

आज्ञाताव- । अवतेर्घञि रूपमेतद् आव इति, सोऽस्यास्तीति
मत्वर्थीय आज्ञातावी । आज्ञात-

मवितुं शीलमस्येति वेति ताच्छीलिको णिनि- ।
तथाभूतस्येन्द्रियमिति । तथाभूतस्य पुद्गल-

स्येन्द्रियम्, आज्ञाताविन इत्यर्थ- ॥ "अमलं त्रयम्" इति ।
अमलमेव त्रयमित्यवधार्यते । ननु
चायमनास्रवसास्रवप्रकारभेद

उक्तो धातुनिर्देशे-"अनास्रवा मार्गसत्यम्" (अभि^ को^ १.५)
इति, तथा "सास्रवानास्रवा

एते त्रय-, शेषास्तु सास्रवा-" (अभि^ को^ १.३१)
इत्यादिवचनात् ? सत्यमुक्तोऽयमेवमादि-

प्रकारभेद-, स तु सामान्यरूपेणोक्त-, न भेदरूपेण ।
अत- शिष्यसुखप्रतिपत्त्यर्थमय-

मेवमादिप्रकारभेद- प्रतिपदरूपेण पुनरभिधीयत
इत्येवमवगन्तव्यम् ।

@११८

द्विधा नव ॥९॥

मन-सुखसौमनस्यापेक्षा- श्रद्धादीनि च पञ्च एतानि
नवेन्द्रियाणि सास्रवाणि,

अनास्रवाण्यपि । अनास्रवाण्येव श्रद्धादीनि-इत्येके ।
उक्तं हि भगवता-"यस्येमानि

पञ्चेन्द्रियाणि सर्वेण सर्वाणि न सन्ति तमहं बाह्यं
पृथग्जनपक्षावस्थितं वदामि"

( ) इति । नेदं ज्ञापकम्; तेषामनास्रवत्वमधिकृत्य
वचनात् । तथा ह्यर्यपुद्गल-

व्यवस्थानं कृत्वा `यस्येमानिऽ इत्याह ।

पृथग्जनो वा
द्विविध--आभ्यन्तरकश्चासमुच्छिन्नकुशलमूल-,
बाह्यकश्च

समुच्छिन्नकुशलमूल- । तमधिकृत्याह-"बाह्यं
पृथग्जनपक्षावस्थितं वदामि" इति ।

उक्तं च सूत्रे-"सन्ति च सत्त्वा लोके जाता लोके
वृद्धास्तीक्ष्णेन्द्रिया अपि

-------------------

"द्विधा नव" इति न सूत्रयितव्यम्;
एकान्तानास्रवसास्रवनिर्धारणादेव द्विधा नवेति

सिद्धे- ? यदि ह्येतानि नवैकान्तेनानास्रवाणि स्यु-,
एकान्तानास्रवेष्वाज्ञास्यामीन्द्रियादिषु

पठ्येरन्; तथैकान्तसास्रवाणि स्यु-, एकान्तसास्रवेषु
रूपीन्द्रियजीवितदु-खदौर्मनस्येषु पठ्येरन्;

न चैवम्, अतो नव द्विधेति सिद्धम् ? अस्त्येतदेवम्,
मतान्तरनिवृत्त्यर्थं तु पुनरिदमुच्यते-

"नव द्विधा" इति । द्विधैव नव नानास्रवाणि, यथैके
कथयन्ति, तत्सिद्धये चागममानयन्ति-

यस्येमानीति । विस्तर--सर्वेण सर्वाणि न सन्तीति ।
सर्वेण प्रकारेण मृदुमध्याधिमात्रभेदेन ।

सर्वाणीति पञ्चापि न सन्तीत्यर्थ- ।
पृथग्जनपक्षावस्थितं वदामीति वचनात् ।
अर्थादेतदुक्तं

भवति-यस्येमानि सन्ति स आर्य इति । नेदं ज्ञापकं
तेषामनास्रवत्वमधिकृत्येत्याचार्य- ।

तथा हि आर्यपुद्गलव्यवस्थानं कृत्वा यस्येमानीत्याहेति
। कथं ? "पञ्चेमानि, भिक्षव-,

इन्द्रियाणि । कतमानि पञ्च ? श्रद्धेन्द्रियं यावत्
प्रज्ञेन्द्रियम् । एषां पञ्चानामिन्द्रियाणां
तीक्ष्णत्वात्

परिपूर्णत्वादर्हन् भवति ।
ततस्तनुतरैर्मृदुतरैरनागामी भवति ।
ततस्तनुतरैर्मृदुतरै- सकृदागामी ।

ततस्तनुतरैर्मृदुतरै- स्रोत आपन्न- । ततोऽपि
तनुतरैर्मृदुतरैर्धर्मानुसारी ।
ततस्तनुतरैर्मृदुतरै-

श्रद्धानुसारी । इति हि, भिक्षव-, इन्द्रियपारमितां
प्रतीत्य फलपारमिता प्रज्ञायते । फलपारमितां

प्रतीत्य पुद्गलपारमिता प्रज्ञायते । यस्येमानि
पञ्चेन्द्रियाणि सर्वेण सर्वाणि न सन्तीति तमहं

बाह्यं पृथग्जनपक्षावस्थितं वदामि" ( ) इति ।
तदेवमार्यपुद्गलव्यवस्थानं कृत्वा `यस्येमानिऽ

इत्याह भगवानिति ।

पृथग्जनो वा द्विविध इति । आभ्यन्तरकश्च, बाह्यकश्च ।
असमुच्छिन्नकुशलमूल

आभ्यन्तरक-; बौद्धसङ्गृहीतत्वात् ।
समुच्छिन्नकुशलमूलस्तु बाह्यक-; तद्विपर्ययात् । अत एव

च `बाह्यम्ऽ इति विशेषणम् । इतरथा हि
`पृथग्जनपक्षावस्थितं वदामिऽ इत्येवावक्ष्यत् ।

उक्तं च सूत्र इति । "अथ

भगवतोऽभिचाराभिसम्बुद्धस्यैम्बुद्धस्यैतदभवत्-
`अधिगतो

मे धर्मो गम्भीरो गम्भीरावभासो दुर्दर्शो
दुरवबोधोऽतर्क्योऽतर्कावचर-, सूक्ष्मो निपुण- पण्डित-

वेदनीय-, तं चाहं परेषामावेदयम् । तं च परे न
विजानीयु- । स मम स्याद् विघात-, स्यात्

क्लमथ-, स्याच्चेतसोऽनुदय- । यं न्वहमेकाकी अरण्ये
प्रवणे दृष्टधर्मसुखविहारतायोगमनुयुक्तो

विहरेयम् ।ऽ अथ ब्रह्मण- सहापतेर्ब्रह्मलोके स्थितस्यैतद्
अभवत्-`नश्यति बतायं लोक-,

@११९

मध्येन्द्रिया अपि मृद्विन्द्रिया अपि इत्यप्रवर्त्तित एव
धर्मचक्रे ।" तस्मात् सन्त्येव

सास्रवाणि श्रद्धादीनि ।

पुनश्चोक्तम्-"यावच्चाहमेषां पञ्चानामिन्द्रियाणां
समुदयं चास्तङ्गमं च स्वादं

चादीनवं च निस्सरणं च यथाभूतं
नाध्यज्ञासिषं न तावदहस्मात् सदेवकाल्लोकाद्"

( ) इति विस्तर- । न चानास्रवाणामेष परीक्षाप्रकार-
॥९॥

कतीन्द्रियाणि विपाक- ? कति न विपाक- ? एकान्तेन तावत्-

विपाको जीवितं,

अथ यदर्हन् भिक्षुरायु-संस्कारान् स्थापयति
तज्जीवितेन्द्रियं विपाक- ? शास्त्रे

(ज्ञा^ प्र^ १२, १४) उक्तम्-"कथमायु-संस्कारान् स्थापयति
? अर्हन् भिक्षु-

ऋद्धिमांश्चेतोवशित्वं प्राप्त- सङ्घाय वा पुद्गलाय
वा पात्रं वा चीवरं वा अन्यतमान्यतमं

-------------------

प्रणश्यति बातायं लोक-, यत्रेदानीं कदाचित् कर्हिचित्
तथागता अर्हन्त- सम्यक्सम्बुद्धा-

लोक उत्पद्यन्ते, तद्यथोदुम्बरपुष्पम् ! तस्य चाद्य
भगवतोऽल्पोत्सुकविहारितायां चित्तं क्रामति

न धर्मदेशनायाम्, यं न्वहं गत्वा अध्येषयेयम् ।ऽ अथ
ब्रह्मा सहापतिस्तद्यथा बलवान् पुरुष-

सम्मिञ्जितं बाहुं प्रसारयेत्, प्रसारितं वा
सम्मिञ्जयेत्, एवमेव ब्रह्मा सहापतिर्ब्रह्मलोकेऽन्तर्हितो

भगवत- पुरस्तात् प्रत्यस्थात् । अथ ब्रह्मा तस्यां
वेलायां गाथामभाषत-

`प्रादुर्बभूव मगधेषु पूर्वं धर्मो ह्यशुद्ध-
समलानुबद्ध- ।

अपावृणीष्व अमृतस्य द्वारं वदस्व धर्म विरजं
निरङ्गणम् ॥ऽ

अथ भगवानस्यां वेलायाम् इमे गाथे अभाषत-

`कृच्छ्रेण मे अधिगतो ब्रह्मन् खिलां प्रविदाल्य,

भवरागपरीतैश्च नायं धर्म- सुसम्बोध- ।

प्रतिस्रोतोपमं मार्गं गम्भीरमतिदुर्दृशम्,

न द्रक्ष्यन्ति रागरक्तास्तम-स्कन्धेन चावृता- ॥ऽ

ब्रह्मावोचत्-`सन्ति, भदन्त, सत्त्वा लोके जाता लोके
वृद्धास्तीक्ष्णेन्द्रिया अपि

मध्येन्द्रिया अपि मृद्विन्द्रिया अपि इत्यप्रवर्तित एव
स्वधर्मचक्रेऽ (म^ व^ १.५. ७-८)

इति । विस्तर--इन्द्रियाणि श्रद्धादीनि, यस्ते भव्या उक्ता-
। यस्माद् "अप्रवर्त्तितेऽपि धर्मचक्रे

सन्ति तीक्ष्णेन्द्रिया-" इत्याद्युक्तम्, तस्मात् सन्त्येव
सास्रवाणि श्रद्धादीनीति । सदेवकाल्लोका-

दिति । विस्तर--"न तावदहं अस्मात् सदेवकाल्लोकात्
समारकात् सब्रह्मकात् सश्रमण-

ब्राह्मणिकाया- प्रजाया- सदेवमानुषाया मुक्तो नि-सृतो
विसंयुक्तो विपर्यासापगतेन चेतसा

बहुलं व्यवाहार्षम्" इति विस्तरवचनम् । न
चानास्रवाणामेष परीक्षाप्रकार इति । न

ह्यनास्रवाणामास्वाद आदीनवो नि-सरणं वा युज्यते
॥९॥

अर्हन्निति । नानागामी; क्लेशविमुक्तसन्तानत्वात् ।
ऋद्धिमानिति । प्राप्ताभिज्ञ- ।

@१२०

वा श्रामणकं जीवितपरिष्कारं वा दत्त्वा तत्
प्रणिधाय प्रान्तकोटिकं चतुर्थं ध्यानं

समापद्यते । स तस्मात् व्युत्थाय चित्तमुत्पादयति वाचं
च भाषते-`यन्मे भोगविपाकं

कर्म तदायुर्विपाकं भवतुऽ इति तस्य यद् भोगविपाकं
तदायुर्विपाकं भवति ।

येषां पुनरयमभिप्राय--विपाकोच्छेष विपच्यत इति । त
आहु--"पूर्वजाति-

कृतस्य कर्मणो विपाकोच्छेषम् । स भावनाबलेनाकृष्य
प्रतिसंवेदयते" ( )

इति । कथमायु-संस्कारानुत्सृजति ? तथैव दानं
दत्त्वा प्रणिधाय प्रान्तकोटिकं चतुर्थं

ध्यानं समापद्यते-`यन्मे आयुर्विपाकं तद् भोगविपाकं
भवतुऽ इति । तस्य तथा

भवति ।

भदन्तघोषकस्त्वाह-"तस्मिन्नेव आश्रये रूपावचराणि
महाभूतानि ध्यान-

बलेन सम्मुखीकरोत्यायुषोऽनुकूलानि वैरोधिकानि च ।
एवमायु-संस्कारान् स्थापयति,

एवमुत्सृजति" ( ) इति ।

एवं तु भवितव्यम्-समाधिप्रभाव एव स तेषां तादृशो
येन पूर्वकर्मजं

स्थितिकालावेधमिन्द्रियमहाभूतानां व्यावर्त्तयन्ति,
अपूर्वं च समाधिजमावेधमाक्षिपन्ति ।

तस्मान्न तज्जीवितेन्द्रियं विपाकम्, ततोऽन्यत् तु विपाक- ॥

प्रश्नात् प्रश्नान्तरमुपजायते-
किमर्थमायु-संस्कारानधितिष्ठन्ति ? परहितार्थम्,

शासनस्थित्यर्थं च । ते ह्यात्मन- क्षीणमायु-
पश्यन्ति, न च तत्रान्यं शक्तं पश्यन्ति ।

-------------------

चेतोवशित्वं प्राप्त इति असमयविमुक्त- ।
जीवितपरिष्कारमिति । जीविताय परिष्कार-,

तदनुगुणत्वात् । दत्त्वा तत्प्रणिधायेति । तदायु-
प्रणिधाय चेतसि कृत्वेत्यर्थ- । कथम् ? इत्याह-

यन्मे भोगविपाकं कर्म तदायुर्विपाकं भवतु इति ।

प्रान्तकोटिकमिति । "वृद्धिकाष्ठागतम्" (अभि^ को^ ७.४१)
इति लक्षणमस्य

वक्ष्यते । चित्तमुत्पादयति, वाचं च भाषते इति ।
चित्तवाचावपि तत्सिद्धये कुर्यात् ।

नैककारणसाध्यं हि कार्यम्, तदनेन विपाक एव
जीवितेन्द्रियमिति दर्शयति । यन्मे भोगविपाकं

कर्म तदायुर्विपाकदायि भवित्वति । ध्यानभावनाबलं
तु तस्या आकर्षकमिति ।

विपाकोच्छेषं विपच्यत इति ।
अकालमरणेनापरिसमाप्तफलस्य त्यक्तस्य जन्मान्त-

कर्मणो भावनाबलेन विपाकोच्छेषमाकृष्य
प्रतिसंवेदयते । तेषां तादृश इति तेषाम् = योगिनाम् ।

पूर्वकर्मजे स्थितिकालावेधमिति । पूर्वस्मिन् जन्मनि कर्म
पूर्वकर्म, ततो जात-

पूर्वकर्मज-, स्थितिरिन्द्रयं महाभूतानां प्रवाह-,
स्थिते- काल- स्थितिकाल-, तस्यावेध- आक्षेप- ।

स्थितिकाला-वेधस्तावत्
संस्कारक्षणानुबन्धसामर्थ्यमाक्षेप-, तेन ह्यसौ
स्थितिकाल

आविध्यते । तं पूर्वकर्मजं
स्थितिकालावेधमिन्द्रियमहाभूतानां व्यावर्तयन्ति
योगिन-, अपूर्वं

च समाधिजमागन्तुकमाक्षिपन्ति ।

प्रश्नात् प्रश्नान्तरमुपजायत इति । `अथ यदर्हन्
भिक्षुरायु-संस्कारान् स्थापयति

तज्जीवितेन्द्रियं कस्य विपाक-ऽ इत्यस्मात् प्रश्नात्
किमर्थमायु-संस्कारानधितिष्ठन्तीति

@१२१

अथ किमर्थमुत्सृजन्ति ? अल्पं च परहितं जीविते
पश्यन्ति रोगादिभूतं

चात्मभवम् । यथोक्तम्-

"सुचीर्णे ब्रह्मचर्येऽस्मिन् मार्गे चैव सुभाविते ।

तुष्ट आयु-क्षयात् भवति रोगस्यापगमे यथा ॥" इति ।

अथैतदायु-संस्काराणां स्थापनार्थमुत्सर्जनं वा
क्व कस्य च वेदितव्यम् ?

मनुष्येष्वेव त्रिषु द्वीपेषु
स्त्रीपुरुषयोरसमयविमुक्तस्यार्हत-
प्रान्तकोटिकध्यानलाभिन- ।

तस्य हि समाधौ च वशित्वम् । क्लेशैश्चानुपस्तब्धा
सन्तति- । सूत्र उक्तम्-"भगवान्

जीवितसंस्कारानधिष्ठायायु-संस्कारानुत्सृष्टवान्
।"

तेषां को विशेष- ? न कश्चिदित्येके । तथा
ह्युक्तम्-"जीवितेन्द्रियं कतमत् ?

त्रैधातुकमायु- (मू^ शा^ ) इति ।

पूर्वकर्मफलमायुसंस्कारा-, प्रत्युत्पन्नकर्मफलं
जीवितसंस्कारा इत्यपरे ।

यैर्वा निकायसभागस्थितिस्त आयु-संस्कारा- । यैस्तु
कालान्तरं जीवति ते

जीवितसंस्कारा इति ।

बहुवचनं बहूनामायुर्जीवितसंस्काराणाम्
उत्सर्जनाधिष्ठात् । न ह्येकस्य

क्षणस्योत्सर्जनमधिष्ठानं चास्ति । न च
कालान्तरस्थावरमेकमायुर्द्रव्यं न भवतीति

द्योतनार्थमित्येके ।

बहुष्वेव संस्कारेष्वायुराख्या । नैकमायुर्नाम
द्रव्यमस्ति; अन्यथा हि नैव

संस्कारग्रहणमकरिष्यदित्यपरे ।

-------------------

प्रश्नान्तरम् । परहितार्थे शासनस्थित्यर्थं चेति ।
परहितार्थमेव बुद्धा- भगवन्त-, शासन-

स्थित्यर्थमेव श्रावका- । रोगादिभूतं चात्मभावमिति ।
रोगगण्डशल्यादिभूतम्, त्रिदु-खतायोगात् ।

क्व कस्य चेति । `क्वऽ इत्यस्य प्रश्नविसर्जनम्-मनुष्येष्वेव
त्रिषु द्वीपेष्विति । `कस्यऽ

इत्यस्य विसर्जनम्-स्त्रीपुरुषयोरसमयविमुक्तस्यार्हत-
प्रान्तकोटिध्यानलाभिन इति । तस्य

हीति । विस्तर--समाधौ च वशित्वं
प्रान्तकोटिकध्यानलाभिन-; तीक्ष्णेन्द्रियत्वात् ।

क्लेशैश्चानुपस्तब्धा सन्तति-; निरवशेषक्लेशप्रहाणात्
। दृष्टिप्राप्तस्य यद्यपि समाधौ वशित्वमस्ति,

न तु तस्य क्लेशैरनुपस्तब्धा सन्तति- । समयविमुक्तस्य
यद्यपि क्लेशैरनुपस्तब्धा सन्तति-, न

तु समाधौ वशित्वम् । असमयविमुक्तस्य तूभयमस्ति ।
बहुवचनमिति । जीवितसंस्कारानिति यद्वचनं तद्
बहुवचनम् । कस्माद् ? इत्याह-

बहूनामिति । विस्तर--बहूनां सन्तानवर्तिनां
जीवितसंस्काराणामुत्सर्जनाधिष्ठानात् । न ह्येकस्य

क्षणस्य उत्सर्जने अधिष्ठाने वा प्रयोजनमस्ति;
प्रवाहेण परकार्याभिनिष्पादनात् । एकस्य च

क्षणस्यापीडाकरत्वात् । न च कालान्तरस्थावरमिति ।
कालान्तरस्थानशीलं कालान्तर-

स्थावरम् = अक्षणिकम् । तच्चैतद् आयुर्द्रव्यं न भवतीति
द्योतनार्थं बहुवचनमित्येके ।

बहुष्वेव संस्कारेष्विति । सौत्रान्तिकानामयं पक्ष- ।
एकस्मिन्नपि क्षणे बहवस्ते

@१२२

किमर्थं पुनर्भगवता आयु-संस्कारा उत्सृष्टाश्च,
अधिष्ठिताश्च ? मरणवशित्व-

ज्ञापनार्थमुत्सृष्टा-,
जीवितवशित्वज्ञापनार्थमधिष्ठिता--त्रैमास्यमेव
नोर्ध्वम्; विनेयकार्या-

भावात् । यच्चापि तत् प्रतिज्ञातम्-"एवम्भावितैरहं
चतुर्भिरृद्धिपादैराकाङ्क्षन् कल्पमपि

तिष्ठेयम्, कल्पावशेषमपि" ( ) इति, तस्यापि
सम्पादनार्थम् ।

स्कन्धमरणमारयोर्निर्जयार्थमिति वैभाषिका- ।
बोधिमूले क्लेशदेवपुत्रमारौ

निर्जिताविति ।

निष्ठितमानुषङ्गिकम् ॥

प्रकृतमेवारभ्यते-

द्वेधा द्वादश,

कतमानि द्वादश ?

अन्त्याष्टकादृते ।

दौर्मनस्याच्च,

अन्त्यमष्टकं श्रद्धादीनि दौर्मनस्यं च वर्जयित्वा ।

-------------------

संस्कारा-, येष्वायुरिति प्रज्ञप्ति- । नैकमायुर्नाम
द्रव्यमस्ति । ते च संस्कारा- पञ्चस्कन्धस्वभावा-,

चतु-स्कन्धस्वभावा वा द्रष्टव्या- । अन्यथा हि नैव
संस्कारग्रहणमकरिष्यत् । एवं तु वक्तव्यम-

भविष्यत्-`भगवान्
जीवितान्यधिष्ठायायूंष्युत्सृष्टवान्ऽ इति ।

मरणवशित्वज्ञापनार्थ मिति । मरणे वशित्वमस्तीति ।
त्रैमास्यमेव नोध्वमिति । त्रयो

मासा- समाहृतास्त्रिमासम्, त्रिमासमेव त्रैमास्यम् । अत्र
"कालाध्वनोरत्यन्तसंयोगे" (पा^

सू^ २.३३५) इति द्वितीया भवति । नोर्ध्वं त्रैमास्याद्;
विनेयकार्याभावात् सुभद्रावसानत्वात्

बुद्धकार्यस्य । तस्यापि सम्पादनाथमिति ।
प्रतिज्ञातसम्पादनार्थम् । अन्यथा वचनमात्रं स्यादिति
।

कल्पावशेष- । कल्प एक- सकल-, कल्पाधिक- कल्प-
सातिरेक इत्यर्थ- ।

स्कन्धमरणमारयोरिति । चत्वारो मारा--देवपुत्रमार-,
क्लेशमार-, स्कन्धमार-,

मरणमारश्चेति । तत्र प्रथमे यामे देवपुत्रमारो
निर्जित- । द्वितीये यामे दिव्येन चक्षुषा लोकं

व्यवलोक्य तृतीये यामे क्लेशमारो निर्जित- । वैशाल्यां
तु त्रैमास्यं जीवितसंस्कारानधिष्ठाय

आयु-संस्कारानुत्सृष्टवान् ।
स्कन्धमारनिर्जयार्थमुत्सृष्टा- स्कन्धा-,
तेषूत्सृष्टेषु मर्तव्यं स्यात् ।

अतो मरणमारनिर्जयार्थमधिष्ठिता इति वैभाषिका- ।
निष्ठितमानुषङ्गिकं यत् प्रश्नात् प्रश्नान्तरमुपजातम्
॥

"द्वेधा द्वादश" इति । द्वेधैव द्वादश एवेत्यवधार्यते
। ऋते अन्त्यादष्टकाच्छ्रद्धादिकादा-

ज्ञातावीपर्यन्ताद् ।

"दौर्मनस्याच्च" । जीवतेन्द्रियादेकान्तविपाकादन्यानि
द्वादशेन्द्रियाणि विपाकश्च,

अविपाकश्च । तत्र चक्षुरादीनि पुरुषेन्द्रियावसानानि
सप्त स्वप्राद्यभिनिर्वृत्तानि औपचयिकान्य-

विपाक- । मनोदु-खसुखमिति विस्तर- । यानि मन आदीनि
कुशलक्लिष्टानि तान्यविपाक- ।

यानि च यथायोगमैर्यापथिक-शैल्पस्थानिक-
नैर्माणिकस्वभावानि अव्याकृतानि, तान्य-

@१२३

जीवितेन्द्रियादन्यानि द्वादश द्विविधानि
इन्द्रियाणि-विपाकश्चाविपाकश्च । तत्र

चक्षुरादीनि सप्तौपचयिकानि अविपाक-, शेषाणि विपाक-
। मनोदु-खसुख-

सौमनस्योपेक्षेन्द्रियाणि कुशलक्लिष्टानि, तान्यविपाक- ।
ऐर्यापथिकशैल्पस्थानिक-

नैर्माणिकानि च यथायोगम् । शेषाणि विपाक- ।
जीवितेन्द्रियं चक्षुरादीनि द्वादश

हित्वा शेषाण्यविपाक इति सिद्धम् ।

यदि दौर्मनस्येन्द्रियं न विपाक इति, सूत्रं कथं
नीयते-"त्रीणि कार्याणि-

सौमनस्यवेदनीयं कर्म, दौर्मनस्यवेदनीयं कर्म,
उपेक्षावेदनीयं कर्म" इति ? सम्प्रयोग-

वेदनीयतामधिकृत्योक्तम् । दौर्मनस्येन सम्प्रयुक्तं कर्म
दौर्मनस्यवेदनीयम्, यथा-

सुखसम्प्रयुक्त- स्पर्श- सुखवेदनीय- ।
सौमनस्योपेक्षावेदनीये अपि तर्हि कर्मणी एवं
भविष्यत- ? यथेच्छसि तथाऽस्तु ।

सम्प्रयोगेऽपि न दोष-, विपाकेऽपि न दोष- । अगत्या
ह्येतदेवं गम्येत ।

का पुनरत्र युक्ति--दौर्मनस्यं न विपाक इति ?
दौर्मनस्यं हि परिकल्पविशेषै-

रुत्पाद्यते च, व्युत्पाद्यते च, व्युपशाम्यते च । न चैवं
विपाक- । सौमनस्यमप्येवं न

-------------------

विपाक- । यथायोगमिति विशेषणमैर्यापथिकादीनां
मानसत्वेन दु-खेन्द्रियासम्भवात् सुख-

सौमनस्ययोश्च क्वचिदसम्भवात् । तत्र
कामधातावैर्यापथिकं मन इन्द्रियं तत्सम्प्रयुक्ते च

सौमनस्योपेक्षेन्द्रिये अविपाक- । रूपधातावैर्यापथिकं
मन इन्द्रियमविपाक-, वेदनेन्द्रियं च

तत्सम्प्रयुक्ते यथाभूमि । नैर्माणिकं पञ्चभूमिकम्,
तत्र चोपेक्षेन्द्रियमेवाविपाक- । "ऐर्यापथि-

कशैल्पस्थानिकनैर्माणिकानि नित्यमुपेक्षेन्द्रियेण
सम्प्रयुक्तानि" इति भदन्तानन्तवर्मा । शेषाणि

विपाक इति ।
कुशलक्लिष्टैर्यापथिकशैल्पस्थानिकनैर्मा-
णिकस्वभावेभ्योऽन्यानि मन इन्द्रियादीनि

विपाकजानि विपाक- । शेषाण्यविपाक इति सिद्धमिति ।
जीवितेन्द्रियं द्वादश चक्षुरादीनि

हित्वा तदवधारणादेव शेषाण्यविपाक इति सिद्धम् ।
कतमानि पुनस्तानि ? दौर्मनस्येन्द्रियं न

विपाक-; कुशलाकुशलत्वात् । तथा हि वक्ष्यति-"तत्त्वेकं
सविपाकम्" इति । श्रद्धादीन्यष्टकं

कुशलमित्यविपाक-; "विपाकोऽव्याकृतो धर्म- सत्त्वाख्य-"
(अभि^ २.५७) इति

विपाकलक्षणाभावात् ।

यदि दौर्मनस्येन्द्रियं न विपाक इति । अनेनागमविरोधं
दर्शयति । सम्प्रयोगवेदनीयता-

मधिकृत्येति । वेदनीयं वेदना, दौर्मनस्यं
वेदनीयमस्मिन्निति दौर्मनस्यवेदनीयं कर्म । सौमनस्यो-

पेक्षावेदनीये अपीति । सम्प्रयोगमात्रवचनाद्
दौर्मनस्यवत् सौमनस्योपेक्षे अपि न विपाक-

प्राप्नुत इति परस्याभिप्राय- । सम्प्रयोगेऽपि न दोषो
विपाकेऽपीति । सौमनस्यं वेदनीयमस्मिन्

सौमनस्यवेदनीयं कर्म । तथा सौमनस्यं विपाकत्वेन
वेदनीयमस्य सौमनस्यवेदनीयं कर्मेति ।

अगत्या ह्येतदेव गम्येत इति । यदि दौर्मनस्ये युक्त्या
परिच्छिन्नं न विपाक इति, तत

एवमगत्याऽऽख्यायेत- सम्प्रयोगवेदनीयतामधिकृत्योक्तमिति
।

तेनाह-का पुनरत्र युक्तिर्दौर्मनस्यं न विपाक इति । अथ
वा अगत्या ह्येतदेवं गम्येत-

@१२४

स्याद् विपाक- । यदि तर्हि दौर्मनस्यं विपाक- स्याद्,
आनन्तर्यकारिणां तन्निमित्तं

दौर्मनस्योत्पादात्तत्कर्म विपाकं स्यात् । सौमनस्यमप्येवम्
। यदि सौमनस्यं विपाक-

स्यात्, पुण्यकारिणां तन्निमित्तं सौमनस्योत्पादात्
तत्कर्म विपक्वं स्यात् । वीतरागादीनां

तर्हि दौर्मनस्यासम्भवात् । न चैवं विपाक- ।
सौमनस्यमप्येषामव्याकृतं कीदृशं विपाक-

स्यात् ? यादृशं तादृशमस्तु । सति तु सम्भवे
सौमनस्यस्यास्ति विपाकावकाश-, न

दौर्मनस्यस्य । सर्वथाऽप्यसमुदाचारादिति नास्त्येवं
दौर्मनस्यं विपाक इति वैभाषिका- ।

तत्र जीवितेन्द्रियाष्टमानि सुगतौ कुशलस्य विपाक-,
दुर्गतावकुशलस्य ।

मन इन्द्रियमुभयोरुभयस्य । सुखसौमनस्योपेक्षेन्द्रियाणि
कुशलस्य । दु-खेन्द्रियम-

कुशलस्य । सुगतावुभयव्यञ्जनस्याकुशलेन
तत्स्थानप्रतिलम्भ- । न त्विन्द्रियस्य

कुशलाक्षेपात् ।

गतमेतद् ॥

इदं नु वक्तव्यम्-कतीन्द्रियाणि सविपाकानि ?
कत्यविपाकानि ? यदेतत्

दौर्मनस्यमनन्तरोक्तम्

-------------------

क्वचित् सम्प्रयोगवेदनीयता, क्वचित् विपाकवेदनीयतेति ।
ब्रूयास्त्वं सर्वत्रैव तर्हि सम्प्रयोग-

वेदनीयतेति । अत एतदन्तराभिप्रायमभिसमीक्ष्याह-का
पुनरत्र युक्ति--दौर्मनस्यं न विपाक

इति ? दौर्मनस्यं हीति । अनिष्टचिन्तनादिकै-
परिकल्पविशेषैरुत्पाद्यते च, व्युत्पाद्यते च,

व्युपशाम्यते च । सौनस्यमप्येवमिति ।
परिकल्पविशेषैरिष्टचिन्तनादिभिरुत्पाद्यते च,
व्युपशाम्यते

च । वीतरागादीनां तर्हीति । यस्माद् वीतरागादीनां
दौर्मनस्यं व्यावर्तते । न हि चक्षुरादिको

विपाकभूतो वीतरागादीनां व्यावर्तते, दौर्मनस्यं तु
व्यावर्तते । वचनाद् दौर्मनस्येन कामवीतरागो-

ऽसमन्वागत इति । सूत्रेऽप्युक्तम्-"अवीतरागस्य द्विशल्या
वेदनोक्ता-कायिकं दु-खं

प्रतिसंवेदयते, चैतसिकं च दौर्मनस्यम्" इति वचनाद्
वीतरागस्य च एकशल्या कायिकमेव

दु-खं प्रतिसंवेदयत इति । सौमनस्यमप्येषामिति ।
विस्तर--वीतरागाणामव्याकृतं विपाकरूपं

सौमनस्यं कीदृशं स्यात् ! समापत्तिसङ्गृहीतं
तेषां सौमनस्यं सम्भवति, तच्च कुशलत्वान्न

विपाक-, अतो वक्तव्यम्-कीदृशं तेषां सौमनस्यं
विपाक इति । यादृशं तादृशमस्त्विति ।

अपरिच्छिद्यमानमपि तदस्त्येवेति दर्शयति-तस्यास्ति
विपाकावकाशो न दौर्मनस्यस्य ।

सर्वथाप्यसमुदाचारात् समापत्त्यवस्थायामपि,
असमापत्त्यवस्थायामपीति । अतो न विपाक इति सिद्धम् ।

मन इन्द्रियमुभयोरुभयस्येति । उभयो- = सुगतिदुर्गत्यो- ।
उभयस्य = कुशलाकुशलस्य ।

विपाक इत्यधिकार- । इदमुत्सृष्टम्-जीवितेन्द्रियाष्टमानि
सुगतौ कुशलस्य विपाक इति,

तत्र कथमुभयव्यञ्जनमासाधुसम्मतं कुशलस्य
विपाक- ? इत्याह-सुगतावुभयव्यञ्जनस्या-

कुशलेन तत्स्थानप्रतिलम्भ इति । स्थानमस्य भ्रष्टम्,
अतोऽस्याकुशलेन प्रतिलम्भो विप्रयुक्तो

धर्म- । उभयं तु व्यञ्जनं कुशलस्यैव विपाक
इत्यभिप्राय- ।

@१२५

तत्त्वेकं सविपाकं,

तदेकं सविपाकमेव । तुशब्द एवकारार्थो भिन्नकमश्च
वेदितव्य- । न हि

तदव्याकृतमस्ति, नाप्यनास्रवम्; असमाहितत्वात् । अतो
नास्त्यविपाकं दौर्मनस्यम् ॥

दश द्विधा ॥१०॥

सविपाकानि, अविपाकानि च ।

कतमानि दश ?

मनोऽन्यवित्तिश्रद्धादीनि,

अन्यवित्तिग्रहणात् दौर्मनस्यादन्यद् वेदितं गृह्यते ।
श्रद्धादीनि श्रद्धावीर्य-

स्मृतिसमाधिप्रज्ञा- । तत्र मन-सुखसौमनस्योपेक्षा
अकुशला- कुशला- सास्रवाश्च

सविपाका- । अनास्रवा अव्याकृताश्चाविपाका- ।
दु-खेन्द्रियं कुशलाकुशलं सविपाकम् ।

अव्याकृतमविपाकम् । श्रद्धादीनि सास्रवाणि सविपाकानि
। अनास्रवाण्यविपाकानि । अन्यदविपाकमिति सिद्धम् ॥

कति कुशलानि ? कत्यकुशलानि ? कत्यव्याकृतानि ?
एकान्तेन तावत्-

अष्टकं कुशलं,

पञ्च श्रद्धादीनि, त्रीणि चाज्ञास्यामीन्द्रियादीनि ।

-------------------

"तत्त्वेकं सविपाकम्" इति । तदेकं सविपाकमेवेत्यर्थ- ? ।
तेनाह-तुशब्द एवकारार्थो

भिन्नक्रमश्चेति । भिन्नस्थान इत्यर्थ- । `तदेकं
सविपाकं तुऽ इति हि क्रमो न भिन्न- स्यात् ।

श्लोकबन्धानुगुण्येन त्वेवमुक्तम् । न हि तदव्याकृतमिति ।
सविपाकमेवेति अवधारणे युक्तिं

दर्शयति । द्वे वस्तुनी अविपाके इष्येते-अव्याकृतम्
अनास्रवं च । अव्याकृतं हि पूतिबीजवन्न

विपाकदानाय समर्थम् । अनास्रवं तु
तृष्णानभिष्यन्दितत्वान्नालं विपाकदानाय,
अनभिष्यन्दित-

सारबीजवत् । पारिशेष्यादकुशलं वा भवेत्,
कुशलसास्रवं वा । अत- सविपाकमेव,

नास्त्यविपाकमेव, नास्त्यविपाकं दौर्मनस्यम् ।

"दश द्विधा" इति । दशैव द्विधा, द्विधैव च दश
इत्यवधारणम् । द्विधेति सविपाका-

विपाकानि ॥१०॥

"मनोऽन्यवित्तिश्रद्धादीनि" इति । मनश्च अन्यवित्तयश्च
श्रद्धादीनि चेति । वित्ति- =

वेदना । अन्यग्रहणेन दौर्मनस्यवर्जितं गृह्यते;
दौर्मनस्यस्योक्तत्वात् । श्रद्धादीनि श्रद्धावीर्यस्मृति-

समाधिप्रज्ञा- । गृह्यन्त इत्यधिकृतम् । अन्यदविपाकमिति
। यथोक्तदौर्मनस्याद्यवधारणाज्जीवितं

रूपीणि च सप्तेन्द्रियाणि, आज्ञास्यामीन्द्रियादीनि च
त्रीण्यविपाकानीति सिद्धम् । अव्या-

कृतत्वादनास्रवत्वाच्च यथाक्रमम् ।

"अष्टकं कुशलम्" इति । अष्टकं
कुशलमेवत्यवधारणम् ।

"द्विधा दौर्मनस्यम्" इति । द्विधैव दौर्मनस्यम्,
दौर्मनस्यं च द्विधेत्यवधारणम् ।

द्विधेति कुशलं च, अकुशलं च । अन्यदपि
द्वैधमस्ति-कुशलञ्च अव्याकृतं च, अकुशलं च

@१२६

द्विधा ।

दौर्मनस्यं,

कुशलं च, अकुशलं च ।

मनोऽन्या च वित्तिस्त्रेधा,

कुशलाकुशलाव्याकृतानि ।

अन्यदेकधा ॥११॥

किञ्चिदन्यत् । जीविताष्टमं । चछुरादि ।
एतदव्याकृतमेव ॥

कतमदिन्द्रियं कतमधात्वाप्तमेषामिन्द्रियाणाम् ?

कामाप्तममलं हित्वा,

कामप्रतिसंयुक्तं तावदिन्द्रियं वेदितव्यम् ।
एकान्तानास्रवमाज्ञास्यामीन्द्रियादित्रयं

हित्वा । तद्ध्यप्रतिसंयुक्तमेव ।

रूपाप्तं स्त्रीपुमिन्द्रिये ।

दु-खे च हित्वा,

`अमलं चऽ इति वर्त्तते । दु-खे इति दु-खदौर्मनस्ये । तत्र
मैथुनधर्मवैराग्यादशोभा-

करत्वाच्च रूपधातौ स्त्रीपुरुषेन्द्रिये न स्त- ।

-------------------

अव्याकृतं चेति, तत् कथमिदमवधार्यते-कुशलं च
अकुशलं चेति ? व्याख्यानतो

विशेषप्रतिपत्ति- । अथ वा-दौर्मनस्यं सविपाकमेवेति
निर्धारितम् । तस्मादिदमेव द्वैधं भवति,

नान्यद् ।

"अन्या च वित्ति-" इति । दौर्मनस्यवर्जं वेदनाचतुष्टयम्,
तस्योक्तत्वात् । "त्रेधा"

इति । कुशलाकुशलाव्याकृतानि । त्रय- प्रकारा-त्रेधा ।
"द्वित्र्योश्च धमुञ्", "एधाच्च" (पा^

सू^ ५.३.४५-४६) इति त्रेधा इत्येषा शब्दव्युत्पत्ति- ।
अलोभादिसम्प्रयुक्तानि कुशलानि,

लोभादिसम्प्रयुक्तान्यकुशलानि, अतोऽन्यान्यव्याकृतानि ।

"अन्यदेकथा" इति ।
जीविताष्टममन्यदेकधैवेत्यवधार्यते ।
अव्याकृतमेवेत्यर्थ- ।

एतदर्थं च पुनरस्य करणम्; अन्यथा ह्यकुशलमेव,
कुशलाव्याकृतमेव, अकुशलाव्याकृतमेव

वा तत् सम्भाव्यते ।
तस्मादभीप्सितैकधात्वप्रसिद्ध्यर्थं पुनरुच्यते ।
यस्यैकधातुत्वं सम्भवति

तद् भवति । किञ्च सम्भवति ? अव्याकृतत्वमिति ॥११॥

"कामाप्तममलं हित्वा" इति । अमलमेव हित्वा कामाप्तं
भवति । तद्ध्यप्रति-

सम्प्रयुक्तमेवेति । अधातुपतितमेवेत्यर्थ- ।

"रूपाप्तं स्त्रीपुमिन्द्रिये" इति । विस्तर--स्त्री च
पुमां^श्च स्त्रीपुमांसौ । "समासान्तो

विधिरनित्य-" (परि^ ८४) इति परिभाषया समासान्तो न
भवति । तयोरिन्द्रिये स्त्रीपुमिन्द्रिये ।

"दु-खे च" इति । दु-खवेदनास्वभावे इन्द्रिये
दु-खदौर्मनस्ये इत्यर्थ- । ते स्त्रीपुमिन्द्रिये

दु-खदौर्मनस्ये अमलं चेहानुर्वतमानं हित्वा । शेषं
रूपाप्तमिन्द्रियं भवति ।

@१२७

कथमिदानीं पुरुषास्त उच्यन्ते ? क्वोच्यन्ते ?
सूत्रे-"अस्थानमनवकाशो यत्

स्त्री ब्रह्मत्वं कारयिष्यति । नेदं स्थानं विद्यते यत्
पुरुष" इति । अन्य- पुरुषभावोऽस्ति

य- कामधातौ पुरुषाणां भवति । दु-खेन्द्रियं नास्ति
आश्रयस्याच्छत्वाद्, अकुशला-

भावाच्च । दौर्मनस्येन्द्रियं नास्ति,
शमथस्निग्धसन्तानत्वादाघातवस्त्वभावाच्च ।

आरूप्याप्तं सुखे चापोह्य रूपि च ॥१२॥

`स्त्रीपुमिन्द्रिये दु-खे चामलं च हित्वाऽ इति वर्त्तते ।
किमवशिष्यते ?

मनोजीवितोपेक्षेन्द्रियाणि श्रद्धादीनि च पञ्च ।
एतान्यरूप्यप्रतिसंयुक्तानि सन्ति,

नान्यानि ॥१२॥

कतीन्द्रियाणि दर्शनप्रहातव्यानि ? कति
भावनाप्रहातव्यानि ? कत्यप्रहातव्यानि ?

मनोवित्तित्रयं त्रेधा,

कतमद् वित्तित्रयम् ? सुखसौमनस्योपक्षा- ।

द्विहेया दुर्मनस्कता ।

-------------------

क्वोच्यन्ते ?-इति पृष्टे सूत्रं
दर्शयति-अस्थानमनवकाश इति । अत्र सूत्र इत्यभिप्राय-
।

अन्य-पुरुषभावोऽस्ति य- कामधातौ पुरुषाणां
भवतीति । स्तनादिसंस्थानस्वराचारान्यथात्वम् ।

दु-खेन्द्रियं नास्तीत्याश्रयस्याच्छत्वात् तदभिघातजं
नास्ति । अकुशलाभावाच्च विपाकजं नास्ति ।

दौर्मनस्येन्द्रियं नास्ति शमथस्निग्धसन्तानत्वादिति ।
यस्माच्च शमथेन समाधिना प्रतिघविगमाद्

रौक्ष्यं सन्ताने नास्ति, तस्माद् दौर्मनस्येन्द्रियं नास्ति ।
आघातवस्त्वभावाच्चेति । आघात- = कोप-,

तस्य वस्तु = विषय- आघातवस्तु । नव
चाघातवस्तूनि-अनर्थं मेऽकार्षीत्, करोति, करिष्यति

च-इत्याघातवस्तुत्रयम्; मित्रस्य मेऽनर्थमकार्षीत्, करोति
करिष्यति च इत्यपरमाघात-

वस्तुत्रयम्; अमित्रस्य मेऽर्थमकार्षीत्, करोति, करिष्यति
च-इत्यपरमाघातवस्तुत्रयमिति ।

एषां नवानामाघातवस्तूनामभावाद् विषयकृतमपि
दौर्मनस्यं नास्ति । न केवलं हेतुकृतं नास्तीति

दर्शयति । देवकृतं हि तद् यत् स्वसन्तानप्रतिघकृतम्;
प्रत्ययकृतं च तद् यत् नवाघात-

वस्तुकृतमिति ।

"सुखे चापोह्य रूपि च" इति । च-शब्देन
पूर्वोक्तमनुकृष्यते । तेनाह-स्त्रीपुमिन्द्रिये

दु-खे चामलं च हित्वेति वर्तत इति । सुखे इति
सुखवेदनास्वभावे सुखसौमनस्येन्द्रिये ।

रूपीन्द्रियं चक्षुरादि ॥१२॥

वित्तित्रयं सुखसौमनस्योपेक्षा इति । सुखेन्द्रियं यत्
तृतीयध्यानभूमिकं दर्शनहेयानुशय-

सम्प्रयुक्ते तद् दर्शनहेयम् । तत्रैव अतोऽन्यत् सास्रवम्,
पञ्चविज्ञानकायिकं च कामावचरम् ।

प्रथमध्यानभूमिकं च त्रिविज्ञानकायिकं
भावनाप्रहातव्यम् । अनास्रवं तु सुखेन्द्रियम् ।
सौमनस्यं

दर्शनहेयसम्प्रयुक्तं दर्शनहेयम् । अतोऽन्यत् सास्रवं
भावनाहेयम् । अनास्रवमहेयम् । उपेक्षेन्द्रियं

तु सर्वगमिति सुगमम् ।

"द्विहेया दुर्मनस्कता" इति । दौर्मनस्ययोगाद् दुर्मनस्क-,
तद्भावो दुर्मनस्कता,

@१२८

दौर्मनस्यं द्वाभ्यां प्रहेयं दर्शनभावनाभ्याम् ।

नव भावनया,

`हेयानिऽ इत्यधिकार- । जीविताष्टमानि चक्षुरादीनि
दु-खेन्द्रियं च भावना-

हेयान्येव ।

पञ्च त्वहेयान्यपि,

श्रद्धादीनि पञ्च भावनाहेयान्यपि, अहेयान्यपि;
सास्रवानास्रवत्वात् ।

न त्रयम् ॥१३॥

त्रयं नैव प्रहेयमाज्ञास्यामीन्द्रियादिकम्; अनास्रवत्वात्
। नहि निर्दोषं

प्रहाणार्हम् ॥१३॥

उक्त- प्रकारभेद- ॥

लाभ इदानीं वक्तव्य--

कतीन्द्रियाणि कस्मिन् धातौ विपाक- प्रथमतो लभ्यन्ते ?

कामेष्वादौ विपाकौ द्वे लभ्येते

कायेन्द्रियम्, जीवितेन्द्रियं च । ते पुन--

नोपपादुकै- ।

उपपादुकप्रतिषे धादण्डज-जरायुज-संस्वेदजैरिति
वेदितव्यम् । कस्मान्न

मन उपेक्षेन्द्रिये ? प्रतिसन्धिकाले तयोरवश्यं
क्लिष्टत्वात् ।

अथोपपादुकै- कति लभ्यन्ते ?

तै- षड् वा,

यद्यव्यञ्जना भवन्ति, यथा प्राथमकल्पिका- ।

-------------------

दौर्मनस्यमित्यर्थ- । "यस्य गुणस्य हि भावाद् द्रव्ये
शब्दनिवेश-, तदभिधाने त्वतलौ" इति

लक्षणात् । तद् दर्शनहेयसम्प्रयुक्तं दर्शनहेयम् ।
अतोऽन्यद् भावनाहेयम् । नाहेयम्;

असमाहितत्वात् ॥१३॥

"कामेष्वादौ विपाकौ द्वे लभ्येते" इति । "कामप्रधानत्वात्
कामधातु- कामा इति

निर्दिश्यते" इति वक्ष्यते । अण्डज-जरायुज-संस्वेदजै-
सत्त्वै- कामधातावादौ प्रथमतो द्वे

इन्द्रिये विपाकात्मके लभ्येते-कायेन्द्रियम्, जीवितेन्द्रियं च
। कस्मात् ? प्रतिसन्धिकाले

मन उपेक्षेन्द्रिययोरवश्यं क्लिष्टत्वात् । "उपपत्तिभव-
क्लिष्ट- सर्वक्लेशै- स्वभूमिकै-"

(अभि^ ३.३८) इति वचनात् । चक्षुरादीनां च
तस्यामवस्थायामविद्यमानत्वात् ।

"नोपपादुकै-" इत्यपवाद- । अविशेषितत्वाद्धि
उपपादुकैरपि तथैव द्वे एव

लभ्येयातामिति प्रसङ्ग- ।

किमुपपादुकैस्ते द्वे नैव लभ्येते ? लभ्येते, न तु द्वे द्वे
एव । तेनाह-"तै- षड् वा"

@१२९

कतमानि षट् ?
चक्षु-श्रोत्रघ्राणजिह्वाकायजीवितेन्द्रियाणि ।

सप्त वा,

यद्येकव्यञ्जना भवन्ति, यथा देवादिषु ।

अष्टौ वा,

यद्युभयव्यञ्जना भवन्ति ।

किं पुनरुभयव्यञ्जना अप्युपपादुका भवन्ति ?
भवन्त्यपायेषु । एवं तावत्

कामधातौ ।

अथ रूपधातावारूप्यधातौ च कथम् ? इत्याह-

षड् रूपेषु,

कामप्रधानत्वात् कामधातु- `कामा-ऽ इति निर्दिश्यते ।
रूपप्रधानत्वाद् `रूपाणिऽ

इति रूपधातुर्निर्दिश्यते । सूत्रेऽप्युक्तम्-"येऽपि ते शान्ता
विमोक्षा अतिक्रम्य

रूपाण्यारूप्या-" ( ) इति । तत्र रूपधातौ
षडिन्द्रियाणि विपाक- प्रथमतो

लभ्यन्ते । यान्येव कामधातावव्यञ्जनैरुपपादुकै- ।

एकमुत्तरे ॥१४॥ रूपधातोरारूप्यधातुरुत्तर- ।
समापत्तितश्च परत्वाद्, उपपत्तितश्च प्रधानतर-

त्वात् । तस्मिन् एकमेव जीवितेन्द्रियं विपाक- प्रथमतो
लभ्यते, नान्यत् ॥

उक्तो लाभ- ॥

------------------

इति । विस्तर--यद्यव्यञ्जना भवन्ति ।
यद्यविद्यमानस्त्रीपुरुषेन्द्रिया- । यथाप्राथमकल्पिका
इति ।

युगाद्युत्पन्ना-"प्रागासन् रूपिवत् सत्त्वा-" (अभि^ ३.९७) इति
वचनात् । कतमानि षट् ?

चक्षुरादीनि पञ्च, जीवितं च षष्ठमिति । यथा
देवादिष्विति । आदिशब्देन नारकादयोऽपि

गृह्यन्ते । अन्तराभवोपपत्तिभवप्रतिसन्ध्यवस्थायां
तानि प्रथमतो लभ्यन्ते । किं पुनरुभयव्यञ्जना

अप्युपादुका भवन्तीति । निहीना उभयव्यञ्जनोत्पत्ति-,
विशिष्टा चोपपादुका योनि-, कथमनयो-

समायोग इति चोदनाभिप्राय- । रूपप्रधानत्वाद्
रूपाणीति रूपधातुर्निर्दिश्यते । रूपप्रधानत्वादिति

रूपाणां स्वच्छत्वात्, भास्वरत्वादित्यर्थ- । अथ वा-न
कामगुणप्रधानो धातु-, किं तर्हि ?

रूपमात्रप्रधान- । नाप्यरूप्यधातुवदरूपप्रधान इति
। सूत्रेऽप्युक्तमिति । सूत्रेऽप्येवं दृष्टम्, न

मदुपज्ञमेवैतदिति दर्शयति । येऽपि ते शान्ता विमोक्षा
अतिक्रम्य रूपाण्यारूप्या- । तेऽप्यनित्या

अध्रुवा अनाश्वासिका विपरिणामधर्माण इति विस्तर- ।
अव्यञ्जनैरुपपादुकैरिति प्राथम-

कल्पिकै- । समापत्तितश्च परत्वादिति । यस्मात् पूर्वं
रूपसमापत्ति-, पश्चादारूप्यसमापत्ति-,

तस्माद् रूपधातोरुत्तर आरूप्यधातु- । उपपत्तितश्च
प्रधानतरत्वादिति । यस्माच्चोपपत्तित-

प्रधानतरो रूपधातोरारूप्यधातु-, बहूनि
कल्पसहस्राणि, तत्रातिप्रशान्तो विपाको भवति,

अतोऽप्यसावुत्तर-; न तूपपत्तिदेशत- ।
"आरूप्यधातुरस्थाने" (अभि^ ३.३) इति

वचनात् ॥१४॥

@१३०

त्याग इदानीं वक्तव्य--

कस्मिन् धातौ म्रियमाण- कतीन्द्रियाणि निरोधयतीति ?

निरोधयत्युपरमन्नारूप्ये जीवितं मन- ।

उपेक्षा चैव रूपेऽष्टौ,

रूपधातौ म्रियमाणोऽष्टौ निरोधयति-तानि च त्रीणि,
चक्षुरादीनि पञ्च ।

सर्वे ह्युपपादुका- समग्रेन्द्रिया उपपद्यन्ते, म्रियन्ते च ।

कामे दश नवाष्ट वा ॥१५॥

कामधातौ म्रियमाण उभयव्यञ्जनो दशेन्द्रियाणि
निरोधयति-तानि चाष्टौ,

स्त्रीपुरुषेन्द्रिये च । एकव्यञ्जनो नव । अव्यञ्जनोऽष्टौ ।
सकृन्मरण एष न्याय- ॥१५॥

क्रममृत्योस्तु चत्वारि,

क्रमेण तु म्रियमाणश्चत्वारीन्द्रियाणि
निरोधयति-कायजीवितमन उपेक्षेन्द्रियाणि ।

न ह्येषां पृथग्निरोध- ।

एष च न्याय- क्लिष्टाव्याकृतचित्तस्य मरणे वेदितव्य- ।

यदा तु कुशले चेतसि स्थितो म्रियते, तदा- शुभे सर्वत्र
पञ्च च ।

कुशले चेतसि म्रियमाण- सर्वत्र यथोक्तमिन्द्रियाणि
निरोधयति-श्रद्धादीनि

च पञ्चाधिकानि । एषां हि कुशले चेतस्यवश्यम्भाव- ।

-------------------

"निरोधयत्युपरमन्" इति । म्रियमाण
आरूप्यधातावेतान्येव त्रीणीन्द्रियाणि

निरोधयति । सापवादं चेदं वेदितव्यम्; "शुभे सर्वत्र
पञ्च च" (अभि^ २.१६) इति वचनात् ।

"रूपेऽष्टौ" इति । रूपधातावष्टावेतान्येव । सह
पञ्चभिश्चक्षुरादिभिर्निरोधयेत्; सकृत्

समग्रेन्द्रियमरणात् । अत एवाह-सर्वे ह्युपादुका-
समग्रेन्द्रिय उपपद्यन्ते, म्रियन्ते चेति ।

"कामे दश नवाष्ट वा" इति । उभयव्यञ्जनो
देशेन्द्रियाणि निरोधयति यदि समग्र-

पञ्चेन्द्रियो भवति । एकव्यञ्जनो नव । अव्यञ्जनोऽष्टौ ।
यदि तु विकलेन्द्रियो बधिरो वा भवति

तदा तदिन्द्रियं परिहार्यम् ॥१५॥

सापवादं चैतत् सर्वकामधातावेव वेदितव्यम् ।
तदपवादमाह-"क्रममृत्योस्तु चत्वारि"

इति । न ह्येषां पृथङ् निरोध इति । न ह्येषां
कामधातावन्योन्यं विरहय्य निरोधोऽस्तीत्यभिप्राय- ।

"शुभे सर्वत्र पञ्च च" इति । सर्वस्य पूर्वोक्तस्य
मरणविधे- "निरोधयत्युपरमन्नारूप्ये

जीविते मन-" (अभि^ २.१५) इत्येवमादेरपवाद- । त्रिविधं
हि मरणचित्तं सम्भवति-

क्लिष्टम्, अव्याकृतम्, कुशलं च । तत्र
क्लिष्टाव्याकृतचित्तस्योत्सर्गन्यायेन मरणविधिरुक्त- ।

कुशलचित्तस्य तु मरणे श्रद्धादय- पञ्चाधिका-
प्रक्षेप्तव्या- । एषां हि श्रद्धादीनां कुशले

चेतस्यवश्यम्भाव- । तेन यत्र त्रीण्युक्तानि तत्राष्टौ,
यत्राष्टौ तत्र त्रयोदश, यत्र चत्वारि तत्र

नव-इति विस्तरेण गणनीयम् । रूपारूप्यधातोर्नास्ति
क्रममरणम् ।

@१३१

एवमारूप्येष्वष्टौ निरोधयति, रूपेषु त्रयोदश-इति
विस्तरेण गणनीयम् ॥

इन्द्रियप्रकणे सर्व इन्द्रियधर्मा विचार्यन्ते-

अथ कतमच्छ्रामण्यफलं कतिभिरिन्द्रियै- प्राप्यते ?

नवाप्तिरन्त्यफलयो-,

नवभिरिन्द्रियै- प्राप्तिरन्त्यफलयो- । के पुनरन्त्ये ? स्रोत
आपत्तिफलम्, अर्हत्त्वं

च । के मध्ये ? सकृदागामिफलम्, अनागामिफलं च ।

तत्र स्रोत आपत्तिफलस्य
श्रद्धादिभिराज्ञातावीन्द्रियवर्ज्यैर्मन
उपेक्षेन्द्रियाभ्यां चेति

-------------------

इन्द्रियप्रकरणे सर्व इन्द्रियधर्मा विचार्यन्ते इति ।
इन्द्रियप्रकरणे इह क्रियमाणे सर्व

इन्द्रियधर्मा इन्द्रियावस्थाविशेषा- कारित्रविशेषा वा
विचार्यन्ते-इत्येके व्याचक्षते । अपरे

तु व्याचक्षते-इन्द्रियप्रकरणे इन्द्रियस्कन्धके सर्व
इन्द्रियाधर्मा अवस्थाविशेषा- कारित्रविशेषा

वा विचार्यन्ते । तेनेहापि ते विचार्यन्ते;
तत्प्रत्यासत्त्वादस्य शास्त्रस्येत्यभिप्राय- ।

"नवाप्तिरन्त्यफलयो-" इति । नवभिरिन्द्रियैराप्तिर्नवाप्ति-
। कस्य ? अन्त्यफलयो- । अन्ते भवे अन्त्ये, अन्त्ये फले

अन्त्यफले, तयो- । के पुनरन्त्ये ? स्रोत आपत्तिफलम्,
अर्हत्त्वफलं

च । यथा दण्डस्य द्वावन्तौ भवत-, एवं
पङ्क्त्यवस्थितानां चतुर्णां फलानां स्रोत
आपत्तिफलम्,

अर्हत्त्वफलं चान्ते भवत- ।

सकृदागामिफलमनागामिफलं च मध्ये भवत- ।
तयोरन्त्ययो- फलयोर्नवभिरेवेन्द्रियै-

प्राप्ति- । कतमैर्नवभि- ? इत्याह
श्रद्धादिभिराज्ञातावीन्द्रियवर्ज्यैर्मन
उपेक्षेन्द्रियाभ्यां चेति

नवभिरिति ।

तत्रैवमभिसमयक्रम--दु-खे धर्मज्ञानक्षान्ति-, दु-खे
धर्मज्ञानम्; दु-खेऽन्वयज्ञान-

क्षान्ति-, दु-खेऽन्वयज्ञानम्; समुदये
धर्मज्ञानक्षान्ति-, समुदये धर्मज्ञानम्;
समुदयेऽन्वयज्ञान-

क्षान्ति-, समुदयेऽन्वयज्ञानम्; निरोधे
धर्मज्ञानक्षान्ति-, निरोधे धर्मज्ञानम्;
निरोधेऽन्वयज्ञान-

क्षान्ति-, निरोधेऽन्वयज्ञानम्; मार्गे धर्मज्ञानक्षान्ति-
मार्गे धर्मज्ञानम्; मार्गेऽन्वयज्ञानक्षान्ति-,

मार्गेऽन्वयज्ञानम्-इति षोडश क्षणा अभिसमय
इत्युच्यन्ते । तत्र दु-खे धर्मज्ञानक्षान्ति-

र्यावन्मार्गेऽन्वयज्ञानक्षान्तिरिति पञ्चदश क्षणा
दर्शनमार्ग-; "अदृष्टदृष्टेर्दृमार्गस्तत्र पञ्चदश

क्षणा-" (अभि^ ६.२८) इति वचनात् ।
तच्चाज्ञास्यामीन्द्रियमित्युच्यते । मार्गेऽन्वयज्ञानं तु

षोडश-, स भावनामार्ग- । तत- प्रभृति आ
वज्रोपमसमाधेर्यावाननास्रवो मार्ग- सर्वोऽसौ

भावनामार्ग- । तच्चाज्ञेन्द्रियमित्युच्चते । क्षयज्ञानात्
प्रभृति सर्वोऽनास्रवो मार्गोऽशैक्षमार्ग- ।

तच्चाज्ञातावीन्द्रियमित्युच्यते । तत्र स्रोत आपत्तिफलं
मार्गेऽन्वयज्ञानक्षान्त्यवस्थायां प्राप्यते ।

श्रद्धादीनि चात्र पञ्चेन्द्रियाण्यवश्यं भवन्ति; तस्या
अवस्थाया- कुशलत्वात् । आज्ञास्यामीन्द्रिय-

स्वभावा चासौ मार्गेऽन्वयज्ञानक्षान्तिर्वर्तमाना । मन
इन्द्रियं च तत्सम्प्रयुक्तं भवति । उपेक्षेन्द्रियं

चावश्यमनागम्याश्रयत्वात् । अनागम्यस्य
चोपेक्षेन्द्रियसम्प्रयुक्तत्वात् । मार्गेऽन्वयज्ञानं

त्वस्यामवस्थायामाज्ञेन्द्रियस्वभावमुत्पादाभिमुखं
वर्तते, तेन श्रद्धादिभि- पञ्चभिराज्ञा-

स्यामीन्द्रियेणाज्ञेन्द्रियेण मन उपेक्षेन्द्रियाभ्यां चेति
तत्फलं नवभि- प्राप्यते ।

@१३२

नवभि- । आज्ञास्यामीन्द्रियमानन्तर्यमार्गे वेदितव्यम्,
आज्ञेन्द्रियं च विमुक्तिमार्गे । उभाभ्यां

हि तस्य प्राप्तिर्विसंयोगप्राप्तेरावाहकसन्निश्रयत्वाद्वा
यथाक्रमम् ।

अर्हत्त्वमस्य पुन--श्रद्धादिभि-,
आज्ञास्यामीन्द्रियवर्ज्यैर्मन इन्द्रियेण, सुख-

सौमनस्योपेक्षेन्द्रियाणां चान्यतमेनेति नवभि- ।

सप्ताष्टनवभिर्द्वयो- ॥१६॥

सकृदागाम्यनागामिफलयो- प्रत्येकं
सप्तभिरष्टभिर्नवभिश्चेन्द्रियै- प्राप्ति- । कथं

-------------------

उभाभ्यां^हि तस्य प्राप्तिरिति ।
आनन्तर्यमार्गेणाज्ञास्यामीन्द्रियस्वभावेन
विमुक्तिमार्गेण

चाज्ञेन्द्रियस्वभावेन तस्य प्राप्ति- ।
विसंयोगप्राप्तेरावाहकसन्निश्रयत्वाद् यथाक्रमम्;
तस्या-

विसंयोगप्राप्तेरानन्तर्यमार्गस्यावाहकत्वात्, जनकत्वात्,
विमुक्तिमार्गस्य च तस्या- सन्निश्रय-

त्वात् । आधारत्वादित्यर्थ- । द्वाभ्यां
चौरनिष्कासनकपाटपिधानवत् । यथा हि
द्वयोर्मनुष्ययोरेकेन

चौरो निष्कास्यते, द्वितीयेनास्य कपाटं पिधीयते,
तथानन्तर्यमार्गेण विसंयोगप्राप्तिरावाह्यते;

क्लेशप्राप्तिमादाय निरोधात् । विमुक्तिमार्गेणाधार्यते;
विसंयोगप्राप्तिसहोत्पादात् ।

अर्हत्त्वस्य पुन- श्रद्धादिभिराज्ञास्यामीन्द्रियवर्ज्येरिति
। वज्रोपमसमाध्यवस्थाया-

मर्हत्त्वपलं प्राप्यते । श्रद्धादीनि मन इन्द्रियं च
पूर्ववत् । वज्रोपमसमाधिकलापस्तस्याम-

वस्थायामानन्तर्यमार्ग आज्ञेन्द्रियस्वभावो वर्तमान- ।
सुखसौमनस्योपेक्षेन्द्रियाणां चान्यतमत् ।

यदि तृतीयं ध्यानं निश्रित्यार्हत्त्वं प्राप्यते,
सुखेन्द्रियं तत्र वर्तमानम् । अथ प्रथमं द्वितीयं
ध्यानं

निश्रित्य, तत्र सौमनस्येन्द्रियम् ।
अथानागम्यध्यानान्तरचतुर्थध्यानाकाशविज्ञाना-
किञ्चन्यायतना-

नामन्यतमं निश्रित्य, तत्रोपेक्षेन्द्रियं वर्तमानम् ।
क्षयज्ञानकलापस्त्वस्यामवस्थायां विमुक्तिमार्ग

आज्ञाताविन्द्रियस्वभाव उत्पादाभिमुखो भवति । तेन
श्रद्धादिभि- पञ्चभिराज्ञेन्द्रियेणा-

ज्ञातावीन्द्रियेण मन इन्द्रियेण
सुखसौमनस्योपेक्षेन्द्रियाणां चान्यतमेनेति तत्फलं
नवभि- प्राप्यते ।

आनन्तर्यविमुक्तिमार्गाभ्यां तत्प्राप्तिरिति पूर्ववद्
व्याख्यानम् ।

"सप्ताष्टनवभिर्द्वयो-" । प्राप्तिरिति शेष- । प्रत्येकमिति
। विस्तर--सकृदागामिफलस्य

सप्तभिरष्टाभिर्नवभिर्वा प्राप्ति- । एवमनागामिफलस्य
। तत्प्रतिपादयन्नाह-सकृदागामिफलं

तावद् यद्यानुपूर्वीक- प्राप्नोति । स च लौकिकेन
मार्गेणेति । लौकिको मार्ग- शान्ताद्यु-

दाराद्याकार-; "शान्ताद्युदाराद्याकारा
उत्तराधरगोचरा-" (अभि^ ६.५०) इति वचनात् ।

तेनोत्तरां भूमिं शान्तत- प्रणीततो नि-सरणतश्चेह
योगी पश्यति । अधरामौदारिकतो दु-खिलत-

स्थूलभित्तिकतश्च पश्यति । स चायं चतु-प्रकारो
वर्ण्यते-प्रयोगमार्ग-, आनन्तर्यमार्ग-,

विमुक्तिमार्ग-, विशेषमार्गश्च । तत्र प्रयोगमार्गो यत
आनन्तर्यमार्ग उत्पद्यते, स पुनर्येन क्लेशान्

प्रजहाति ।
विमुक्तिमार्गोऽप्यानन्तर्यमार्गादनन्तरमुत्पद्यते
क्लेशप्रहाणप्राप्तेराधारक- । विशेष-

मार्गस्तत उच्चं विशिष्टो मार्ग- ।

तेन मार्गेण नवप्रकारा- क्लेशा-
प्रहेया--अधिमात्राधिमात्र-, अधिमात्रमध्य-,

अधिमात्रमृदु-; मध्याधिमात्र-, मध्यमध्य-,
मध्यमृदु-; मृद्वधिमात्र-, मृदुमध्य-, मृदुमृदुश्चेति ।

तद् यदि पृथग्जन- प्रजहाति दर्शनभावनाहेयान्
क्लेशान् मिश्रीकृत्य, तेन मृदुमध्याधि-

@१३३

कृत्वा ? सकृदागामिफलं तावद् यद्यानुपूर्वीक-
प्राप्नोति, स च लौकिकेन मार्गेण,

तस्य सप्तभिरिन्द्रियै- प्राप्ति--पञ्चभि- श्रद्धादिभि-,
उपेक्षामन इन्द्रियाभ्यां चेति । अथ

लोकोत्तरेण मार्गेण, तस्याष्टाभिरिन्द्रियै- प्राप्ति- ।
आज्ञेन्द्रियमष्टमं भवति ।

अथ भूयोवीतराग- प्राप्नोति, तस्य नवभि-, येनैव स्रोत
आपत्तिफलस्य ।

अनागामिफलं यद्यानुपूर्वीक- प्राप्नोति; स च लौकिकेन
मार्गेण, तस्य

सप्तभिरिन्द्रियै- प्राप्ति-, यथा-सकृदागामिफलस्य । अथ
लोकोत्तरेण मार्गेण,

तस्याष्टाभिस्तथैव ।

-------------------

मात्रादिभेदेन नवधा कृत्वा प्रजहाति;
मृदुमृदुभ्यामानन्तर्यविमुक्तिमार्गाभ्यामधिमा-
त्राधिमात्रं

क्लेशप्रकारं प्रजहाति; एवं
यावदधिमात्राधिमात्राभ्यामानन्तर्यविमुक्तिमार्गाभ्यां
मृदुमृदुक्लेश-

प्रकारं प्रजहाति । आर्यस्तु भावनाहेयानेव
क्लेशां^स्तथैव नवधा कृत्वा प्रजहाति;
दर्शनहेयानां

दर्शनमार्गेण पाकप्रहीणत्वात् ।

लोकोत्तरस्तु भावनामार्गस्तथैव षोडशाकार-;
अनित्याकारभेदात् । स चापि तथैव

प्रयोगादिमार्गभेदाच्चतुर्भेद- । इहापि
मृदुमृदुभ्यामानन्तर्यविमुक्ति मार्गाभ्यामधिमात्राधि-
मात्रं

क्लेशप्रकारं प्रजहाति । एवं
यावदधिमात्राधिमात्राभ्यामा-

नन्तर्यविमुक्तिमार्गाभ्यां

मृदुमृदु-

क्लेशप्रकारं प्रजहाति ।

एष लौकिक-लोकोत्तरमार्गयोर्दिङ्मात्रनिर्देश- ।
तत्सकृदागामिफलमानुपूर्वीकेण

वा लभ्येत, भूयोवीतरागेण वा । तदानुपूर्वीको य-
स्रोत आपत्तिफलं प्राप्य क्रमात् सकृदागामि-

फलं प्राप्नोति, कश्चासौ ? य- सकलबन्धन
एकप्रकाराद्युपलिखितो वा यदि न षष्ठप्रकारोप-

लिखितो नियमाममवक्रामति, षोडशे चित्तक्षणे स स्रोत
आपन्नो भवति । स भावनाहेयस्यैकस्य

यावत् षष्ठस्यैव वा प्रकारस्य प्रहाणाय
शमथचरितत्वाल्लौकिकमपि मार्गमुत्पादयति । स

षष्ठप्रकारप्रहाणे सकृदागामिफलं प्राप्नोति ।
तस्य फलस्य सप्तभिरिन्द्रियै- प्राप्ति- श्रद्धादिभि-

पञ्चभिर्मन इन्द्रियेणोपेक्षेन्द्रियेण च
सप्तमेनानागम्यनिश्रयत्वात् । अथ लोकोत्तरेण मार्गेण

तस्याष्टाभिरिन्द्रियै- प्राप्ति- । तैरेवा ज्ञेन्द्रियेण
चाष्टमेन । तान्येव हि श्रद्धादीनि
सप्तेन्द्रियाण्याज्ञेन्द्रि-

याख्यां लभन्ते; अनास्रवत्वात् ।

अथ भूयोवीतराग इति । यो लौकिकेन मार्गेण
पृथग्जनावस्थायां षट्प्रकारोप-

लिखितोऽभूत्, स `भूयोवीतराग-ऽ इत्युच्यते, भूयसा
प्रकारेण वीतराग इति कृत्वा । स यदि

सकृदागामिफलं प्राप्नोति । कथं स प्राप्नोति इति ?
अभिसमयक्रमेण पूर्वोक्तेन मार्गेऽन्वयज्ञान-

क्षान्त्यवस्थायां प्राप्नोति । तस्य नवभिर्यथैव स्रोत
आपत्तिफलस्य । श्रद्धादिभिराज्ञाता-

वीन्द्रियवर्ज्यै- । मन उपेक्षेन्द्रियाभ्यां चेति पूर्ववद्
व्याख्यानम् । अयं हि स्रोत आपत्तिफलमप्राप्यैव

षोडशे क्षणे सकृदागामी भवति । अनागामिगलं
यद्यानुपूर्वीक- प्राप्नोतीति । इहानुपूर्वीको

य- स्रोत आपत्तिफलं च प्राप्यानागामिफलं प्राप्नोति,
यो वा भूयोवीतरागो भूत्वा स्रोत आपत्ति-

फलमलब्ध्वैव सकृदागामिफलमेव च
लब्ध्वानागामिफलं प्राप्नोति । स च यदि लौकिकेन

मार्गेण प्राप्नोति, तस्य सप्तभिरिन्द्रियै- प्राप्ति- । यथा
सकृदागामिफलस्य, आनुपूर्विकीयस्येत्य-

@१३४

अथ वीतराग- प्राप्नोति, तस्य नवभि- प्राप्ति-;
यथा-स्रोत आपत्तिफलस्य ।

अयं तु विशेष--सुखसौमनस्योपेक्षेन्द्रियाणामन्यतमं
भवति; निश्रयविशेषात् ।

यदाप्ययमानुपूर्वीको नवमे विमुक्तिमार्गे
तीक्ष्णेन्द्रियत्वाद् ध्यानं प्रविशति लौकिकेन

मार्गेण, तदाप्यष्टाभिरिन्द्रियैरनागामिफलं प्राप्नोति
। तत्र हि नवमे विमुक्तिमार्गे

सौमनस्येन्द्रियमष्टमं भवति । आनन्तर्यमार्गे
तूपेक्षेन्द्रियमेव, नित्यमुभाभ्यां च तस्य

प्राप्ति- । अथ लोकोत्तरेण प्रविशति, तस्य नवभिरिन्द्रियै-
प्राप्ति- । आज्ञेन्द्रियं नवमं

भवति ॥१६॥

यत्तर्हि अभिधर्म उक्तम्-"कतिभिरिन्द्रियैरर्हत्त्वं
प्राप्नोतीत्याह-

-------------------

भिप्रेतम् । श्रद्धादिभि- पञ्चभिर्मन उपेक्षेन्द्रियाभ्यां
चेत्यर्थ- । अथ लोकोत्तरेण मार्गेण तस्याष्टा-

भिस्तथैवेति । यथा
सकृदागामिफलस्यैवाष्टाभिरित्यर्थ- ।
आज्ञेन्द्रियमष्टमं भवतीति ।

अथ वीतराग इति । कामधातुमात्रवीतरागो लौकिकेन
मार्गेण नवमे प्रकारे प्रहीणे ।

प्रथमादपि वा ध्यानाद् यावदाकिञ्चन्यादपि वा
वीतरागो योऽनागामिफलं प्राप्नोति । तस्य

नवभि- प्राप्ति- । यथा स्रोत आपत्तिफलस्य । स्रोत
आत्तिफलस्य हि दर्शनमार्गेण प्राप्ति- । अस्य

च दर्शनमार्गेणैव प्राप्तिरिति तुल्यत्वम् ।

अयं तु विशेष--सुखसौमनस्योपेक्षेन्द्रियाणामन्यतमं
भवति निश्रयविशेषादिति ।

यदि तृतीयं ध्यानं निश्रित्य नियाममवक्रामति,
सुखेन्द्रियं तत्र भवति । अथ प्रथमद्वितीये

ध्याने निश्रित्य; सौमनस्येन्द्रियं तत्र भवति ।
अथानागम्यध्यानान्तरचतुर्थध्यानानामन्यतमं

निश्रित्य, उपेक्षेन्द्रियं तत्र भवतीति ।
यदाप्ययमानुपूर्वीक इति । विस्तर--यदाप्ययमधिगत-

पूर्वफल आनुपूर्वीकस्तीक्ष्णेन्द्रिय- । स नवमे
विमुक्तिमार्गे ध्यानं प्रविशति मौलं लौकिकेन

मार्गेण, तदापि अष्टाभिरिन्द्रियैरनागामिफलं
प्राप्नोति । तत्र मौलध्यानसङ्गृहीतो विमुक्तिमार्गो

भवति, तत्र च सौमनस्येन्द्रियम् ।
आनन्तर्यमार्गस्त्वनागाम्यसङ्गृहीत एव । यदि न
प्रविशति,

तत्र चोपेक्षेन्द्रियमेव, नान्यथा । तस्य प्राप्तिरष्टाभि-
श्रद्धादिभि- पञ्चभिर्मन उपेक्षासौमनस्ये-

न्द्रियैश्चेति । उभाभ्यां च तस्य प्राप्तिरिति ।
आनन्तर्यविमुक्तिमार्गाभ्यां
चौरनिष्कासनकपाटपिधान-

वदिति व्याख्यातमेतत् । अथ लोकोत्तरेण प्रविशतीति । स
एवानुपूर्वीकस्तीक्ष्णेन्द्रियो वेदितव्य-;

अधिकारानुवृत्ते- । तस्य नवभिरिन्द्रियै- प्राप्ति- ।
तैरेवेदानीमुक्तैरिन्द्रियै- । आज्ञेन्द्रियेण च नवमेन ।

तान्येव हीन्द्रियाण्यनास्रवत्वादाज्ञेन्द्रियाख्यां
लभन्ते ।

इदमिह चोद्यते-कस्माद्रानुपूर्वीक एवमुक्त-, न
पुनर्वीतरागपूर्वी ? न हि वीतरागपूर्व्य-

नागम्यनिश्रयेण दर्शनमार्गमुत्पाद्य षोडशे
चित्तक्षणे मौलं प्रथमं ध्यानं प्रविशति;
तत्राधिगतेर-

नादरात् । तस्मादस्ति सम्भवो यदसौ मौलमेव प्रविशति ।
वीतरागपूर्वी तु चतु-सत्यदर्शनं

प्रति कृतादर-, न ध्यानं प्रति । इति न तत्र षोडशे
चित्तक्षणे मौलं ध्यानं प्रविशतीत्य-

भिप्राय- ॥१६॥

"नवाप्तिरन्त्यफलयो-" (अभि^ २.१६) इत्युक्तम्,
तद्विरोधयति-यत् तर्हि अभिधर्मे

@१३५

एकादशभि-" ( ) इति, तत् कथं नवभिरित्युच्यते ?
नवभिरेव तत् प्राप्नोति ।

एकादशभिरर्हत्त्वमुक्तं त्वेकस्य सम्भवात् ।

अस्ति सम्भवो यदेक- पुद्गल- परिहाय परिहाय
सुखसौमनस्योपेक्षाभिरर्हत्त्वं

प्राप्नुयाद्, अत एकादशभिरित्युक्तम् । न तु खलु
सम्भवोऽस्ति सुखादीनामेकस्मिन्

काले । कथमनागामिनोऽप्येष प्रसङ्गो न भवति । न
ह्यसौ परिहीण- कदाचित्

सुखेन्द्रियेण प्राप्नोति ।

-------------------

उक्तम् । ज्ञानप्रस्थाने । "कतिभिरिन्द्रियैरर्हत्त्वं
प्राप्नोति ? इत्याह-एकादशभि-" इति । तत्कथं

न विरुध्यते इत्यभिप्राय- ।

"एकस्य सम्भवात्ऽ इति । कस्यचिदेवैकस्य पुद्गलस्य सम्भव-
। न सर्वस्य सम्भव- ।

यो हि मृद्विन्द्रिय- परिहाय परिहाय
सुखसौमनस्योपेक्षाभि- एकादशभि- निश्रयविशेषात्

पार्यायिकीभिरर्हत्त्वं प्राप्नुयात्, तं प्रति एवमुक्तम् ।
एकादशभिरिति । न तु सम्भवोऽस्ति

सुखसौमनस्योपेक्षाणां एकस्मिन् काले
समवधानमित्यर्थ- । चित्तचैत्तानामेकैकद्रव्योत्पत्ते- ।

यो हि कश्चिन्मृद्विन्द्रिय- पुद्गलोऽनागम्यं
वोपेक्षेन्द्रियनिश्रयं निश्रित्यार्हत्त्वं प्राप्नुयात्, तस्य

तत्प्राप्तिरुपेक्षेन्द्रियेण । तत- पुनरपि परिहीयते । तत-
प्रथमं वा ध्यानं निश्रित्य पुरर्हत्त्वं प्राप्नुयात्,

तस्य तत्प्राप्ति- सौमनस्येन्द्रियेण । तत- पुनरपि
परिहीयते । तत- स तृतीयं ध्यानं निश्रित्य

पुनरर्हत्त्वं प्राप्नुयात्, तस्य तत्प्राप्ति- सुखेन्द्रियेण ।
इति प्रत्येकं तत्र फलप्राप्ताववश्यं नवैवेन्द्रियाणि

व्याप्रियन्ते-श्रद्धादीनि पञ्च, मन आज्ञातावीन्द्रियाणि
सुखसौमनस्योपेक्षेन्द्रियाणां

चान्यतमदिति । पुन- पुन- प्राप्तेस्तदेकादशभिरित्युक्तम् ।

कथमनागामिनोऽप्येष प्रसङ्गो न भवतीति । कस्मात् तत्र
शास्त्रेऽर्हत्त्वफलमेवैकादशभि-

प्राप्नोति इत्युक्तम्, न तूक्तम्-अनागामिफलमपीति ? न ह्यसौ
परिहीण- कदाचित्सुखेन्द्रियेण

प्राप्नोतीति । असावनागामी
तृतीयध्यानोर्ध्वभूमिलाभात् परिहीणो भवति,
ऊर्ध्वभूमेरेव परिहीणो

भवति, नासावनागामिफलात् परिहीण इत्युच्यते । एवं
यावद् द्वितीयध्यानात् । यदा तु प्रथमात्

परिहीणो भवति, तदानागामिफलात् परिहीण इत्युच्यते ।
पञ्चावरभागीयप्रहाणाद्धि अनागमिफलं

व्यवस्थाप्यते । यदा स च कामवैराग्यात् परिहीण-,
तदा तृतीयं ध्यानमस्य नास्ति, तत् कथं

सुखेन्द्रियेणानागामिफलं प्राप्नुयात् ! तत आह-न ह्यसौ
परिहीण- कदाचित् सुखेन्द्रियेण

प्राप्नोतीति, किं सौमनस्येन्द्रियेण प्राप्नुयात्; यत एवं
सुखेन्द्रियस्यैव प्रतिषेध- प्राप्नुयाद्

यदि नवमे विमुक्तिमार्गे मौलं ध्यानं प्रविशेत् ।
नैतदस्ति-यो हि परिहीणो भवेत् स मृद्विन्द्रिय-,

यश्च मृद्विन्द्रिय- स न शक्नोति नवमे विमुक्तिमार्गे मौलं
ध्यानं प्रवेष्टुम्, तीक्ष्णेन्द्रियस्तु

शक्नोति; इन्द्रियसञ्चारस्यादुष्करत्वात् ? अस्त्येतत्; किन्तु
यद्यसौ मृद्विन्द्रिय आनुपूर्वी-

कोऽनागामिफलं प्राप्य ततश्च परिहीणो भूत्वा
इन्द्रियसञ्चारं कुर्यात्, इन्द्रियसञ्चारेण च

तीक्ष्णेन्द्रियो भूत्वा पूर्वकेणैव क्रमेणानागामिफलं
प्राप्नुवन् यदि नवमे विमुक्तिमार्गे मौलं

प्रविशेत्, तस्य
तदानागामिफलप्राप्तिरष्टाभिर्नवभिर्वा
भवति-श्रद्धादिभि- पञ्चभि-, मनैन्द्रियेण

@१३६

न च वीतरागपूर्वी परिहीयते; तद्वैराग्यस्य
द्विमार्गप्रापणात् ॥

इदं विचार्यते-कतमेनेन्द्रियेण समन्वागत-
कतिभिरवश्यं समन्वागतो भवति ?

तत्र-

उपेक्षाजीवितमनोयुक्तोऽवश्यं त्रयान्वित- ॥१७॥

-------------------

चानन्तर्यमार्गसङ्गृहीतेन सौमनस्येन्द्रियेण च
मौलध्यानविमुक्तिमार्गसङ्गृहीतेनेति । लोकोत्तरेण

चेन्मौलं ध्यानं प्रविशेत्,
एभिश्चाष्टाभिराज्ञेन्द्रियेण च नवमेन इत्यवगन्तव्यम् ।
तस्मात् सूक्तम्-

`न ह्यसौ परिहीण- कदाचित् सुखेन्द्रियेण प्राप्नोतीऽ ति ।

वीतरागपूर्वी तर्ह्येकादशभिस्तत्प्राप्नुयात् । कथम् ?
यो मृद्विन्द्रिय- पुद्गलस्तृतीय-

ध्यानलाभी तृतीयं ध्यानं निश्रित्य
नियाममवक्रामेत्, स षोडशे चित्तक्षणे अनागामी
भवति,

सा तत्फलप्राप्ति- सुखेन्द्रियेण श्रद्धादिभि-
पञ्चभिर्मन आज्ञास्यामीन्द्रियाज्ञेन्द्रियैश्चेति । स

ततोऽनागामिफलात् परिहीण इन्द्रियोत्तापनेन
तीक्ष्णेन्द्रियमात्मानं कृत्वा अनागम्यनिश्रयेणैवाना-

गामिफलं प्राप्नुवन्नवमे विमुक्तिमार्गे मौलं प्रविशेत् ।
तस्य तत्फलप्राप्ति- पूर्ववदुपेक्षेन्द्रियेण

सौमनस्येन्द्रियेण च श्रद्धादिभिश्चापि पञ्चभिर्मन
इन्द्रियेण चाष्टमेन लोकोत्तरमार्गत्वादा-

ज्ञेन्द्रियेणापि नवमेन-इत्येवं द्वयो-
कालयोरेकादशभिरिन्द्रियै- स पुद्गलस्तदनागामिफलं

प्राप्नुयादिति । ततस्तत्प्रतिषेधार्थमिदमाह-न च
वीतरागपूर्वी परिहीयते । तद्वैराग्यस्य

द्विमार्गप्रापणादिति । न च कामवीतराग-
केनचिन्निश्रयेण नियाममवक्रान्त- परिहीयते । कस्मात् ?

तद्वैराग्यस्य कामवैराग्यस्य द्विमार्गप्रापणात्
लौकिकलोकोत्तरमार्गप्रापणात् । इह फलं

द्विविधम्-संस्कृतम्, असंस्कृतं च ।
"संस्कृतासंस्कृतं फलम्" (अभि^ को^ ६.५१)

इति वचनात् । तत्र यदसंस्कृतं
विसंयोगलक्षणमनागामि फलम्, तत्पूर्वं लौकिकेन
मार्गेण

प्राप्तम्; नियामावक्रान्तौ च लोकोत्तरमार्गेण
पुनस्तत्प्राप्तम् । द्विविधा हि तस्य प्राप्ति--लौकिकी,

लोकोत्तरा च । तस्मात् स्थिरं तद्वैराग्यम् । तस्मादतो न
परिहीयते ।

ननु च "फलाद्धानिर्न पूर्वकात्" (अभि^ ६.५८)
दर्शनहेयानामवस्तुकत्वादित्येतदपि

कारणान्तरमस्ति, कस्मात् तदिह नोक्तमिति ? एतदपि
वक्तव्यम् । अपि खलु पर एवं ब्रूयात्-

मा भूद् दर्शनहेयक्लेशवैराग्यपरिहाणि-,
भावनाहेयक्लेशमात्रवैराग्यपरिहाणिस्तु कस्मादस्य

परिहीणकस्य न भवेत् ? पञ्चावरभागीयप्रहाणाद्धि
अनागमिफलं भवति । तत्र च सत्कायदृष्टि-

शीलव्रतपरामर्शो विचिकित्सा च दर्शनहेया-,
कामच्छन्दो व्यापादश्च भावनहेयौ, तयोश्च

तस्य वीतरागपूर्विणोऽभिसमयान्ते षोडशे चित्तक्षणे
प्रहाणस्य लौकिकेन मार्गेण प्राप्तस्य

तत्सामर्थ्यात् । पुनरनास्रवा प्राप्तिर्भवति;
अनास्रवगोत्राणां लब्धत्वात् । अनास्रवं हि नवम-

विमुक्तिमार्गस्वभावं संस्कृतम्
अनागामिफलमसंस्कृतं च कामच्छन्दादिप्रहाणं
तस्यामवस्थायां

लभ्यते । तस्मादिदमेव कारणमुक्तम्
आचार्येण-तद्वैराग्यस्य द्विमार्गप्रापणादिति ।

कामच्छन्दादिप्रहाणस्य द्विमार्गप्रापणादित्यर्थ- ।

"उपेक्षाजीवितमनोमुक्तोऽवश्यं त्रयान्वित-" इति ।
उपेक्षया जीवितेन मनसा वा

युक्तोऽन्वितोऽवश्यं त्रयेण समन्वागत- ।
तेनैवोपेक्षाजीवितमन-स्वभावेन । न ह्येषामन्योन्येन

@१३७

य एषामुपेक्षादीनामन्यतमेन समन्वागत-, सोऽवश्यं
त्रिभिरिन्द्रियै- समन्वागतो

भवत्येभिरेव । न ह्येषामन्योऽन्येन विना समन्वागम- ।

शेषैस्त्वनियम--स्यात् समन्वागत-, स्यादसमन्वागत- ।

तत्र तावच्चक्षु-
श्रोत्रघ्राणजिह्वेन्द्रियैरारूप्यधातूपपन्नो न
समन्वागत- । कामधातौ

च येनाप्रतिलब्धविहीनानि । कायेन्द्रियेणारूप्योपपन्नो न
समन्वागत- । स्त्रीन्द्रियेण

रूपारूप्योपपन्न- । कामधातौ येनाप्रतिलब्धविहीनम् ।
एवं पुरुषेन्द्रियेण । सुखेन्द्रियेण

चतुर्ध्यानारूप्योपपन्ना- पृथग्जना न समन्वागता- ।
सौमनस्येन्द्रियेण तृतीयचतुर्थ-

ध्यानारूप्योपपन्ना- पृथग्जना एव । दु-खेन्द्रियेण
रूपारूप्योपपन्न- । दौर्मनस्येन कामवीत-

राग- । श्रद्धादिभि- समुच्छिन्नकुशलमूल- ।
आज्ञास्यामीन्द्रियेण पृथग्जनफलस्था न

समन्वागता- । आज्ञेन्द्रियेण
पृथग्जनदर्शनाशैक्षमार्गस्था- ।
आज्ञातावीन्द्रियेण पृथग्जन-

शैक्ष्या असमन्वागता- ।

अप्रतिषिद्धास्ववस्थासु यथोक्तसमन्वागतो वेदितव्य-
॥१७॥

चतुर्भि- सुखकायाभ्यां,

य- सुखेन्द्रियेण समन्वागत-, सोऽवश्यं
चतुर्भिरिन्द्रियै--तैश्च त्रिभिरुपेक्षा-

दिभि-, सुखेन्द्रियेण च ।

-------------------

विना समन्वागम इति । यदैकस्य समन्वागम-,
तदेतरयोरपि समन्वागम- । तेनैषां समन्वा-

गमव्यवस्थानं क्रियते । चक्षुरादीनां तु न क्रियते ।

तस्मादाह-चक्षु-श्रोत्रघ्राणजिह्वेन्द्रियैरिति ।
विस्तर--चक्षु-श्रोत्रघ्राणजिह्वेन्द्रियैरारूप्य-

धातूपपन्नो न समन्वागत इत्यत्र कायेन्द्रियाग्रहणम् ।
कामधातौ च येनाप्रतिलब्धविहीनानीति ।

अस्योपचयार्थस्य चक्षुरादिष्वेव सम्भवान्न कायेन्द्रिये ।
अन्यथा हि रूपिभिरिन्द्रियैरारूप्योपपन्नो

न समन्वागत इत्येवोच्यते । अप्रतिलब्धानि
कललाद्यवस्थायाम् । विहीनानि लब्धविनाशादन्ध-

त्वाद्यवस्थायां क्रममरणे वा । पृथग्जना न
समन्वागता इति विशेषणम्; आर्यस्यावश्यं

समन्वागतत्वात् । न हि तस्य भूमिसञ्चारेण
अनास्रवसुखादित्याग- । दौर्मनस्येन कामवीतराग

इति । इहस्थो धात्वन्तरस्थो वा पृथग्जनो वाऽऽर्यो वा न
समन्वागत- । पृथग्जनफलस्था

इति । फलस्था- स्रोत आपन्नादय-; अभिसमयान्ते
विहीनत्वात् । तेनानाज्ञातमाज्ञास्यामीन्द्रियेणा-

समन्वागता- । आज्ञेन्द्रियेण दर्शनमार्गस्था
अप्राप्तत्वादसमन्वागता- । अशैक्षमार्गस्था-
फलप्राप्तौ

विहीनत्वादसमन्वागता- । अप्रतिषिद्धास्ववस्थासु
यथोक्तसमन्वागमो वेदितव्य इति । या

अप्रतिषिद्धा अवस्थाश्चक्षुरादिभिरिन्द्रियै- समन्वागमं
प्रति तास्ववस्थासु यद्यदिन्द्रियमुक्तम्,

तैस्तै- समन्वागतो वेदितव्य इत्यर्थ- ।
तद्यथा-कामधातावप्रतिलब्धविहीनावस्थां हित्वा

चक्षुरादिभिर्जिह्वान्तै- समन्वागत- । कायेन्द्रियेण
कामरूपधातूपपन्न- समन्वागत इत्यादि ॥१७॥

"चतुर्भि- सुखकायाभ्याम्" इति । `युक्त-ऽ इति वर्तते,
`अवश्यम्ऽ इति च ।

@१३८

य- कायेन्द्रियेण, सोऽपि चतुर्भि--तैश्च त्रिभि-,
कायेन्द्रियेण च ।

पञ्चभिश्चक्षुरादिमान् ।

यश्चक्षुरिन्द्रियेण, सोऽवश्यं
पञ्चभिरुपेक्षाजीवितमन-कायेन्द्रियै-, तेन च । एवं
श्रोत्रघ्राणजिह्वेन्द्रियैर्वेदितव्यम् ।

सौमनस्यी च,

यश्चापि सौमनस्येन्द्रियेण, सोऽवश्यं
पश्चभिरुपेक्षाजीवितमन-सुखसौमनस्यै- ।

द्वितीयध्यानजस्तृतीयालाभी कतमेन सुखेन्द्रियेण
समन्वागतो भवति ? क्लिष्टेन

तृतीयध्यानभूमिकेन ।

-------------------

सङ्ख्यानुक्रमविवक्षायां तु तदनन्तरं
तैरित्येवानन्तरं सुखादिग्रहणम् । सुखेन्द्रियेण
समन्वागत

इति । चतुर्थध्यानारूप्यधातूपपन्नं पृथग्जनं
मुक्त्वा सर्व- सुखेन्द्रियेण समन्वागत- । तस्यान्यै-

र्नावश्यं समन्वागत- ।
चक्षुरादिभिर्जिह्वेन्द्रियान्तैरारूप्यधतौ कामधातौ
चाप्रतिलब्धविहीना-

वस्थायामसमन्वागम- । कायेन्द्रियेण चारूप्यधातौ ।
स्त्रीपुरुषेन्द्रियाभ्यां रूपारूप्यधात्वोश्च ।

कामधातौ चालब्धविहीनावस्थायाम् । दु-खेन्द्रियेण
रूपारूप्यधात्वो- । सौमनस्येन्द्रियेण

पृथग्जनस्तृतीयध्यानोपपन्न- । दौर्मनस्येन्द्रियेण
कामवीतरागावस्थायाम् । श्रद्धादिभि- पञ्चभि-

समुच्छिन्नकुशलमूलावस्थायाम् । आज्ञास्यामीन्द्रियेण
पृथग्जनफलस्थावस्थायाम् । आज्ञेन्द्रियेण

पृथग्जनदर्शनमार्गस्थाशैक्षावस्थायाम् ।
आज्ञातावीन्द्रियेण
पृथग्जनशैक्षावस्थायामसमन्वागत

इति । य- कायेन्द्रियेण सोऽपि चतुर्भिरिति ।
कामधातूपपन्न- कायेन्द्रियेण समन्वागत- ।

तस्य नान्यैरवश्यं समन्वागम- । चक्षुरादिभि-
कामधातावलब्धविहीना-वस्थायामसमन्वागम- ।

स्त्रीपुरुषेन्द्रियाभ्यामेतस्यामेवावस्थायां रूपधातौ
चासमन्वागम- । दु-खेन चास्मिन्नेव । सुखेन

च पृथग्जनस्य चतुर्थध्यानोपपत्तावसमन्वागम- ।
सौमनस्येन पृथग्जनस्तृतीयचतुर्थध्यानो-

पपन्नोऽसमन्वागत- । दौर्मनस्येन श्रद्धादिभिश्चान्यै-
पूर्ववदसमन्वागमो वक्तव्य- ।

"पञ्चभिश्चक्षुरादिमान्" इति
चक्षुश्रोत्रघ्राणजिह्वावानित्यर्थ- । तेन चेति । तेन
चक्षुषा ।

चक्षुषि सत्यवश्यं कायेन्द्रियम्, न तु श्रोत्रादीनि;
कामधातावलब्धविहीनत्वसम्भवात् ।

स्त्रीपुरुषेन्द्रियादीनां तु पूर्ववद् व्यभिचारो वक्तव्य- ।
एवं श्रोत्रघ्राणजिह्वेन्द्रियैरिति । य-

श्रोत्रेन्द्रियेण सोऽवश्यं
पञ्चभिरुपेक्षाजीवितमन-कायैस्तेन च-इत्येवं सर्वं
नेयम् ।

"सौमनस्यी च" । किम् ? पञ्चभिरवश्यं समन्वागत
इत्यधिकृतम् । चक्षुरादिष्वेव

सौमनस्यं कस्मान्न प्रक्षिप्तम् ? अन्यस्थानपाठात् ।
तथा ह्यादिशब्देन प्रक्षेप आकुल- स्यात् ।

द्वितीयध्यानजस्तृतीयालाभी कतमेन सुखेन्द्रियेण
समन्वागत इति । सुखेन्द्रियं कामधातौ

पञ्चविज्ञानकायिकं प्रथमे च ध्याने
त्रिविज्ञानकायिकमस्ति, तृतीये तु ध्याने मानसम् । अतो

द्वितीयध्यानजो नाधरेण सुखेन्द्रियेण समन्वागत-;
तस्य भूमिसञ्चारेण त्यक्तत्वात् । न

तृतीयध्यानभूमिकेन; तस्यालाभित्वादिति मत्वा
चोदयति-कतमेन सुखेन्द्रियेण समन्वागत

इति । आह-क्लिष्टेन तृतीयध्यानभूमिकेनेति । सर्वे
ह्यधरभूम्युपपन्ना- सत्त्वा उपरिभूमिकेना-

प्रहीणेन क्लिष्टेन समन्वागता इति सिद्धान्त- ।
शेषेन्द्रियव्यभिचार- पूर्ववद् वक्तव्य- ।

@१३९

दु-खी तु सप्तभि-,

यो दु-खेन्द्रियेण, सोऽवश्यं सप्तभि-
कायजीवितमनोभिश्चतुभिर्वेदनेन्द्रियै- ।

स्त्रीन्द्रियादिमान् ॥१८॥

अष्टाभि-,

य- स्त्रीन्द्रियेण समन्वागत- सोऽवश्यमष्टाभि--तैश्च
सप्तभि-, स्त्रीन्द्रियेण

च । आदिशब्देन पुरुषेन्द्रियदौर्मनस्यश्रद्धादीनां
सङ्ग्रह- । तद्वानपि प्रत्येकमष्टाभि-

समन्वागतो भवति-तैश्च सप्तभि-, अष्टमेन च
पुरुषेन्द्रियेण । एवं दौर्मनस्येन्द्रियेण ।

श्रद्धादिमां^स्तु तैश्च पञ्चभि-,
उपेक्षाजीवितमनोभिश्च ।

एकादशभिस्त्वाज्ञाज्ञातेन्द्रियान्वित- ।

आज्ञात इन्द्रियमाज्ञातेन्द्रियम् । य आज्ञेन्द्रियेण
समन्वागत-, सोऽवश्य-

मेकादशभि--सुखसौमनस्योपेक्षापेजीवितमन-
श्रद्धादिभि-, आज्ञेन्द्रियेण च । तैरेव

दशभि-, आज्ञातावीन्द्रियेण च ।

आज्ञास्यामीन्द्रियोपेतस्त्रयोदशभिरन्वित- ॥१९॥

कतमैस्त्रयोदशभि- ? मनोजीवितकायेन्द्रियै-,
चतसृभिर्वेदनाभि- श्रद्धादिभिरा-

ज्ञास्यामीन्द्रियेण च ॥१९॥

-------------------

"दु-खी तु सप्तभि-" इति । कामधातूपपन्नो ह्येष- ।
तस्मादवश्यं कायेन्द्रियेण चतुर्भिश्च

वेदनेन्द्रियैरिति दौर्मनस्यवर्ज्यै- ।
तद्वीतरागावस्थायां दौर्मनस्यं व्यभिचरति ।
मनोजीवितेन्द्रिये

च स्त इत्यवश्यं सप्तभिरिन्द्रियै- समन्वागत- ।
शेषेन्द्रियव्यभिचारस्तु पूर्ववद् वाच्य- ।

"स्त्रीन्द्रियादिमान् अष्टाभि-" इति ।
स्त्रीपुरुषदौर्मनस्यश्रद्धावीर्यस्मृतिसमाधिप्रज्ञेन्द्रि-

यवानित्यर्थ- । जीवितमन-सुखदु-
खसौमनस्योपेक्षेन्द्रियाणामुक्तत्वात्,
आज्ञातावीन्द्रियादीनां

च त्रयाणां वक्ष्यमाणत्वात् ।
एषामेवाष्टानामिन्द्रियाणां ग्रहणं भवति । य-
स्त्रीन्द्रियेण समन्वागत

इति । स कामधातूपपन्न एव स्त्रीन्द्रियवत्त्वात् । अत-
सोऽवश्यमष्टाभिरिन्द्रियै- समन्वागत- ।

कतमै- ? इत्याह-तैश्च सप्तभि- स्त्रीन्द्रियेण चेति ।
कायजीवितमनोभिश्चतुर्भिश्च वेदनेन्द्रियैरिति

सप्तभि-, स्त्रीन्द्रियेण चाष्टमेन । शेषैरनियम- ।
यथोक्तैश्चक्षुरादीनां वैकल्यसम्भवादित्यादिभि-

कारणै- । स्त्रीन्द्रियवत् पुरुषेन्द्रियवानपि वक्तव्य- ।
दौर्मनस्यवानपि कामोपपन्न- कामवीतराग

इति तथैव तै- सप्तभिदौर्मनस्येन च । श्रद्धावानपि
त्रैधातुक- सत्त्व इति तै- पञ्चभि-

श्रद्धादिभिरविनाभाविभिरुपेक्षाजीवितमनोभिश्च
समन्वागत- । शेषैरनियम- पूर्ववत् । यथा

श्रद्धावानेवं यावत् प्रज्ञावान् । आज्ञाते
इन्द्रियमाज्ञातेन्द्रियमिति । आज्ञात
एवेन्द्रियमाज्ञातेन्द्रियम् । निरवशेषाज्ञात

इन्द्रियमित्यर्थ- । आज्ञेन्द्रियमपि ह्याज्ञात इन्द्रियम्, न तु
निरवशेषे; सावशेषत्वात् प्रहेयस्य ।

अथ वा-पदैकदेशग्रहणेन आज्ञातावी पुद्गल आज्ञात
इत्युच्यते, तस्येन्द्रियमाज्ञातेन्द्रियमिति ।

य आज्ञेन्द्रियेण सोऽवश्यमेकादशभिरिति । आज्ञेन्द्रियवान्
फलस्थ- शैक्षस्त्रिष्वपि धातुषु

@१४०

अथ य- सर्वाल्पै- समन्वागत- स कियद्भिरिन्द्रियै- ?

सर्वाल्पैर्नि-शुभोऽष्टाभिर्विन्मन-कायजीवितै- ।

युक्त-,

-------------------

भवति । स चतुर्थध्यानारूप्योपपन्न- कथं
सुखसौमनस्येन्द्रियाभ्यां समन्वागत- ? यस्मादार्य-

कामवैराग्येऽवश्यं सौमनस्येन्द्रियं प्रतिलभते,
द्वितीयध्यानवैराग्ये च सुखेन्द्रियम्, ते च

भूमिसञ्चारेऽपि न त्यजेते । तथा हि वक्ष्यति-

"भूमिसञ्चारहानिभ्यां ध्यानाप्तं त्यजते शुभम् ।

तथारूप्याप्तमार्यं तु फलाप्त्युत्तप्तिहानिभि- ॥" (अभि^
४.४०) इति ।

फलप्राप्तीन्द्रियोत्तापनेऽपि यद्यपि ते
प्रतिपन्नकमार्गमृद्धिन्द्रियमार्गसङ्गृहीते त्यजेते ।

तस्मात् ताभ्यां सुखसौमनस्याभ्यां
भूमिसञ्चारेऽप्यपरित्यक्ताभ्यां
चतुर्थध्यानारूप्योपपन्नोऽप्यार्य-

समन्वागत एव भवति । शेषै- पूर्ववदनियम- ।

आज्ञास्यामीन्द्रियोपेतस्त्रयोदशभिरन्वित- इति ।
विस्तर--आज्ञास्यामीन्द्रिय-

समन्वागत- कामावचर- सत्त्व-
कामधातावेवाज्ञास्यामीन्द्रियोत्पादनात् । "असंवेगादिह
विधा

तत्र निष्ठेति वाचनात्ऽ (अभि^ ६.५५) इति । तस्मादवश्यं
कायेन्द्रियमस्यास्ति । चतस्रो

वेदना दौर्मनस्यवर्ज्या-; तस्य वीतरागावस्थायां
व्यभिचारात् । तत्रावश्यमिति वर्तते ।

त्रयोदशभिरेभिरिन्द्रियैरवश्यमेव समन्वागत
इत्यवधार्यते, न तु त्रयोदशभिरेवेति । शैषैरनियम-;

अन्धादिष्वपि दर्शनमार्गसम्भवात् ।
स्त्रीपुरुषेन्द्रिययोर्वैकल्ये कथं दर्शनमार्गोत्पत्ति-,

स्त्रीपुरुषेन्द्रियवियुक्तविकलानां हि
संवरफलप्राप्तिवैराग्याणि न सन्तीति ? केचित्
तावदाहु--

प्रतिलब्धसंवराणां फलप्राप्तिर्भवति ।
द्विव्यञ्जनोदयाद्धि प्राप्तिमोक्षसंवरत्यागो भवति; न

तद्वैकल्यात् । क्रममरणाद्वा
स्त्रीपुरुषेन्द्रियनिरोधेऽभ्यस्तनिर्वेधभागीयस्य
दर्शनमार्गोत्पत्तिर्भवति ।

अपरे पुनराहु--पुद्गलसामान्यमिहाधिक्रियते,
नैकत्रैवेन्द्रियैरावश्यकसमन्वागम-

व्यभिचारावुच्येते । कथम् ?
"उपेक्षाजीवितमनोयुक्तोऽवश्यं त्रयान्वित-" (अभि^ को^

२.१७) इति यावत् । उपेक्षासमन्वागत- पुद्गल-
कामधातूपपन्नो वा यावद्भवाग्रोपपन्नो वा

सर्वोऽसाववश्यं त्रयेण समन्वागत- ।
चक्षुरादिव्यभिचारस्तु सम्भवतो न सर्वत्र । कश्चिदेव

हि रूपिभिरिन्द्रियैरसमन्वागतो य आरूप्यधातूपपन्न-,
न तु यो रूपधातूपपन्न- । विस्तरेण

यावत् कश्चिदेव श्रद्धादिभिरसमन्वागतो य-
समुच्छिन्नकुशलमूल-, न तु स एवारूप्यधातूपपन्न- ।

तथेहापि यावानाज्ञास्यामीन्द्रियोपेत-
सर्वोऽसावेभिर्यथोक्तैस्त्रयोदशभिरिन्द्रियैरवश्यं

समन्वागत- । व्यभिचारस्तु सम्भवत- कस्यचिदेव । तथा
हि कस्यचिच्चक्षुरिन्द्रियेणासमन्वागमो

योऽन्ध-, कस्यचिच्छ्रोत्रेन्द्रियेण यो बधिर- । एवं
घ्राणादिभि-, यावत् कस्यचित् स्त्रीन्द्रियेण

य- पुरुष- कस्यचित् पुरुषेन्द्रियेण या स्त्री, कस्यचित्
दौर्मनस्येन यो वीतराग--इत्येव-

मेवावगन्तव्यम् ॥१९॥

"सर्वाल्पैर्नि-शुभोऽष्टाभि-" इति । एक- पुद्गल-
सर्वेभ्योऽल्पैर्य- समन्वागत- । स

कियद्भिरल्पै- समन्वागत- ? इत्याह-नि-शुभ- । य-
समुच्छिन्नकुशलमूल- । स च

@१४१

समुच्छिन्नकुशलमूलो नि-शुभ- । स
सर्वाल्पैरष्टाभिरिन्द्रियै- समन्वागत--

पञ्चभिर्वेदनादिभि-, कायमनोजीवितैश्च । वेदना हि वित्,
वेदयत इति कृत्वा ।

वेदनं वा वित्, यथा-सम्पदनं सम्पत् ।

यथा च नि-शुभ- सर्वाल्पैरष्टाभिरिन्द्रियैर्युक्त-,

बालस्तथारूप्ये,

बाल इति पृथग्जनस्याख्या ।

कतमैरष्टाभि- ?

उपेक्षायुर्मन-शुभै- ॥२०॥

उपेक्षाजीवितमनोभि-, श्रद्धादिभिश्च ।
एकान्तकुशलत्वात् श्रद्धादीनि शुभ-

ग्रहणेन गृह्यन्ते । आज्ञास्यामीन्द्रियादीनामपि
ग्रहणप्रसङ्ग- ? न; अष्टाधिकाराद्,

बालाधिकाराच्च ॥२०॥

अथ य- सर्वबहुभिरिन्द्रियै- समन्वागत-, स कियद्भि- ?

बहुभिर्युक्त एकान्नविंशत्याऽमलवर्जितै- ।

अनास्रवाणि त्रीणि वर्जयित्वा ।

स पुन--

द्विलिङ्ग-,

द्विव्यञ्जनो य- समग्रेन्द्रिय- एकान्नविंशत्या समन्वागत-
।

--------------------

कामधातावेव । "छिनत्ति स्त्रीपुमान् दृष्टिचरित-" (अभि^
को^ ४.८०) इति । कामवैराग्यं

वास्य न सम्भवति । तस्मादस्य पञ्चापि वेदनेन्द्रियाणि
सन्ति । कायेन्द्रियं च जीवितमनसी च

स्त एव सर्वत्र । चक्षुरादीनि तु न सन्ति;
क्रममरणावस्थायामन्धत्वाद्यवस्थायां च
तेषामभावात् ।

वेदयत इति कृत्वेति । कर्तरि क्विप् । वेदनं वा विदिति ।
भावसाधन औणादिक-, क्विप् ।

ज्ञापकं दर्शयति-यथा सम्पदनं सम्पदिति ।

"तथारूप्ये" इति । सङ्ख्यामात्रं तथाशब्देन
सम्बध्यते । एकान्तकुशलत्वाच्छ्रद्धादीनि

शुभग्रहणेन गृह्यन्त इति । शुभान्येव
नाकुशलाव्याकृतानि यानि तानि शुभानीत्यर्थ- ।

आज्ञास्यामीन्द्रियादीनामपि ग्रहणप्रसङ्ग इति ।
तान्यप्येकान्तकुशलानि । तस्मात्तद्ग्रहणप्रसङ्ग

इति । न, अष्टाधिकारादिति । `नि-शुभोऽष्टभि-ऽ
इत्येतस्मात् ।

"उपेक्षायुर्मन-शुभै-"
अष्टाभिरित्याज्ञास्यामीन्द्रियादीनां निरास- कृतो
भवति;

अष्टशब्देन कृतावधित्वात् । बालाधिकाराच्चेति ।
बालोऽत्राधिक्रियते; "बालस्तथारूप्ये"

इति वचनात् । आज्ञास्यामीन्द्रियाद्यभावे च पृथग्जनो
भवति; "पृथग्जनत्वं कतमत् ?

आर्यधर्माणामलाभ-" ( ) इति वचनात् । तस्मात्
तेष्वनास्रवेष्वप्रसङ्ग इति ॥२०॥

द्विव्यञ्जनो य- समग्रेन्द्रिय इति । द्विव्यञ्जनोऽपि हि
समग्रचक्षुरादिक एव मेकान्नविंशत्या

समन्वागत-, नान्यथा ।

@१४२

कश्चापर- ?

आर्यो रागी,

अवीतरागोऽपि शैक्ष- सर्वबहुभिरेकान्नविंशत्या
समन्वागत- ।

एकलिङ्गद्व्यमलवर्जितै- ॥२१॥

एकं व्यञ्जनं द्वे चानास्रवं वर्जयित्वा ।
आज्ञातावीन्द्रियं द्वयोश्चान्यतरत् ॥२१॥

उक्त इन्द्रियाणां धातुप्रभेदप्रसङ्गेनागतानां
विस्तरेण प्रभेद- ॥

इदमिदानीं विचार्यते-किमेते संस्कृता धर्मा यथा
भिन्नलक्षणा-, एवं

भिन्नोत्पादा- ? उताहो नियतसहोत्पादा अपि केचित् सन्ति ?
सन्तीत्याह । सर्व इमे

धर्मा- पञ्च भवन्ति-रूपम्, चित्तम्, चैतसिका-,
चित्तविप्रयुक्ता- संस्कारा-, असंस्कृतं

च । तत्रासंस्कृतं नैवोत्पद्यते ।

रूपिणां तु धर्माणामयं नियम--

कामेऽष्टद्रव्यकोऽशब्द- परमाणुरनिन्द्रिय- ।

सर्वसूक्ष्मो हि रूपसङ्घात- परमाणुरित्युच्यते; यतो
नान्यतरो विज्ञायेत । स

कामधातावशब्दकोऽनिन्द्रियश्चाष्टद्रव्यक उत्पद्यते,
नान्यतमेन हीन- । अष्टौ

द्रव्याणि-चत्वारि महाभूतानि, चत्वारि चोपादायरूपाणि
रूपगन्धरसस्प्रष्टव्यानि ।

---------------------

आज्ञातावीन्द्रियं द्वयोश्चान्यतरदिति ।
रागित्वादाज्ञातावीन्द्रियमेकान्तेन वर्जयितव्यम्;

आर्यस्य चाज्ञास्यामीन्द्रियाज्ञेन्द्रियाभ्यामवश्यं
पर्यायेण समन्वागमात् । यदाज्ञास्यामीन्द्रियं न

तदाज्ञेन्द्रियम्, यदाज्ञेन्द्रियं न तदाज्ञास्यामीन्द्रियम्
।

उक्त इन्द्रियाणां धातुप्रभेदप्रसङ्गेनागतानां
विस्तरेण प्रभेद इति । "अष्टादशानां धातूनां

कतीन्द्रियं कति नेन्द्रियम्" इति धातुप्रभेदप्रसङ्गेन ।
"धर्मार्ध इन्द्रियं ये च द्वादशाध्यात्मिका-

स्मृता-" (अभि^ को^ १.४८) इति इन्द्रियाण्यागतानि । तेषां
प्रभेद- "अमलं त्रयम्"

(अभि^ को^ २.९) इत्येवमादि विस्तरेणोक्त- ॥२१॥

"किमेते संस्कृता धर्मा-" इति । ये ते
स्कन्धधात्वायतनत्वेनाभिहिता- पूर्वम् । यथा

भिन्नलक्षणा इति । रूप्यते इति रूपम्, अनुभवो वेदना,
निमित्तोद्ग्रहणं सञ्ज्ञेत्यादि । संस्कृत-

ग्रहणमुत्पत्तिमत्त्वात् । उताहो नियतसहोत्पादा अपि केचित्
सन्तीति । सन्ति हि केचित्

सहोत्पादा-, न तु नियतसहोत्पादा- । यथा
चक्षुरादिसहोत्पादास्तद्विज्ञानादयश्चक्षुरादीनां

सभागतत्सभागभावात् । तस्मादेव पृच्छति । सर्व इमे
धर्मा- पञ्च भवन्तीति । पञ्चवस्तुकनयेनैवं

सर्वधर्मसङ्ग्रहो व्यवस्थाप्यते । रूपादिकलापमुखेन
धर्मनिर्देश- सुखप्रतिपत्त्यर्थम् । तत्रासंस्कृतं

नैवोत्पद्यत इति । न तत्प्रति सहोत्पादनियमश्चिन्त्यते ।

सर्वसूक्ष्मो रूपसङ्घात- परमाणुरिति ।
सङ्घातपरमाणुर्न द्रव्यपरमाणु- । यत्र हि

पूर्वापरभागो नास्ति तत् सर्वरूपापचितं द्रव्यं
द्रव्यपरमाणुरितीष्यते । तस्माद्विशिनष्टि-सङ्घात-

परमाणुरिति ।

@१४३

सेन्द्रियस्तु परमाणुरशब्दको नवद्रव्यक उत्पद्यते,
दशद्रव्यको वा । तत्र तावत्-

कायेन्द्रियी नवद्रव्य-,

कायेन्द्रियमत्रास्तीति सोऽयं कायेन्द्रियी । तत्र नव
द्रव्याणि-तानि चाष्टौ,

कायेन्द्रियं च ।

दशद्रव्योऽपरेन्द्रिय- ॥२२॥

अपरमिन्द्रियं यत्र परमाणौ तत्र दश
द्रव्याणि-तान्येव नव, चक्षु- श्रोत्र-

घ्राणजिह्वेन्द्रियाणां चान्यतमम् ।

सशब्दा- पुनरेते परमाणव उत्पद्यमाना यथाक्रमं
नवदशैकादशद्रव्यका उत्पद्यन्ते ।

अस्ति हीन्द्रियाविनिर्भागी शब्दोऽपि य
उपात्तमहाभूतहेतुक- ।

कथमविनिर्भागे भूतानां कश्चिदेव सङ्घात- कठिन
उत्पद्यते, कश्चिदेव द्रव

उष्णो वा, समुदीरणो वा ? यद्यत्र पटुतमं प्रभावत
उद्भूतं तस्य तत्रोपलब्धि-; सूची-

तूलीकलापस्पर्शवत्, सक्तुलवणचूर्णरसवच्च ।

---------------------

"कामेऽष्टद्रव्यकोऽशब्द-" इति । कामधातौ यदा
शब्दोऽत्र नोत्पद्यते, तदा

नियतमष्टद्रव्यक एव भवति, नातो न्यूनद्रव्यक- ।

"अपरेन्द्रिय-" इति । अपरमिन्द्रियमस्मिन्नित्यपरेन्द्रिय-,
चक्षुरादिमानित्यर्थ- । यत्र

हि चक्षु- श्रोत्रादि वा तत्र कायेन्द्रियेण भवितव्यम्,
तत्प्रतिबद्धवृत्तित्वाच्चक्षुरादीनाम् । सशब्दा-

पुनरेते परमाणव इत्यष्टद्रव्यकादय-
सङ्घातपरमाणव- सशब्दा उत्पद्यमाना यथाक्रमं

नवदशैकादशद्रव्यका उत्पद्यन्ते-योऽष्टद्रव्यक- स
नवद्रव्यक-, यो नवद्रव्यक- स दशद्रव्यक-,

यो दशद्रव्यक- स एकादशद्रव्यक इति । अस्ति
हीन्द्रियाविनिर्भागी शब्दोऽपीति । इन्द्रियाद्

विनिर्भक्तुं यो न शक्यते स इन्द्रियाविनिर्भागी शब्द- ।
इन्द्रियापृथग्वर्त्तीत्यर्थ- । अविनिर्भोगीति

केचिद् भुजिं पठन्ति ।

कथमविनिर्भागे भूतानां कश्चिदेव सङ्घात- कठिन
इत्यादि । कठिन- पृथिवीधातु-,

द्रवोऽब्धातु-, उष्णस्तेजोधातु-, समुदीरणा वायुधातु- ।
तुल्यभूतसद्भावात् तुल्यरूपैस्तत्सङ्घा-

तैर्भवितव्यमित्यभिप्राय- । यद्यत्र पटुतममिति ।
विस्तर--यद् द्रव्यं पृथिव्यादिलक्षणम्, यत्र

सङ्घाते पटुतमं स्फुटतमम्, प्रभावत- शक्तित-, न
तु द्रव्यत- । उद्भूतम् उत्पन्नम् । तस्य

तत्रोपलब्धि- । तस्य द्रव्यस्य तत्र सङ्घात
उपलब्धिर्ग्रहणम् । सूचीतूलीकलापस्पर्शवत् । तत्र

सूच्यो लोहमय्य- प्रतीता लोके । तूल्यो
वीरणादीपुष्पमूलदण्डा- या `सिङ्काऽ इति

प्राकृतजनप्रतीता-, तासां सूचीनां तूलीनां च
कलाप-, तस्य स्पर्श- सूचीतूलीकलापस्पर्श- ।

तस्य चोपलब्धि- तस्य पटुतमस्य प्रभावत उद्भूतस्य
भूतस्येति । "तत्र तस्येव" (पा^ सू^

५.१.११६) इत्यनेन लक्षणेन वति- । एतदुक्तं भवति-यथा
तुल्येऽपि सूचीनां तूलीनां

कलापसद्भावे तीक्ष्णत्वात् सूचीनामेव स्पर्शो
व्यक्तमुपलभ्यते, न तूलीनाम्, अतीक्ष्णत्वात्;

तथा क्वचिदेव सङ्घाते काष्ठादिके कठिनमुपलभ्यते,
क्वचिद् द्रव- पानीये, क्वचिदुष्णोऽग्नौ,

क्वचित् समुदीरणा वायौ । न च तत्र तत्र सङ्घाते
चत्वारि महाभूतानि न सन्ति । सक्तुलवण-

@१४४

कथं पुनस्तेषु शेषास्तित्वं गम्यते ? कर्मत-
सङ्ग्रहधृतिपक्तिव्यूहनात् ।

प्रत्ययलाभे च सति कठिनादीनां द्रवणादिभावात्
अप्सु शैत्यातिशयादौष्ण्यं

गम्यत इत्यपरे ।

अव्यतिभेदेऽपि तु स्याच्छैत्यातिशय-, शब्दवेदनातिशयवत्
।

बीजतस्तेषु तेषां भावो न स्वरूपत इत्यपरे;
"सन्त्यस्मिन् दारुस्कन्धे विविधा

धातव-" ( ) इति वचनात् ।

कथं वायौ वर्णसद्भाव- ? श्रद्धानीय एषोऽर्थ-,
नानुमानीय-; संसर्गतो गन्ध-

ग्रहणात् तस्य वर्णाव्यभिचारात् ।

-------------------

चूर्णरसवच्च । सक्तुचूर्णानां लवणचूर्णानां च
यथा रसस्योपलब्धि-, लवणचूर्णरस एव

व्यक्तमुपलभ्यते, न तु सक्तुचूर्णरस- तद्वदिहापीति ।

सङ्ग्रहधृतिपक्तिव्यूहनादिति ।
सङ्ग्रहकर्मणाब्धातोरस्तित्वं गम्यते काष्ठादिके ।
अन्यथा

पांसुमुष्टिवत् तद् विशीर्येत, यदि तत्राब्धातुर्न स्यात् ।
धृतिकर्मणाप्सु नौप्रभृतीनां पृथिवीधातो-

रस्तित्वं गम्यते । पक्तिकर्मणा तेजोधातोरस्तित्वं गम्यते
। यदि हि तन्न स्यात् काष्ठादिकं न

पूतीभवेत् । व्यूहनकर्मणा वायुधातोरस्तित्वं गम्यते ।
प्रसर्पणं हि तस्य न स्याद्, वृद्धिर्वा,

यदि वायुधातुस्तत्र न स्यात् । एवमन्यत्रापि योज्यम् ।

प्रत्ययलाभे च सतीति । विस्तर--प्रत्ययानामग्न्यादीनां
लाभे सति कठिनादीनां

द्रवद्रव्यानां च द्रवणादिभावाद्
द्रवणघनत्वादिभावात् । तद्यथा अग्निभूते सति
कठिनस्य

लोहस्य द्रवणम् । तेन ज्ञायते-लोहेऽब्धातुरस्तीति । तथा
द्रवस्य शैत्यादिप्रत्ययलाभे काठिन्यम्,

तेन ज्ञायते-पृथिवीधातोरत्रास्तित्वमिति । तथा
कठिनसङ्घार्षादौष्ण्यमुपलभ्यते, तेन

तेजोधातोरत्रास्तित्वं गम्यते । इत्येवं सम्भवतोऽन्यत्रापि
योज्यम् । अप्सु शैत्यातिशयादौष्ण्यं

गम्यते इत्यपर इति भदन्तश्रीलाभ- । तस्मादाप-
शीता- शीततरा- शीततमाश्चोपलभ्यन्ते,

ततो ज्ञायते तेजसस्तत्रान्यतरतमोत्पत्ते- शैत्यातिशय-
। तेन च तत्र तेजोऽस्तीति गम्यते ।

अव्यतिभेदेऽपीति विस्तर- । तं मतमा चार्यो दूषयति ।
यथा न च शब्दस्य द्रव्यान्तरेण

व्यतिभेदो मिश्रीभावोऽस्ति, अतिशयश्च भवति,
स्वभावभेदात्-पटु- शब्द- पटुतम इति ।

एवमिहापि भवेत् । यथा च वेदनाया न केनचिद्
द्रव्यान्तरेण व्यतिभेदो भवतीति स्वभावभेदात्

तारतम्येनातिशय- तथेहापीति नानेन तेजोऽस्तित्वं
गम्यते । ता एव ह्याप- काश्चच्छीता-,

काश्चिच्छीततरा-, काश्चिच्छीततमा इति ।

बीजतस्तेषु तेषां न स्वरूपत इत्यपर इति ।
सौत्रान्तिका- । बीजत- = शक्तित-, सामर्थ्यत

इत्यर्थ- । न स्वरूपतो न द्रव्यत इत्यर्थ- । शक्तिरेव हि
नानाविधास्ति यया योगिभिरधि-

मोक्षविशेषेण सुवर्णधातु-, ताम्रधातुरित्येवमादयो
धातव- क्रियन्ते । कस्मात् ? इत्याह-

सन्त्यस्मिन् दारुस्कन्धे विविधा धातव इति वचनात् ।
धातुशक्तयो हि तत्रैवं भगवतोक्ता- ।

न हि तत्रातिबहूनां सुवर्णरूप्यादीनां
स्वरूपतस्तत्रावकाशोऽस्तीति ।

कथं वायौ वर्णसद्भाव इति । वैभाषिकानेवं
चोदयन्ति-"कामेऽष्टद्रव्यक-" इति

@१४५

रूपधातौ गन्धरसयोरभाव उक्त-, तेन तत्रत्या-
परमाणव- षट्सप्ताष्टद्रव्यका

इत्युक्तरूपत्वात् न पुनरुच्यन्ते ॥

किं पुनरत्र द्रव्यमेव द्रव्यं गृह्यते ? आहोस्विदायतनम्
?

किं चात- ? यदि द्रव्यमेव द्रव्यं गृह्यते,
अत्यल्पमिदमुच्यते-अष्टद्रव्यक-,

नवदशद्रव्यक इति । अवश्यं हि तद्द्रव्यसंस्थानेनापि
भवितव्यम्; तस्यापि

परमाणुसञ्चितत्वात्, गुरुत्वलघुत्वयोश्चान्यतरेण,
श्लक्ष्णत्वकर्कशत्वयोश्च, शीतेनापि,

क्वचित् जिघत्सया पिपासया च ?

अथाप्यायतनद्रव्यं गृह्यते, अयि
बह्विदमुच्यते-अष्टद्रव्यक इति ?

चतुर्द्रव्यको हि वक्तव्य--यावता भूतान्यपि
स्प्रष्टव्यायतनम् । किश्चिदत्र द्रव्यमेव

द्रव्यं गृह्यते यदाश्रयभूतम्, किञ्चिदत्रायतनं
द्रव्यं गृह्यते यदाश्रितभूतम् ।

---------------------

नियमे कथं वायौ वर्णोऽस्तीति निर्धार्यते, न हि
कथञ्चित् तत्र वर्ण उपलभ्यते ? श्रद्धानीय

एषोऽर्थो नानुमानीय इति वैभाषिका- ।
परमाप्तैरयमुक्तोऽर्थ इति प्रत्येतव्य-,
नार्थोऽनुमानसाध्य

इत्यभिप्राय- । संसर्गतो गन्धग्रहणादिति । अस्ति
वानुमानमिति दर्शयति । गन्धवता तु द्रव्येण

वायो- सम्पर्काद् गन्ध उपलभ्यते । स च गन्धो वर्णं न
व्यभिचरति । यत्र हि गन्धस्तत्र वर्णेन

भवितव्यमिति । अत्र च साधनवचनम्-`वर्णवान् वायु-;
गन्धवत्त्वाज्जातिपुष्पवद्ऽ इति ।

रूपधातौ गन्धरसयोरभाव उक्त इति । "विना
गन्धरसघ्राणजिह्वाविज्ञानधातुभि-"

(अभि^ को^ १.३०) इति वचनात् । तेन तत्रत्या- परमाणव-
षट्सप्ताष्टद्रव्यका इति ।

तत्रत्यास्तत्र भवा- । तत्रत्या- परमाणव-
सङ्घातपरमाणवोऽधिकृता- । य इहाष्टद्रव्यक उक्तो

निरिन्द्रियोऽशब्द-, स तत्र षड्द्रव्यक- । यो नवद्रव्यक-
कायेन्द्रियी स सप्तद्रव्यक- । यो

दशद्रव्यकोऽपरेन्द्रिय- सोऽष्टद्रव्यक- । सशब्दा-
पुनरेते सप्ताष्टनवद्रव्यका इत्यवगन्तव्यम् ।

उक्तरूपत्वान्न पुनरुच्यन्त इति । उक्तकल्पत्वान्न पुन-
सूत्र्यन्त इत्यर्थ- ।

किं पुनरत्र द्रव्यमेव द्रव्यमिति । विस्तर--मुख्यवृत्त्या
यद् द्रव्यं यस्य स्वलक्षणमस्ति

तद् द्रव्यं गृह्यते ? आहोस्विदायतनम् ?
द्रव्यमित्यधिकृतम् । आयतनमपि हि द्रव्यमिति शक्यते

वक्तुम्; सामान्यविशेषलक्षणसद्भावात् । किं चात- ।
कश्चातो दोष इत्यर्थ- । यदि द्रव्यमेव

द्रव्यं गृह्यते । यदि रूपपर्यन्तलक्षणं पृथिव्यादि
परमाणुद्रव्यं गृह्यते । अत्यल्पमिदमुच्यते

अष्टद्रव्यक इत्यादि ।
संस्थानगुरुत्वलघुत्वश्लक्ष्णत्वकर्कशत्वशीत-
जिघत्सापिपासानां सम्भवतो

द्रव्यान्तराणां क्वचित् क्वचित् सद्भावात् । तथा च सति
योऽष्टद्रव्यक- स नवद्रव्यको

यावच्चतुर्दशद्रव्यक इत्यष्टद्रव्यकनियमो भिद्यते ।
एवं नवद्रव्यकादिषु योज्यम् । एवं

रूपधातावपि षट्सप्ताष्टद्रव्यनियमभेदो वक्तव्य- ।

चतुर्द्रव्यको हि वक्तव्य इति । यस्माद् भूतान्यपि
पृथिव्यादीनि स्प्रष्टव्यायतनम् ।

"स्प्रष्टव्यं द्विविधम्" (अभि^ को^ १.३५) इति तस्मात् कामे
चतुर्द्रव्यकोऽशब्द--रूपं

गन्धो रस- स्प्रष्टव्यमिति । सशब्दस्तु पञ्चद्रव्यक इति
वक्तव्यम् । यदाश्रयभूतमिति । पृथिव्यादीनि

@१४६

एवमपि भूयांसि भूतद्रव्याणि भवन्ति ?
उपादायरूपाणां प्रत्येकं भूतचतुष्का-

श्रितत्वात् ।

तत्र पुनर्जातिद्रव्यं गृह्यते; भूतचतुष्कान्तराणां
स्वजात्यनतिक्रमात् ।

क- पुनर्यत् स एवं विकल्पेन वक्तुम् । च्छन्दो हि वाचां
प्रवृत्तिरर्थस्तु परीक्ष्य- ।

उक्तो रूपिणां सहोत्पादनियम- ॥

शेषाणां वक्तव्य- । तत्र तावत्-

चित्तचैत्ता- सहावश्यं

न ह्येते विनाऽन्योन्यं भवितुमुत्सहन्ते ।

सर्वं संस्कृतलक्षणै- ।

---------------------

चत्वारि । यदाश्रयिभूतमिति । रूपं गन्धो रस-
स्प्रष्टव्यैकदेशश्च । तदेवं संस्थानस्य
रूपेऽन्तर्भावात्

गुरुत्वादीनां च स्प्रष्टव्य इति नात्यल्पमिदमुच्यते,
नाप्यतिबहु; आश्रयभूतानां स्प्रष्टव्या-

यतनान्नि-कृष्य चतुर्धा निर्देशात् ।

एवमपि भूयांसीति । विस्तर--यद्भूतचतुष्कमाश्रय
एकस्योपादायरूपस्य नीलस्य

पीतस्य वा, न तदेवान्यस्योपादायरूपस्य गन्धस्य रसस्य
वाश्रय- । किं तर्हि ? अन्यदेव

भूतचतुष्कं तस्याश्रय इति वैभाषिकसिद्धान्त- ।

तत्र पुनर्जातिद्रव्यमिति । भूतचतुष्कजातिरत्र गृह्यते ।
या ह्येकस्य भूतचतुष्कस्य

जातिस्तामन्यानि भूतचतुष्काणि नातिक्रामन्ति । एवं
विकल्पेन वक्तुमिति । किञ्चिदत्र द्रव्यमेव

द्रव्यं गृह्यते यदाश्रयभूतम् ।
किञ्चिदत्रायतनद्रव्यं गृह्यते यदाश्रयिभूतम् ।
यच्चैतदाश्रयभूतं तज्जात्या

गृह्यत इति । छन्दो हि वाचां प्रवृत्ति-, अर्थस्तु
परीक्ष्य इति । छन्दत इच्छात- सङ्क्षेपविस्तर-

विधानानुविधायिन्यो वाच- प्रवर्तन्ते । अर्थस्तु तासां
परीक्ष्य- । किमेवं नियतसहोत्पादानि

तानि भवन्ति ? न भवन्तीति । योगाचारचित्तास्तु
सङ्घातावस्थाने भूतानां भौतिकानां च नियमं

वर्णयन्ति । कथमिति ? उच्यते-अस्ति समुदाये एकभौतिक-
तद्यथा शुष्को मृत्पिण्ड- ।

अस्ति द्विभौतिक- स एवार्द्र- । अस्ति त्रिभौतिक- स एवोष्ण-
। अस्ति यावत् सार्वभौतिक-

स एवार्द्र उष्णश्च मृत्पिण्डो गमनावस्थायामिति ।

उपादायरूपेऽपि यदुपादायरूपं यस्मिन् समुदाये
उपलभ्यते तत् तत्रास्तीति वेदितव्यम् ।

अस्ति समुदाय एकोपादायरूपिक-, तद्यथा प्रभा । अस्ति
द्व्युपादायरूपिक-, तद्यथा सशब्दो

गन्धो वायु- । असति त्र्युपादायरूपिक-, तद्यथा धूम-;
तस्य रूपगन्धस्प्रष्टव्यविशेष-

प्रभावितत्वात् । स्प्रष्टव्यविशेष- पुनरत्र लघुत्वं
वेदितव्यम् । चतुरुपादायरूपिक-, तद्यथा

गुडपिण्ड- । पञ्चोपादायरूपिक-, तद्यथा स एव
सशब्द--इत्येवमाद्यापि वक्तव्यम् ॥२२॥

शेषाणां वक्तव्य इति । चित्तचैतानां विप्रयुक्तानां
च ।

"चित्तचैत्ता- सहावश्यम्" इति । न चित्तं चैत्तैर्विना
उत्पद्यते, नापि चैत्ता विना

चित्तेनेत्यवधार्यते । न तु सर्वं चित्तं
सर्वचैत्तनियतसहोत्पादम्, नापि सर्वचैत्ता-
सर्वचित्तनियत-

सहोत्पादा इति ।

@१४७

सहावश्यमिति वर्त्तते । यत्किञ्चिदुत्पद्यते-रूपम्, चित्तम्,
चैतसिका-, चित्त-

विप्रयुक्ताश्च-सर्वं संस्कृतलक्षणै- सार्धमुत्पद्यते
।

प्राप्त्या वा,

प्राप्त्या सह सत्त्वाख्यमेवोत्पद्यते, नान्यद्-इति विकल्पार्थो
वाशब्द- ।

चैत्ता इत्युच्यन्ते, क इमे चैत्ता- ?

पञ्चधा चैत्ता महाभूम्यादिभेदत- ॥२३॥

पञ्च प्रकाराश्चैत्ता--महाभूमिका-,
कुशलमहाभूमिका-, क्लेशमहाभूमिका-,

अकुशलमहाभूमिका-, परीत्तक्लेशमहाभूमिकाश्च ।
भूमिर्नाम गतिविषय- । यो हि यस्य

गतिविषय- स तस्य `भूमि-ऽ इत्युच्यते ॥२३॥

तत्र महती भूमिरेषामिति महाभूमिका-, ये सर्वत्र
चेतसि भवन्ति ।

के पुन- सर्वत्र चेतसि भवन्ति ?

वेदना चेतना सञ्ज्ञा च्छन्द- स्पर्शो मति- स्मृति- ।

मनस्कारोऽधिमोक्षश्च समाधि- सर्वचेतसि ॥२४॥

इमे किल दश धर्मा- सर्वत्र चित्तक्षणे समग्रा भवन्ति
। तत्र वेदना त्रिविधो-

ऽनुभव--सुख-, दु-ख-, अदु-खासुखश्च । वेदना
चित्ताभिसंस्कारो मनस्कर्म । सञ्ज्ञा

---------------------

"सर्वं संस्कृतलक्षणै-" इति ।
संस्कृतलक्षणैर्यद्युक्तं तत्सर्वं तै-
संस्कृतलक्षणैर्जात्यादि-

भिरवश्यं सहोत्पाद्यते । किं पुनस्तद् ?
इत्याह-यत्किञ्चिदुत्पद्यते रूपं चित्तं चैतसिकाश्चित्त-

विप्रयुक्ताश्चेति । पूर्वमेव ह्यसंस्कृतं बहिष्कृतम्;
"तत्रासंस्कृतं नैवोत्पद्यते" इति वचनात् ।

विकल्पार्थो वा शब्द इति । किञ्चित्प्राप्त्या सहोत्पद्यते
यत्सत्त्वसङ्ख्यातम्, किञ्चिन्न

यदसत्त्वसङ्ख्यातमिति विकल्प- ।
प्रतिसङ्ख्याप्रतिसङ्ख्यानिरोधयोर्यद्यपि प्राप्तिरस्ति, न
तु

तावुत्पद्येते इति न तयोर्ग्रहणम् । सहोत्पादननियमो
ह्यमारम्भ इति, असत्त्वसङ्ख्यातस्य

प्राप्तिर्नास्तीति किमत्र कारणम् ?
सर्वसत्त्वसाधारणत्वात् । सहजयैव च प्राप्त्या
प्राप्तिमान्

सहोत्पद्यते, न पूर्वपश्चात्कालजयेत्यवगन्तव्यम् ।

"गतिविषय-" इति । उत्पत्तिविषय इत्यर्थ- । महाभूमिका
इति, महत्त्वं सर्वचित्त-

भवत्त्वात् ॥२३॥

इमे किलेति । किलशब्द- परमतद्योतने । स्वमतं तु
छन्दादय- सर्वचेतसि न भवन्ति ।

तथा ह्यनेनैवाचार्येण पञ्चस्कन्धके लिखितम्-"छन्द-
कतम- ? अभिप्रेते वस्तुन्यभिलाष- ।

अधिमोक्ष- कतम- ? निश्चिते वस्तुनि तथैवावधारणम्" (
) इत्यादि । चेतना चित्ताभि-

संस्कार इति चित्तप्रस्पन्द- । प्रस्पन्द इव प्रस्पन्द
इत्यर्थ- । विषयनिमित्तग्राह इति । विषयविशेष-

रूपग्राह इत्यर्थ- । स्पर्श
इन्द्रियविषयविज्ञानसन्निपातजा स्पृष्टिरिति ।
इन्द्रियविषयविज्ञानानां

सन्निपाताज्जाता स्पृष्टि- । स्पृष्टिरिव स्पृष्टि- ।
यद्योगादिन्द्रियविषयविज्ञानान्यन्योन्यं स्पृशन्तीव

स स्पर्श- । धर्मप्रविचय इति । प्रविचिनोतीति प्रविचय- ।
प्रविचीयन्ते, उच्चीयन्त इत्यर्थ- ।

@१४८

सञ्ज्ञानं विषयनिमित्तोद्ग्रह- । छन्द- कर्तृकामता ।
स्पर्श इन्द्रियविषयविज्ञानसन्निपातजा

स्पृष्टि- । मति- प्रज्ञा धर्मप्रविचय- ।
स्मृतिरालम्बनासम्प्रमोष- । मनस्कारस अचेतस

आभोग- । अधिमोक्षोऽधिमुक्ति- । समाधिश्चित्तस्यैकाग्रता ।

सूक्ष्मो हि चित्तचैत्तानां विशेष- । स एष दु-परिच्छेद-
प्रबन्धेष्वपि तावत्, किं

पुन- क्षणेषु । रूपिणीनामपि तावदोषधीनां
बहुरसानां कासाञ्चिद् इन्द्रियग्राह्या रसविशेषा

दुरवधारा भवन्ति, किं पुनर्ये धर्मा अरूपिणो
बुद्धिग्राह्या- ! ॥२४॥

कुशला महाभूमिरेषां त इमे कुशलमहाभूमिका ये
सर्वदा कुशले चेतसि

भवन्ति ।

के पुनस्त इति ?

श्रद्धाऽप्रमाद- प्रश्रब्धिरुपेक्षा ह्रीरपत्रपा ।

मूलद्वयमहिंसा च वीर्यं च कुशले सदा ॥२५॥

इमे दश धर्मा- कुशले चेतसि नित्यं भवन्ति । तत्र
श्रद्धा चेतस- प्रसाद- ।

सत्यरत्नकर्मफलाभिसम्प्रत्यय इत्यपरे । अप्रमाद-
कुशलानां धर्माणां भावना । का

---------------------

इमे सास्रवा-, इमेऽनास्रवा-, इमे रूपिण-, इमे अरूपिण इति
। धर्माणां धर्मप्रविचय- ।

प्रतीतत्वात् प्रज्ञेति वक्तव्ये श्लोकबन्धानुगुण्येन
मतिरिति कारिकायामुक्तम् । स्मृतिरालम्बना-

सम्प्रमोष इति । यद्योगादालम्बनं न मनो विस्मरति,
तच्चाभिलपतीव, सा स्मृति- ।

मनस्कारश्चेतस आभोग इति । आलम्बने चेतस आवर्जनम्,
अवधारणमित्यर्थ- । मनस-

कारो मनस्कार- । मनो वा करोति आवर्जयतीति मनस्कार- ।
अधिमुक्तिस्तदालम्बनस्य

गुणतोऽवधारणम् । रुचिरित्यन्ये । यथानिश्चयं
धारणेति योगाचारचित्ता- । समाधिश्चित्तस्यै-

काग्रतेति । अग्रमालम्बनमित्येकोऽर्थ- । यद्योगाच्चित्तं
एकत्रालम्बने वर्तते स समाधि- । यदि

समाधि- सर्वचेतसि भवति, किमर्थं ध्यानेषु यत्न-
क्रियते ? बलवत्समाधिनिष्पादनार्थम् ।

कथमेकस्मिंश्चित्ते दशानां भिन्नलक्षणानां
चैत्तानामस्तित्वं गम्यते इति ? अत आह-

सूक्ष्मो हि चित्तचैत्तानां विशेष इति । विस्तर--स एष
विशेषश्चित्तचैत्तानां दुर्लक्ष्य- प्रबन्धेष्वपि

तावत् किं पुन- क्षणेषु कालपर्यन्तलक्षणेषु ।
रूपिणीनामप्योषधीनां मूर्त्तानामपि कासाञ्चित्

हरीतकीप्रभृतीनां बहुरसानां
षड्सानामिन्द्रियग्राह्या जिह्वेन्द्रियग्राह्या दुरवधारा
दु-परिच्छेदा

भवन्ति । किं पुनर्ये धर्मा अमूर्त्ता बुद्धिग्राह्या
मनोविज्ञानमात्रग्राह्या- । तस्मादाप्तोपदिष्टा इति

कृत्वा तथैव ते प्रतिपत्तव्या इत्यभिप्राय- ॥२४॥

श्रद्धा चेतस- प्रसाद इति । क्लेशोपक्लेशकलुषितं चेत-
श्रद्धायोगात् प्रसीदति,

उदकप्रसादकमणियोगादिवोदकम् ।
सत्यरत्नकर्मफलाभिसम्प्रत्यय इत्यपरे इति । आकारेण

श्रद्धानिर्देश-, सत्येषु चतुर्षु रत्नेषु च त्रिषु कर्मसु
च शुभाशुभेषु, तत्फलेषु च इष्टानिष्टेषु ।

सन्त्येवैतानीत्यभिसम्प्रत्ययोऽभिसम्प्रतिपत्ति- श्रद्धेति ।
अप्रमाद- कुशलानां धर्माणां भावनेति ।

भावना नाम कुशलानां प्रतिलम्भनिषेवणस्वभावा,
"प्रतिलम्भनिषेधाख्ये शुभसंस्कृतभावना"

@१४९

पुनस्तेभ्योऽन्या भावना ? या तेष्ववहितता । चेतस
आरक्षेति निकायान्तरीया- सूत्रे

पठन्ति । प्रश्रब्धि- चित्तकर्मण्यता ।

ननु च सूत्रे कायप्रश्रब्धिरप्युक्ता ? न खलु नोक्ता । सा
तु यथा कायिकी

वेदना, तथा वेदितव्या ।

कथं सा बोध्ययङ्गेषु योक्ष्यते ? तत्र तर्हि
कायकर्मण्यतैव कायिकी प्रश्रब्धिर्वेदि-

तव्या । कथं सा बोध्यङ्गमित्युच्यते ?
बोध्यङ्गानुकूल्यात् । सा हि कायकर्मण्यता

चित्तकर्मण्यता बोध्यङ्गमावहति ।

अस्ति पुन- क्वचित् अन्यत्राप्येवं दृश्यते ? अस्तीत्याह ।
तद्यथा-प्रीति- प्रीति-

स्थानीयाश्च धर्मा- प्रीतिसम्बोध्यङ्गमुक्तं भगवता ।
प्रतिघ- प्रतिघनिमित्तं च व्यापाद-

नीवरणमुक्तम् । सम्यग्दृष्टिसङ्कल्पव्यायामाश्च
प्रज्ञास्कन्ध उक्ता- । न च सङ्कल्पव्यायामौ

---------------------

(अभि^ को^ ७.२७) इति वचनात् । सा कथमप्रमादो नाम
चैतसिको भविष्यति, यस्मिन्

सति सा प्रतिलम्भनिषेवणभावना भवति,
सोऽप्रमादस्तात्पर्यलक्षण- ? अत आह-या

तेष्ववहिततेति । तदेवं सति भावनाहेतावयं
भावनोपचार- कृत इति । चेतस आरक्षेति । य-

साङ्क्लेशिकेभ्यश्चित्तमारक्षते, सोऽप्रमाद इति ।
चित्तकर्मण्यतेति । यद्योगाच्चित्तं कर्मण्यं भवति,

सा चित्तकर्मण्यता, चित्तलाघवमित्यर्थ- ।

ननु च सूत्रे कायप्रस्रब्धिरप्युक्तेति । कश्च पर्यायो
यत्प्रस्रब्धिसम्बोध्यङ्गद्वयं भवति ?

अस्ति कायप्रस्रब्धि-, अस्ति चित्तप्रस्रब्धि- । तत्र यापि
कायप्रस्रब्धिस्तदपि प्रस्रब्धि-

सम्बोध्यङ्गमभिज्ञायै सम्बोधये निर्वाणाय संवर्त्तते
। यापि चित्तप्रस्रब्धिस्तदपि प्रस्रब्धि-

सम्बोध्यङ्गमभिज्ञायै सम्बोधये निर्वाणाय संवर्त्तत
इति । कथमियमेकैवोच्यते-प्रस्रब्धि-

श्चित्तकर्मण्यतेति ? सा तु यथा कायिकी वेदनेति, यथा
चेतस्यपि वेदना परमाणुसञ्च-

यात्मकेन्द्रियाश्रयत्वात् कायिकीत्युच्यते, तथेयमपि
प्रस्रब्धिरवगन्तव्या ।

कथं सा बोध्यङ्गेषु योक्ष्यत इति । असमाहितत्वात्
पञ्चानां विज्ञानकायानां पृच्छति ।

तत्र तर्हीति । विस्तर--तत्र सूत्रे कायवैशारद्यमेव
कायकर्मण्यता भूतविशेषणलक्षणा

प्रीत्यध्याकृता, "प्रीतमनस- काय प्रस्रभ्यते" ( ) इति
वचनात् ।

कथं सा बोध्यङ्गमिति । पृथक्कलापत्वात् सास्रवत्वाच्च
न युज्यत इत्यभिप्राय- ।

प्रीति- प्रीतिस्थानीयाश्च धर्मा- प्रीतिसम्बोध्यङ्गमिति ।
विस्तर--तीर्थिका- किल

भगवच्छ्रावकमेवमाहु--श्रमणो भवतो गौतम
एवमाह-एत यूयं भिक्षव- पञ्च निवरणानि

प्रहाय चेतस उपक्लेशकराणि प्रज्ञादौर्बल्यकराणि
सप्त बोध्यङ्गानि भावयतेति । वयमप्येवं

ब्रूम- । तत्रास्माकं श्रमणस्य च गौतमस्य को विशेषो
धर्मदेशनाया- ? तेभ्यो भगवता

एतदुपदिष्टम्, पञ्च सन्ति दश भवन्ति, दश सन्ति पञ्च
व्यवस्थाप्यन्ते । प्रतिघ- प्रतिघनिमित्तं

च । नवाघातवस्तूनि व्यापादनिवरणमुक्तं भगवता
तदानुकूल्यात् । तथा सप्त सन्ति चतुर्दश

भवन्ति, चतुर्दश सन्ति सप्त व्यवस्थाप्यन्ते, प्रीति-
प्रीतिनिमित्तं चेत्यनेन भेदेन तदानुकूल्यादिति ।

न च सङ्कल्पव्यायामौ प्रज्ञास्वभावाविति ।
तयोर्यथाक्रमं वितर्कवीर्यस्वभावत्वान्न तौ

@१५०

प्रज्ञास्वभावौ तस्यास्त्वनुगुणाविति ताच्छब्द्यं लभेते
। एवं कायप्रश्रब्धिरपि बोध्यङ्गानु-

गुण्याद् बोध्यङ्गशब्दं लभते ।

उपेक्षा चित्तसमता चित्तानाभोगता ।
कथमिदानीमेतद्योक्ष्यते-तत्रैव चित्ते

आभोगात्मको मनस्कारोऽनाभोगात्मिका चोपेक्षा इति ? ननु
चोक्तम्-"दुर्ज्ञान एषां

विशेष-" ( ) इति ? अस्ति हि नाम दुर्ज्ञानमपि ज्ञायते ।
इदं तु खल्वतिदुर्ज्ञानं यद्

विरोधेऽप्यविरोध इति । अन्यत्राभोग-, अन्यत्रानाभोग--इति
कोऽत्र विरोध- ? न

तर्हीदानीमेकालम्बना- सर्वे सम्प्रयुक्ता- प्राप्नुवन्ति ।
एवञ्जातीयकमत्रान्यदप्यायास्यतीति

यस्तस्य नय- सोऽस्यापि वेदितव्य- ।

ह्रीरपत्राप्यं च पश्चाद् वक्ष्यते । मूलद्वयं द्वे
कुशलमूले अलोभाद्वेषौ ।

अमोहोऽप्यस्ति, स तु प्रज्ञात्मक- ।

प्रज्ञा च महाभूमिकेति नासौ कुशलमहाभूमिक एवोच्यते
। अविहिंसा

अविहेठना । वीर्यं चेतसोऽभ्युत्साह- ॥२५॥

उक्ता- कुशलमहाभूमिका- ॥

---------------------

प्रज्ञास्वभावौ । यदा च त्रिस्कन्धो मार्ग-
क्रियते-शीलस्कन्ध-, समाधिस्कन्ध-, प्रज्ञास्कन्ध

इति । तत्र प्रज्ञास्कन्धनिर्देशे उक्तम्-"प्रज्ञास्कन्ध-
कतम- ? सम्यग्दृष्टि-, सम्यक्सङ्कल्प-,

सम्यग्व्यायाम-" इति । उपेक्षा चित्तसमतेति ।
यद्योगाच्चित्तं सममनाभोगं वर्तते, सोपेक्षा

संस्कारोपेक्षा नाम । त्रिविधा उपेक्षा-वेदनोपेक्षा,
संस्कारोपेक्षा, अप्रमाणोपेक्षा चेति ।

ननु चोक्तं दुर्ज्ञान एषां विशेष इति । "सूक्ष्मो हि
चित्तचैत्तानां विशेष-, स एष

दु-परिच्छेद- प्रवाहेष्वपि तावद्" इत्यादिवचनाद् दु-खेन
ज्ञायते दुर्ज्ञान- । अस्ति हि नाम

दुर्ज्ञानमपि ज्ञायते । यदविरुद्धमेकस्मिंश्चित्तक्षणे
धर्मान्तरेण स्पर्शादिना । इदं तु खलु अतिदुर्ज्ञानं

यद्विरोधेऽप्यविरोध इति ।
आभोगानाभोगयोरेकस्मिंश्चित्तक्षणेऽविरोधो
व्यवस्थाप्यत इति

वाक्यशेष- । न हि विरुद्धयो-
सुखदु-खयोरेकस्मिंश्चित्तक्षणे भावो दृष्ट इति ।
अन्यत्राभोग

इति । अन्यत्रालम्बने आभोग अन्यत्रानाभोग इत्यविरोध- ।
एवञ्जातीयकमत्रान्यदप्यायास्य-

तीति । विरोधजातीयं यथा वितर्कविचारौ । तयोर्हि
लक्षणम्-चित्तौदारिकता वितर्क-,

चित्तसूक्ष्मता विचार इति; "वितर्कविचारौदार्यसूक्ष्मते"
(अभि^ को^ २.३३) इति वचनात् ।

तयोस्त्वेकत्र चित्ते विरोध इति वक्ष्यते । यस्तस्य नय-
सोऽस्यापीति । पर्यायेणान-

योर्वृत्तिरित्यभिप्राय- ।

ह्रीरपत्राप्यं च पश्चाद्वक्ष्यते इति ।
"अह्रीरगुरुतावद्ये भयादर्शित्वमत्रपा" (अभि^

को^ २.३२) इत्यत्र विपर्ययग्रहणात् । स तु प्रज्ञात्मक इति
। स त्वमोह- प्रज्ञास्वभाव- । प्रज्ञा

च महाभूमिकेति । "मति- स्मृति-" (अभि^ को^ ३.२८) इति
वचनात् । नासौ

कुशलमहाभूमिक एवोच्यते, किं तर्हि ?
अकुशलादिभूमिकोऽपीति । अविहेठनेति ।

यद्योगात्परो न विहेठयते साविहिंसा ।
विहिंसाप्रतिपक्षश्चैतसिक- । चेतसोऽभ्युत्साह इति ।

कुशलक्रियायां यश्चेतसोऽभ्युत्साहस्तद् वीर्यम् ।
यस्त्वकुशलादिक्रियायां चेतसोऽभ्युत्साहो  

@१५१

महती भूमिर्महाभूमि- । क्लेशा महाभूमिरेषां त इमे
क्लेशमहाभूमिका ये धर्मा-

सदैव क्लिष्टे चेतसि भवन्ति । के पुनस्ते सदैव क्लिष्टे
चेतसि भवन्ति ?

मोह- प्रमाद- कौशीद्यमाश्रद्ध्यं स्त्यानमुद्धव- ।

क्लिष्टे सदैव,

तत्र मोहो नामाविद्या, अज्ञानमसम्प्रख्यानम् । प्रमाद-
कुशलानां धर्माणामभावना

अप्रमादभावनाविपक्षो धर्म- । कौशीद्यं चेतसो
नाभ्युत्साहो वीर्यविपक्ष- । आश्रद्ध्यं

चेतसोऽप्रसाद- श्रद्धाविपक्ष- । स्त्यानं कतमत् ? या
कायगुरुता, चित्तगुरुता, काया-

कर्मण्यता, चित्ताकर्मण्यता । "कायिकं स्त्यानं
चैतसिकं स्त्यानम्" इत्युक्तमभिधर्मे ।

कथं चैतसिको धर्म- कायिक इत्युच्यते ? यथा कायिकी
वेदना । औद्धत्यं

चेतसोऽव्युपशम- । इतीमे षट् क्लेशमहाभूमिका- ॥

ननु चाभिधर्मे दश क्लेशमहाभूमिका-
पठ्यन्ते-"आश्रद्ध्यं कौशीद्यं मुषित-

स्मृतिता चेतसो विक्षेप- अविद्या
असम्प्रजन्यमयोनिसोमनस्कारो मिथ्याधिमोक्ष औद्धत्यं

प्रमादश्च" ( ) इति ? प्राप्तिज्ञो देवानां प्रिय-, न
त्विष्टिज्ञ- । का पुनरत्रेष्टि- ?

मुषितस्मृतिविक्षेपासम्प्रजन्यायोनिशोमनसिकार
मिथ्याधिमोक्षा महाभूमिकत्वात् न

क्लेशमहाभूमिका एवावधार्यन्ते । तथैवामोह-
कुशलमहाभूमिको नावधार्यते; प्रज्ञा-

---------------------

नैतद् वीर्यम्, कौसीद्यमेव तत् प्रवचने पठ्यते;
सीदनात्मकत्वात् । तथा ह्युक्तं भगवता-"इतो

बाह्यकानां यद्वीर्यं कौसीद्यमेव तत्" इति ॥२५॥

मोहो नामाविद्येति । "विद्याविपक्षो धर्मोऽन्योऽविद्या" (अभि^
को^ ३.२८)

इति पश्चाद् व्याख्यास्यते । भावनाविपक्षो धर्म इति ।
भावनाया इत्याह । एवं कौसीद्यादिष्वपि

व्याख्येयम् । कायगुरुता, चित्तगुरुतेति ।
प्रस्रब्धिप्रतिपक्षो धर्म- । यथा कायिकी वेदनेति ।

यथा वेदना रूपीन्द्रियश्रयत्वाच्चैतसिक्यपि कायिकीति
व्याख्याता । तथा कायिकं स्त्यानम्,

पञ्चविज्ञानकायसम्प्रयुक्तं स्त्यानं कायिकमित्युच्यते ।
औद्धत्यं चेतसोऽव्युपशम इति ।

नृत्यगीतादिशृङ्गारवेषालङ्कारकाद्यौद्धत्यसन्नि
श्रयदानकर्मकश्चैतसिको धर्म- ।

न चात्र स्त्याने पठ्यते इत्यभिधर्मे । प्राप्तिज्ञो
देवानाम्प्रियो न त्विष्टिज्ञैति । पाठप्रामाण्य-

मात्रेण दश त्वाचार्याणामिष्टिमिच्छां जानीते ।
कोऽयं देवानां प्रियो नाम ? `ऋजुकजातीयो

देवानां प्रिय-ऽ इत्येके व्याचक्षते, अशठो हि देवानां
प्रियो भवति, मूर्खो देवानां प्रिय इत्यपरे ।

"यो हीश्वराणामिष्ट- स न ताडनेन शिक्षते" इति
मूर्खो भवतीति । यथैवामोह इति । यथैवामोह-

कुशलमूलं प्रज्ञास्वभावत्वान्महाभूमिक इति
व्यवस्थापितो न कुशलमहाभूमिक एवेत्य वधार्यते,

ततश्च कुशलमहाभू-मिकेषु न पठित- । तथा
मुषितस्मृत्यादयोऽपि पञ्चमहाभूमिकत्वान्न

क्लेशमहाभूमिका एवेत्यवधार्यन्ते । ततश्च इमे न
क्लेशमहाभूमिकमध्ये पठ्यन्ते । कथम् ?

इत्याह-स्मृतिरेव हि क्लिष्टा मुषितस्मृतिता, समाधिरेव
क्लिष्टो विक्षेप इत्येवमादीति ।

क्लिष्टोऽयोनिशोमनस्कार-, अधिमुक्तिरेव क्लिष्टा
मिथ्याधिमोक्ष इति दर्शयति ।

@१५२

स्वभावत्वात् । स्मृतिरेव हि क्लिष्टा मुषितस्मृतिता ।
समाधिरेव क्लिष्टो विक्षेप

इत्येवमादि ।

अत एवोच्यते-"ये महाभूमिका- क्लेशमहाभूमिका अपि ते" (
)

इति । चतुष्कोटिक- । प्रथमा कोटि--वेदना चेतना
सञ्ज्ञाच्छन्द- स्पर्शश्च । द्वितीया-

अश्राद्ध्यं कौशीद्यमविद्या औद्धत्यं प्रमादश्च ।
तृतीया-स्मृत्यादय- पञ्च क्लिष्टा

यथोक्ता- । चतुर्थ्येतानाकारान् स्थापयित्वेति ।

केचित्तु-मिथ्यासमाधेरन्यचेतसो विक्षेपमिच्छन्ति ।
तेषामन्यथा चतुष्कोटिक- ।

स्त्यानं पुनरिष्यते सर्वक्लेशसम्प्रयोगीति
क्लेशमहाभूमिकेषु तस्यापाठे कस्यापराध- ।

एवं त्वाहु--पठितव्यं भवेत्, समाध्यनुगुणत्वात् तु न
पठितम् । क्षिप्रतरं

किल स्त्यानचरित- समाधिमुत्पादयेत्, नौद्धत्यचरित इति ।
क- पुन- स्त्यानचरितो

यो नौद्धत्यचरित-, को वा औद्धत्यचरितो यो न
स्त्यानचरित-; न ह्येते जातु सहचरिष्णुतां

जहीत- ? तथापि यद् यस्याधिमात्रं स तच्चरितो
ज्ञातव्य- ।

-------------------

अत एवोच्यत इति विस्तर- । यत एवं स्मृत्यादयो
मुषितस्मृतितादयो व्यवस्थाप्यन्ते

नैतद्व्यतिरिक्ता- । अत एवोच्यते-चतुष्कोटिक इति । ये
महाभूमिका- क्लेशभूमिका अपि

त इति काक्वा पृच्छति । चतुष्कोटिका--स्युर्महाभूमिका-
न क्लेशमहाभूमिका-, स्यु-

क्लेशमहाभूमिका न महाभूमिका-, स्युर्महाभूमिकाश्च
क्लेशमहाभूमिकाश्च, स्युर्नव महाभूमिका

न क्लेशमहाभूमिका- । तृतीया स्मृत्यादय इति । ये
मुषितस्मृत्यादय- पञ्च यथोक्ता- । एते हि

महाभूमिका- क्लेशमहाभूमिका । चतुर्थी एतानाकारान्
स्थापयित्वेति । उक्तनिर्मुक्ता धर्मा-

कुशलमहाभूमिकादयश्चैतसिका रूपादयश्चान्य इति ।
तेषामन्यथा चतुष्कोटिक इति । द्वितीयायां

कोट्यां विक्षेप- प्रक्षेप्तव्य-, न तु तृतीयायाम् । अत
एवं वक्तव्यम्-प्रथमा कोटि- पूर्ववत्;

द्वितीया आश्रद्ध्यं कौसीद्यमविद्या औद्धत्यं प्रमादो
विक्षेपश्च; तृतीया स्मृत्यादयश्चत्वार-,

मुषितस्मृत्यसम्प्रजन्यायोनिशोमनस्कारमिथ्याधिमोक्षा
इत्यर्थ- । चतुर्थी पूर्ववत् ।

यत्तूक्तम्-`न चात्र स्त्यानं पठ्यतेऽ इति, तान् प्रति
ब्रवीति स्त्यानं पुनरिष्यत इति ।

विस्तर--तस्यापाठे कस्यापराध इति । किमस्य
स्त्यानस्यापाठे ममापराध-, किमाभिधार्मिक-

स्येति ! अभिधर्मकारस्यायमपराधो न ममेत्यभिप्राय-;
स्त्यानस्य सर्वक्लेशसम्प्रयोगित्वेनाभि-

मतत्वात् ।

एवं त्वाहुरिति । तत्र शास्त्रे स्त्यानस्यापाठे
कारणमाहुराभिधर्मिका- । क्षिप्रतरं किलेति ।

किलशब्दोऽसम्भावनायाम् । कथं हि नाम क्लिष्टो धर्म-
शुक्लस्य समाधेरनुगुणो भविष्यति,

लयौद्धत्ये हि समाधिपरिपन्थिनी, तत् कथं
परिपन्थ्येवानुगुण इति ? न ह्येते जातु सहचरिष्णुतां

जहीत इति । न ह्येते स्त्यानौद्धत्ये कदाचित्
सहचरधर्मतां त्यजत इत्यर्थ- । तथापि यद्यस्याधि-

मात्रमिति । एवमपि च स्त्यानमौद्धत्यं वा यस्य
पुद्गलस्याधिमात्रम्, स पुद्गलस्तच्चरित- स्त्यान-

चरित-, औद्धत्यचरितो वावगन्तव्य- । क्वचिद्धि कलापे
कश्चिद्धर्म उद्भूतो भवतीति ।

@१५३

अत- षडेव क्लेशमहाभूमिका- सिध्यन्ति । एते हि सदा
क्लिष्ट एव चेतसि

भवन्ति, नान्यत्र ॥

अकुशले त्वाह्रीक्यमनपत्रपा ॥२६॥

अकुशले तु चेतस्याह्रीक्यमनपत्राप्यं च नित्यं भवत
इति एतौ द्वौ धर्माव-

कुशलमहाभूमिकावुच्यते । तयोश्च पश्चाल्लक्षणं
वक्ष्यते (अभि^ को^ २.३२) ॥२६॥

क्रोधोपनाहशाठ्येर्ष्याप्रदासम्रक्षमत्सरा- ।

मायामदविहिंसाश्च परीत्तक्लेशभूमिका- ॥२७॥

परीत्तक्लेशा भूमिरेषां त इमे परीत्तक्लेशभूमिका
अविद्यामात्रेण भावनाहेयेन

मनोभूमिकेनैव च सम्प्रयोगात् । एषां तु निर्देश
उपक्लेशेषु (अभि^ को^ ५.४६)

करिष्यते ॥२७॥ उक्ता इमे पञ्चप्रकाराश्चैत्ता- ॥

अन्येऽपि चानियता- सन्ति वितर्कविचारकौकृत्यमिद्धादय- ।
तत्र वक्तव्यम्-

कस्मिंश्चित्ते कति चैत्ता अवश्यं भवन्तीति ?
कामावचरं तावत् पञ्चविधं चित्तम् ।

कुशलमकुशलम् । तत्राकुशलं द्विविधम्-आवेणिकम्,
अन्यक्लेशसम्प्रयुक्तं च ।

-------------------

नान्यत्रेति । कुशलादिषु ।

"अकुशले त्वाह्रीक्यमनपत्रपा" इति । तु-शब्दो विशेषणे,
अवधारणे वा-अकुशल

एवेति ॥२६॥

"परीत्तक्लेशभूमिका-" इति । परीत्त- = अल्पक- । कोऽसौ ?
अविद्यामात्रम् । अविद्यैव

केवलेत्यर्थ- । तेन अविद्यामात्रेणेति । नान्येन रागादिना
क्लेशेन । भावनाहेयेनेति । न दर्शनहेयेन ।

मनोभूमिकेनैवेति । न पञ्चविज्ञानकायिकेन । यस्मादिमे
क्रोधादय उपक्लेशा मनोभूमिका

एव भवन्ति, अतो मन-सम्प्रयोगात् परीत्तक्लेशभूमिका
उच्यन्ते । रागादिकलापे ह्यवश्यमविद्या

भवितव्यमिति न परीत्तो रागादिक- । तदेव ये सर्वत्र
चैतसिके ते महाभूमिका-, ये कुशल

एव ते कुशलमहाभूमिका-, ये क्लिष्टे निवृत्ते चाकुशले
च ते क्लेशमहाभूमिका-, ये च

परीत्तक्लेशसम्प्रयुक्ते चेतसि ते परीत्तक्लेशभूमिका- ।
एषां तु निर्देश- उपक्लेशेषु करिष्यत

इति । अनुशयनिर्देशे ॥२७॥

अन्येऽपि चानयिता इति । ये कदाचित् कुशले, कदाचिदकुशले,
कदाचिदव्याकृते

चेतसि भवन्ति । मिद्धादय इति ।
आदिशब्देनारतिविजृम्भिकातन्द्रीभक्तेऽसमतादय
उपक्लेशा-

क्लेशाश्च रागादयोऽप्यनियतत्वेन गृह्यन्ते । न ह्येते
रागादय- पञ्चानां प्रकाराणां अन्यतमस्मिन्नियता

भवन्ति । न महाभूमिका-, सर्वत्र चेतस्यभावात् । न
कुशलमहाभूमिका-, कुशलत्वायोगात् ।

न क्लेशमहाभूमिका-, सर्वत्र क्लिष्टे तदभावात् । न हि
सप्रतिघे चेतसि रागो भवति, सरागे

च चेतसि प्रतिघ इति । एवमन्येऽपि क्लेशा वक्तव्या- ।

@१५४

अव्याकृतमपि द्विविधम्-निवृताव्याकृतम्,
अनिवृताव्याकृतं च । तत्र तावत्

कामावचरचित्तमवश्यं सवितर्कं सविचारम् । अतोऽत्र-

सवितर्कविचारत्वात् कुशले कामचेतसि ।

द्वाविंशतिश्चैतसिका-,

अवश्यं भवन्ति । दश महाभूमिका-, दश
कुशलमहाभूमिका-, वितर्क-,

विचारश्च ।

कौकृत्यमधिकं क्वचित् ॥२८॥

न हि सर्वत्र कुशले चेतसि कौकृत्यमस्ति । यत्र त्वस्ति
तत्र तदेवाधिकं

कृत्वा त्रयोविंशतिश्चैत्ता भवन्ति ।

किमिदं कौकृत्यं नाम ? कुकृतस्यभाव- कौकृत्यम् । इह
तु पुन- कौकृत्यालम्बनो

धर्म- कौकृत्यमुच्यते-चेतसो विप्रतिसार- ।
तद्यथा-शून्यतालम्बनविमोक्षमुखं,

शून्यतेत्युच्यते, अशुभालम्बनश्च अलोभोऽशुभ इति ।
लोकेऽपि च दृष्ट- स्थानेन

---------------------

अत्राचार्यवसुमित्र- सङ्ग्रहश्लोकमाह-

"वितर्कचारकौकृत्यमिद्धप्रतिघसक्तय- ।

मानश्च विचिकित्सा चेत्यष्टावनियता- स्मृता- ॥" ( ) इति
।

तदिदमष्टनियमवचनं न बुध्यामहे, दृष्टयोऽपि
कस्मान्नानियता इष्यन्ते ! न हि सप्रतिघे

सविचिकित्से वा चित्ते मिथ्यादृष्टि- प्रवर्तते ।

"आवेणिके त्वकुशले दृष्टियुक्ते च विंशति- ।

क्लेशैश्चतुर्भि- क्रोधाद्यै- कौकृत्येनैकविंशति- ॥"
(अभि^ को^ २.२९)

इति वचनात् । तस्माद् यद्वा तद्वेदमुक्तमिति पश्याम- ॥

कामावचरं तावत् पञ्चविधमिति । कुशलमेकम्, अकुशलं
द्विविधम्-आवेणिकमवि-

द्यामात्रसम्प्रयुक्तम्, रागाद्यन्यक्लेशसम्प्रयुक्तं च ।
अव्याकृतमपि द्विविधम्-निवृताव्याकृतं

सत्कायन्तर्ग्राहदृष्टिसम्प्रयुक्तम्, अनिवृताव्याकृतं च
विपाकजादीति ।

कुकृतभाव- कौकृत्यमिति । अर्थस्य कुकृतस्य धर्म-, स
तु चैतसिक इति न सम्बध्यते ।

तस्मादाह-इह तु पुन- कौकृत्यालम्बनो धर्म इति ।
किंस्वभाव- ? इत्याह-चेतसो

विप्रतिसार इति । यदि कौकृत्यालम्बनो धर्म-
कौकृत्यमुच्यते, तत्सम्प्रयुक्ता अप्यन्ये चित्तचैता-

कौकृत्यं प्राप्नुवन्ति; तेषामप्राधान्यात् ।
विप्रतिसारावस्थायां हि कौकृत्यलक्षणं चैतसिकं

कौकृत्याकारमुद्भूतवृत्तिकम्, अन्ये
चित्तचैत्तास्तदाकारेणानुवर्त्तन्ते, कस्यचिदेव हि धर्मस्य

कस्मिंश्चित् चित्तकलापे प्राधान्यमिति वर्णयन्ति ।
शून्यतालम्बनविमोक्षमुखं शून्यते । स्कन्धाना-

मन्तर्व्यापारपुरुषरहितालम्बनं विमोक्षमुखं
समाधिविशेष- शून्यतेत्युच्यते । विनीलकव्या-

ध्मातकाद्यशुभालम्बनोऽलोभोऽशुभेत्युच्यते ।
भावनासम्बद्धत्वात् स्त्रीलिङ्गनिर्देश--अशुभा

भावनेति, तथेहापि कौकृत्यालम्बनश्चैतसिको धर्म-
कौकृत्यमिति । स्थानेन स्थानिना-

@१५५

स्थानिनामतिदेश--सर्वो ग्राम आगत-, सर्वो देश आगत
इति । स्थानभूतं च कौकृत्यं

विप्रतिसारस्य ।

फले वा हेतूपचारोऽयम् । यथा-"षडिमानि
स्पर्शायतनानि पौराणं कर्म

वेदितव्यम्" ( ) इति ।

यत्तर्हि अकृतालम्बनं तत् कथं कौकृत्यम् ? अकृतेऽपि
कृताख्या भवति-न

मया साधु कृतं यत्तन्न कृतमिति ।

कतमत् कौकृत्यं कुशलम् ? यत् कुशलमकृत्वा तप्यते,
अकुशलं च कृत्वा ।

विपर्ययादकुशलं कौकृत्यम् ।
तदेतदुभयमप्युभयाधिष्ठानं भवति ॥२८॥

आवेणिके त्वकुशले दृष्टियुक्ते च विंशति- ।

यदकुशलं चित्तमावेणिकं तत्र विंशतिश्चैत्ता--दश
महाभूमिका-, षट्

क्लेशमहाभूमिका-, द्वावकुशलमहाभूमिकौ, वितर्क-,
विचारश्च ।

आवेणिकं नाम चित्तं यत्राविद्यैव केवला, नान्य-
क्लेशोऽस्ति रागादि- ।

दृष्टियुक्तेऽप्यकुशले विंशतिर्य एवावेणिके ।

ननु च दृष्ट्यधिकत्वादेकविंशतिर्भवन्ति । न भवन्ति;
यस्मान्महाभूमिक एव

-------------------

मतिदेश--सर्वो ग्राम आगत इति । सभूमिक-
शालासमुदायो ग्राम- । स्थानिषु मनुष्येष्वागतेषु

वक्तारो भवन्ति-सर्वो ग्राम आगत इति । एवं सर्वो देश
आगत इति । स्थानभूतं च कौकृत्यं

विप्रतिसारस्येति । विप्रतिसारालम्बनत्वात् ।
तस्माद्युक्तस्तथा निर्देश- । फले वा हेतूपचार

इति । हेतु- कौकृत्यम्, फलं विप्रतिसार-, तस्मिन् फले
हेतुरुपचर्यते, हेतुवाचकेन शब्देन

फलमुच्यत इत्यर्थ- । यथा षडिमानि स्पर्शायतनानि
पौराणं कर्मेति । पूर्वजन्मकृतस्य पौराणस्य

कर्मणश्चक्षुरादीनि षट् स्पर्शायतनानि फलानि, तेषु
यथा कर्मोपचर्यते, तद्वत् ।

यत् तर्ह्यकृतालम्बनं तत् कथं कौकृत्यमिति ।
यदकृतं तन्न कृतमिति मत्वा चोदयति-

अकृतेऽपि कृताख्या भवतीति । अकृतेऽप्यर्थे
कृतशब्दप्रयोगो भवति । कथम् ? इत्याह-न

साधु मया कृतं यत्तन्न कृतमिति । कृतमिव तदिति
कृत्वा । यत्कुशलमकृत्वा तप्यत इति । यत्

कुशलं दानादिकमकृत्वा तप्यते पश्चात्तापी भवति तत्
कुशलम् । अकुशलं च कृत्वा । किम् ?

तप्यत इत्यधिकृतम् । यच्चाकुशलं प्राणातिपातादिकं
कृत्वा तप्यते तदपि कुशलम् ।

विपर्ययादकुशलम् । यदकुशलमकृत्वा तप्यते, कुशलं
च कृत्वेति । यत्पापमकृत्वा पश्चात्तापी

भवति-न साधु मया कृतं यत्तन्न कृतमिति,
तदकुशलं कौकृत्यम् । यच्च कुशलं दानादिकं

कृत्वा पश्चात्तापी भवति-न साधु मया कृतं
यद्दानादिकं कृतमिति, तदप्यकुशलम् ।

तदेतदुभयमप्युभयाधिष्ठानं भवतीति । तदेतत्
कौकृत्यमुभयमपि कुशलं चाकुशलं
चोभयाधिष्ठानं

भवति यथोक्तेन विधानेन ॥२८॥

"आवेणिके" इति । रागादिपृथग्भूत इत्यर्थ- ।

"दृष्टियुक्ते च" इति । च-शब्दोऽकुशल इत्यनुकर्षणार्थ-
। महाभूमिक एव कश्चित्

@१५६

कश्चित् प्रज्ञाविशेषो दृष्टिरित्युच्यते । तत्राकुशलं
दृष्टियुक्तम्, यत्र मिथ्यादृष्टिश्च

दृष्टिपरामर्शो वा शीलव्रतपरामर्शो वा ।

क्लेशैश्चतुर्भि- क्रोधाद्यै- कौकृत्येनैकविंशति- ॥२९॥

यत्र पुनश्चतुर्भि- क्लेशै- सम्प्रयुक्तमकुशलं चित्तं
रागेण वा प्रतिघेन वा मानेन

वा विचिकित्सया वा, तत्रैकविंशतिर्भवन्ति-स च क्लेश-
आवेणिकोक्ताश्च विंशति- ।

क्रोधादिभिरप्युपक्लेशैर्यथोक्तै- सम्प्रयुक्ते चित्ते एते च
विंशति- स चोपक्लेश

इत्येकविंशतिर्भवन्ति । कौकृत्येनाप्येकविंशति- । तदेव
कौकृत्यमेकविंशतितमं

भवति । समासत आवेणिके चेतस्यकुशले दृष्टिसम्प्रयुक्ते
च विंशति- । अन्यक्लेशोप-

क्लेशसम्प्रयुक्ते त्वेकविंशति- ॥२९॥

निवृत्तेऽष्टादश,

सत्कायान्तग्राहदृष्टिसम्प्रयुक्तं चित्तं कामधातौ
निवृताव्याकृतम् । तत्राष्टादश

चैत्ता--दश महाभूमिका-, षट् क्लेशमहाभूमिका-,
वितर्कविचारौ । दृष्टि- पूर्ववदेव

नाधिका भवति ।

-------------------

प्रज्ञाविशेषो दृष्टिरिति । सन्तीरिका या प्रज्ञा, सा
दृष्टि- सा चेहाकुशला गृह्यते । तस्मादाह-

मिथ्यादृष्टिश्चेत्यादि ।

"कौकृत्येनैकविंशति-" इति कौकृत्येन चेति
लुप्तनिर्दिष्टश्चकारो द्रष्टव्य- ।

"क्लेशैश्चतुर्भि-" इत्यादिषु प्रत्येकं
वाक्यपरिसमाप्तिर्वेदितव्या । न हि रागादय-

परस्परेण सम्प्रयुज्यन्त इत्याभिधर्मिका- । स च क्लेश
आवेणिकोक्ताश्च विंशतिरिति । दश

महाभूमिका- षट् क्लेशमहाभूमिका-,
द्वावकुशलमहाभूमिकौ, वितर्को विचारश्चेति विंशति- ।

स च क्लेशो राग- प्रतिघो मानो विचिकित्सा चेत्येकविंशति-
। एकविंशतिर्भवत्येवेति ।

क्रियावधारणमवगन्तव्यम् । क्रोधादिभिरपीति ।

"क्रोधोपनाह-शाठ्येर्ष्या-प्रदास-म्रक्ष-मत्सरा- ।

मायामदविहिंसाश्च" (अभि^ को^ २.२७) ॥

इत्येभिरपि सम्प्रयुक्ते चित्ते एकविंशतिरेव चैतसिका- । ते
चावेणिकोक्ता- पूर्ववत् ।

स चोपक्लेश- क्रोधो वा यावद्विहिंसा वेति । कौकृत्येन च
सम्प्रयुक्ते । ते च पूर्वोक्तास्तच्च

कौकृत्यमित्येकविंशति- । कौकृत्यमपि ह्युपक्लेश-
स्वतन्त्रमिष्यते । समासत आवेणिक

इति । विस्तर--अविद्यामात्रसम्प्रयुक्ते चेतस्यकुशले
दृष्टिसम्प्रयुक्ते चाकुशले विंशति- । अन्य-

क्लेशोपक्लेशसम्प्रयुक्ते त्वकुशल एवैकविंशति- ॥२९॥

निवृताव्याकृतमिति । क्लेशाच्छादितं
कुशलाकुशलत्वेनाव्याकृतं यत् तन्निवृताव्या-

कृतम् । अनाच्छादितं त्वनिवृत्ताव्याकृतम्
विपाकजैर्यापथिकशैल्पस्थानिकनैर्माणिकस्वभावम् ।

बहिर्देशका अव्याकृतमपि कौकृत्यमिच्छन्तीति ।
काश्मीरमण्डलाद् ये बहिर्देशस्थितास्ते

बहिर्देशका- । त्रयोदशेति । क्वचिदनिवृताव्याकृते
कौकृत्यं त्रयोदशमधिकं प्रक्षिप्य । मिद्धं

@१५७

अन्यत्र द्वादशाव्याकृते मता- ।

निवृतादन्यदव्याकृतमनिवृताव्याकृतम् । तत्र द्वादश
चैत्ता इष्टा--दश महा-

भूमिका-, वितर्कविचारौ च । बहिर्देशका अव्याकृतमपि
कौकृत्यमिच्छन्ति । तेषां

तत्सम्प्रयुक्ते चेतसि त्रयोदश भवन्ति ।

मिद्धं सर्वाविरोधित्वाद् यत्र स्यादधिकं हि तत् ॥३०॥

सर्वैरेभिर्यथोक्तैश्चैत्तैर्मिद्धमविरुद्धम्;
कुशलाकुशलाव्याकृतत्वात् । अतो यत्र

तत् स्यात् तत्राधिकं तद् वेदितव्यम्-यत्र द्वाविंशतिस्तत्र
त्रयोविंशति-, यत्र

त्रयोविंशतिस्तत्र चतुर्विंशतिरित्येवमादि ॥३०॥

य एव कामधातौ चैत्तानां नियम उक्त-,

कौकृत्यमिद्धाकुशलान्याद्ये ध्याने न सन्त्यत- ।

अतो यथोक्तात् कौकृत्यं मिद्धं च सर्वथा नास्ति प्रथमे
ध्याने यत्

किञ्चिदकुशलम् । प्रतिघ- शाठ्यमदमायावर्ज्याश्च
क्रोधादय आह्नीक्यानपत्राप्ये च ।

अन्यत् सर्वं तथैव ।

य एव प्रथमे ध्याने न सन्ति, त एव-

ध्यानान्तरे वितर्कश्च,

-------------------

प्रचलायमानावस्थायां स्वप्नदर्शनावस्थायां वा
कुशलाकुशलाव्याकृतत्वादिति । शास्त्रे वचनात् ।

कथं मिद्धं कुशलं वक्तव्यम्, अकुशलं वक्तव्यम्,
अव्याकृतं वक्तव्यमिति ? यत्र द्वाविंशतिस्तत्र

त्रयोविंशतिरिति । विस्तर--यत्र द्वाविंशतिश्चैतसिका
इत्युक्तम्, तत्र तन्मिद्धं त्रयोविंशम् ।

त्रयोविंशते- पूरणमित्यर्थ- । यत्र त्रयोविंशति-
कौकृत्यमधिकं क्वचिदिति । तत्र तन्मिद्धं

चतुर्विंशम् । एवं यावत्-

"अन्यत्र द्वादशाव्याकृते- मता- ।" मिद्धं त्रयोदशं
वक्तव्यम् । बहिर्देशकमतेन तु

कौकृत्याधिके चतुर्दशं मिद्धं भवतीति योज्यम् ॥३०॥

अतो यथोक्तादिति । अतो यथावर्णिताच्चैत्तसहोत्पादनियमात्
। कौकृत्यं मिद्धं च

सर्वथा नास्तीति । न कुशलं नाप्यव्याकृतम्, कृत
एवाकुशलमिति सर्वथा मिद्धं कौकृत्यं च

नास्ति । शाठ्यमदमायावर्ज्या इति । "माया शाठ्यं च
कामाद्यध्यानयोर्ब्रह्मवञ्चनात् ।

स्त्यानौद्धत्यमदा धातुत्रये- (अभि^ को^ ५.५३) इति वचनात्
। एतानि वर्ज्यन्ते; तेषां तत्र

सद्भावात् । अन्यत् सर्वं तथैवेति । कुशले चित्ते पूर्ववद्
द्वाविंशति- । आवेणिके दृष्टियुक्ते च

निवृताव्याकृतेऽष्टादश, कामधातुवत् ।
रागमानविचिकित्सान्यक्लेशसम्प्रयुक्ते मायाशाठ्य-

मदोपक्लेशसम्प्रयुक्ते च एकान्नविंशति- । ते च स च
क्लेश उपक्लेशो वा तत्रैकान्नविंशो

भवति । अनिवृत्ताव्याकृते विपाकजैर्यापथिकनैर्माणिके
पूर्ववद् द्वादश ।

"ध्यानान्तरे वितर्कश्च" इति । कौकृत्यमिद्धाकुशलानि
चेति चशब्द- । किम् ? न

सन्तीत्यधिकृतम् । शेषं तथैव । वितर्कन्यूनं यथा
प्रतिषिद्धं नास्तीति । कौकृत्यमिद्धाकुशलवितर्का

@१५८

नास्ति । शेषं तथैव ।

विचारश्चाप्यत- परम् ॥३१॥

ध्यानान्तरात् परेण द्वितीयादिषु ध्यानेष्वारूप्येषु च
यथाप्रतिषिद्धं नास्ति

विचारश्च । माया शाठ्यं चेत्यपिशब्दात् । शेषं
तथैव ।

ब्रह्मणो हि यावच्छाठ्यं पठ्यते पर्षत्सम्बन्धात्,
नोर्ध्वम् । स हि स्वस्यां पर्षदि

निषण्ण- अश्वजिता भिक्षुणा प्रश्नं
पृष्ट--"कुत्रेमानि, ब्रह्मन्, चत्वारि
महाभूतान्यपरिशेषं

निरुध्यन्ते" ( ) इति ? अप्रजानन् क्षेपमकार्षीत्-"अहमस्मिन्
ब्रह्मा ईश्वर-

कर्ता निर्माता स्रष्टा सृज- पितृभूतो भावानाम्"
॥३१॥

उक्तमेतद् यस्यां भूमौ यत्र चित्ते यावन्तश्चैत्ता- ॥

इदानीं केषाञ्चिदेव चैत्तानां तन्त्रविहितं
नानाकारणं वक्ष्यते-

आह्रीक्यस्यानपत्राप्यस्य च किं नानाकरणम् ?

अह्रीरगुरुता, गुणेषु गुणवत्सु चागौरवता अप्रतीशता
अभयवशवर्तिता आह्रीक्यं गौरवप्रतिद्वन्द्वो

धर्म- ॥

-------------------

न सन्तीत्यर्थ- । विचारश्च मायाशाठ्यं चेत्यपिशब्दा
दिति । `विचारश्चऽ इति एतावति वक्तव्ये

"विचारश्चापि" इति अपिशब्दाधिक्यादर्थाधिक्यमिति माया
शाठ्यमपि तत्र नास्तीत्ययमपरार्थो

लभ्यते । मदस्तु नापास्यते; "स्त्यानौद्धत्यमदा
धातुत्रये" (अभि^ को^ ५.५३) इति वचन-

सामर्थ्यात् । शेषं तथैवेति । कुशले
वितर्कविचारनिर्मुक्ता विंशति- । आवेणिके दृष्टियुक्ते
षोडश ।

रागादिक्लेशसम्प्रयुक्ते मदोपक्लेशसम्प्रयुक्ते च सप्तदश
। दश महाभूमिका- षट् क्लेशमहा-

भूमिका- । स च क्लेश- स वोपक्लेश- । अनिवृताव्याकृते
दश महाभूमिका य एवेति गमनीयम् ।

ब्रह्मणो हि यावच्छाठ्यमिति । विस्तर--तत्र
शाठ्यपूर्वकत्वान्मायापि गृहीता भवति ।

पर्षत्सम्बन्धान्नोर्ध्वमिति । येषां पर्षदस्ति तेषां
पर्षद्ग्रहणार्थं मायाशाठ्यं प्रवर्त्तते । अष्टौ
पर्षद-

पठ्यन्ते-क्षत्रियपर्षद्, ब्राह्मणपर्षद्,
गृहपतिपर्षद्, श्रमणपर्षत्, चातुर्महाराजिकपर्षत्,

त्रयस्त्रिंशत्पर्षत्, मारपर्षद्, ब्रह्मपर्षत् ।
तासामन्यतमापि ऊर्ध्वमतो नास्तीति मायाशाठ्याभाव-
।

ब्रह्मणस्तु पर्षदस्ति । तस्मादाह-स हि स्वस्यां
पर्षदिनिषण्णोऽश्वजिता भिक्षुणा ब्रह्मलोकगतेन

प्रश्नं पृष्ट--कुत्रेमानि चत्वारि
महाभूतान्यपरिशेषं निरुध्यन्त इति ।
अप्रजानन्नारूप्यधातौ

चत्वारि महाभूतान्यशेषं निरुध्यन्त
इत्यनवबुध्यमान- क्षेपं
कथाप्रकरणमकार्षीत्-अहमस्मि

ब्रह्मेति विस्तर- । ब्रह्मेत्युक्त्वा महाब्रह्मेति वचनं
ब्रह्मान्तरेभ्य- आत्मनो विशिष्टत्वप्रदर्शनार्थम् ।

ईश्वर- ईशनशील- कर्त्ता निर्माता स्रष्टा सृज इति
पर्याया-, उत्तरोत्रव्याख्यायोगो वा । पितेव

पितृभूत- । केषाम् ? भावानाम् ॥३१॥

उक्तमेतदिति । विस्तर--या भूमिर्यच्चित्तंयावन्तश्च
चैत्ता-, सा भूमिस्तच्चित्तं तावन्तश्च

चैत्ता इत्युक्तमेतत् ।

तन्त्रविहितमिति । शास्त्रे विहितम् । स एव चात्रार्थ- ।

@१५९

अवद्ये भयादर्शित्वमत्रपा ।

अवद्यं नाम यद् गर्हितं सद्भि- । तत्राभयदर्शिता
अनपत्राप्यम् । भयमत्रानिष्टं

फलम्-भीयतेऽस्मादिति ।

कथमिदं विज्ञातव्यम्-अभयस्य दर्शनमभयदर्शिता,
आहोस्वित् भयस्या-

दर्शनम् ? किं चात- ? अभयस्य दर्शने चेत्, प्रज्ञा
विज्ञास्यते; भयस्यादर्शनं चेद्,

अविद्या विज्ञास्यते ? नैव दर्शनं दर्शिता,
नाप्यदर्शनमदर्शिता, किं तर्हि ? यस्तयोर्निमित्त-

मुपक्लेश-, तच्चानपत्राप्यमिति ।

अन्ये पुनराहु--आत्मापेक्षया दौषैरलज्जनमाह्रीक्यम्,
परापेक्षयाऽनपत्राप्यमिति ।

एवमपि द्वे अपेक्षे युगपत् कथं सेत्स्यत- ? न
खलूच्यते-`युगपदात्मानं परं

चापेक्षतेऽ इति, अपि त्वस्त्यसौ कदाचिदलज्जा या
आत्मानमपेक्षमाणस्यापि प्रवर्तते

-------------------

गुणेषु गुणवत्सु चेति । तत्र विहितमिति केचित् पठन्ति ।
स्वपरसान्तानिकेषु

मैत्रीकरुणादिषु । गुणेषु गुणवत्सु च
पुद्गलेष्वाचारगोचरगौरवादिसम्पन्नेषु । यद्योगाद्
गौरवं

न करोत्यसौ अगौरवता । नास्ति गौरवमस्येत्यगौरव-,
तद्भावोऽगौरवता, चैतसिकविशेष- ।

कोऽसौ ? इति पर्यायावाहु- । अप्रतीशता
अभयवशवर्तितेति । शिष्यं प्रति इष्ट इति प्रतीशी

गुरुस्थानीय-, नास्ति प्रतीशोऽस्येत्यप्रतीश-,
तद्भावोऽप्रतीशता । भावाभिधानेन चैत्तो गृह्यते ।

भयं नाम मानसश्चैत्तो धर्म- । भयेन वशे वर्तितुं
शीलमस्येति भयवशवर्त्ती, न भयवशवर्त्ती

अभयवशवर्त्ती, तद्भावोऽभयवशवर्तिता । तदेव
चाह्रीक्यम् । नास्ति ह्रीरस्येत्यह्रीक-, तद्भाव

आह्रीक्यम् । स च गौरवप्रतिद्वन्द्वो धर्म-, न
तदभावमात्रम् ।

"अवद्ये भयादर्शित्वमत्रपा" इति । अवाच्यम् = अवद्यम् ।
अतश्चाह-अवद्यं नाम

यद् गर्हितं सद्भिरिति । तत्राभयदर्शिता अनपत्राप्यमिति
। अवद्येऽनिष्टफलादर्शितेत्यर्थ- ।

भीयतेऽस्मादिति । अत्र भयशब्दोऽपादानसाधन-,
तस्माद्भयशब्देन अनिष्टं फलमुच्यते ।

अभयस्य दर्शनमभयदर्शितेति । विस्तर--यदि तावदेवं
क्रियेत-न भयमभयम्, अभयं द्रष्टुं

शीलमस्येत्यभयदर्शी, तद्भावोऽभयदर्शितेति ?
प्रज्ञा विज्ञास्यते । प्रज्ञया ह्यभयं पश्यति । अथ

पुनरेवं क्रियेत-भयं द्रष्टुं शीलमस्येति
भयदर्शी, न भयदर्शी, तद्भावोऽभयदर्शितेति ?
अविद्या

विज्ञास्यते । तथा ह्यविद्यायोगाद् भयं न पश्यति ।
नैव हि दर्शनं दर्शितेति । विस्तर--न प्रज्ञा

नाप्यविद्या, किं तर्हि । तयो-
प्रज्ञाविद्ययोर्योनिमित्तमुपक्लेशस्तदभयदर्शनम् ।
तच्चानपत्रप्यमिति ।

अपत्रपतेऽनेनेत्यपत्राप्यम् । "कृत्यलुटो बहुलम्" (पा^ सू^
३.३.११३) इति करणे

ण्यत्प्रत्यय- । न अपत्राप्यमनपत्राप्यमिति ।

"ह्री लज्जायाम्" (मा^ धा^, ३.३), "त्रपूष्, लज्जायाम्"
(मा^ धा^, १.२५५)

इत्येकार्थयोरनयोर्धात्वो- कथमर्थान्तरे वाचकत्वम् ?
इत्यपरितुष्यन्तोऽन्ये पुनराहु--

आत्मापेक्षयेति विस्तर- ।

एवमपि द्वे अपेक्षे युगपत् कथं सेत्स्यत इति । अस्मन्नपि
पक्षे युगपदपेक्षाद्वयासम्भव

इति पश्यं^श्चोदक आह-एवमपीति । अपिशब्देनायमपि
पक्षो दुष्यतीत्यभिप्राय- । आह्रीक्य-

@१६०

सा आह्रीक्यम् । अस्ति या परमपेक्षमाणस्य प्रवर्त्तते
साऽनपत्राप्यम् । विपर्ययेण ह्रीरपत्राप्यं

च वेदितव्यम् । प्रथमेन तावत् कल्पेन सगौरवता
सप्रतीशता, न भयवशवर्तिता ह्री- ।

अवद्येष्वभयदर्शिता अपत्राप्यम् । द्वितीयेन
कल्पेनात्मपरापेक्षाभ्यां लज्जने ॥

प्रेम्णो गौरवस्य च किं नानाकारणम् ?

प्रेम श्रद्धा,

द्विविधं हि प्रेम-क्लिष्टम्, अक्लिष्टं च । तत्र क्लिष्टं
तृष्णा, यथापुत्रदारादिषु ।

अक्लिष्टं श्रद्धा-शास्तृगुरुगुणान्वितेषु ।
स्याच्छ्रद्धा न प्रेम-दु-खसमुदयालम्बना

श्रद्धा । स्यात् प्रेम न श्रद्धा-क्लिष्टं प्रेम ।
उभयम्-निरोधामार्गालम्बना श्रद्धा । नोभयम्-

एतानाकारान् स्थापयित्वा ।

पुद्गलेषु तु प्रेम न
गौरवम्-पुत्रदारसार्धविहार्यन्तेवासिषु । गौरवं न
प्रेम-

अन्यगुरुषु । उभयम्-स्वगुरुषु । नोभयम्-एतानाकारान्
स्थापयित्वा ।

श्रद्धा हि नाम गुणसम्भावना । तत्पूर्विका च प्रियता
प्रेम । तस्मान्न सैव प्रेमेत्यपरे ।

-------------------

मनपत्राप्यं चैकस्मिंश्चित्ते कथं भवत इति मत्वा
चोदयति-अपेक्षे युगपत् कथं सेत्स्यत

इति । न खलूच्यते युगपदात्मानं परं चापेक्षत इति ।
विस्तर--पर्यायेण वृत्तिमनयोर्दर्शयति ।

कस्यचिद्धि दौषैरात्मानमपेक्षमाणस्यापि न प्रवर्त्तते
लज्जा, कस्यचित् परमपेक्षमाणस्येति ।

विपर्ययेण ह्रीरपत्राप्यं चेति विस्तर- । प्रथमेन तावत्
कल्पेन-"अह्रीरगुरुतावद्ये भयादर्शित्व-

मत्रपा" इत्यनेन । सगौरवतेति विस्तरेण । अभयदर्शिता
अपत्राप्यमिति । भयदर्शितानिमित्तम-

पत्राप्यमित्यर्थ- । द्वितीयेन कल्पेन आत्मापेक्षया
दोषैरलज्जनमाह्रीक्यं परापेक्षयानपत्राप्य-

मित्यनेन आत्मापेक्षया दोषैर्लज्जनं ह्री-,
परापेक्षयानपत्राप्यमिति । एवमपि द्वे अपेक्षे इति

विस्तरेण चोद्यपरिहारौ वक्तव्यौ ।

प्रेमगौरवयोरेकत्वं मन्यन्ते केचित् ।
तस्मादनयोर्नानाकरणप्रदर्शनार्थमाह-"प्रेम

श्रद्धा" इति । प्रेमैव श्रद्धा, न गौरवम् । न तु
श्रद्धेव प्रेम । तेनाह-द्विविधं हि प्रेम
क्लिष्टमक्लिष्टं

चेत्यादि । स्याच्छ्रद्धा न प्रेमेति चतुष्कोटिक- ।
दु-खसमुदयसत्ययो- श्रद्धेवाभिसम्प्रत्ययरूपा,

न प्रेम; अस्पृहणीयत्वात् । स्यात् प्रेम न श्रद्धेति ।
प्रियतारूपा तृष्णा नाभिसम्प्रत्ययरूपेति

श्रद्धा न भवति । उभयं श्रद्धा च प्रेम च ।
अभिसम्प्रत्ययरूपत्वात् स्पृहणीयत्वाच्च निरोध-

मार्गसत्ययोस्तदुभयात्मकं भवतीत्यर्थ- ।
नोभयमेतानाकारान् स्थापयित्वेति । अन्ये चैतसिका

वेदनादयो विप्रयुक्तादयश्च । एवं धर्मालम्बनस्य
प्रेम्ण- श्रद्धायाश्च चतुष्कोटिकं कृत्वा,

पुद्गलालम्बनस्य चतुष्कोटिकं करोति-पुद्गलेष्विति विस्तर-
। तत्र सार्धं विहरन्तीति

सार्धविहारिण- शिष्या- । ये प्रव्रजिता
गुरोरन्तेवसन्तीत्य न्तेवासिनोनिश्रयाध्ययनसम्बन्धिन- ।

तेषु पुत्रादिषु प्रेम न गौरवं क्लिष्टमक्लिष्टं चेति
सम्भवत- । गौरवं न प्रेम । "गुरुत्वं ह्री-"

इति वक्ष्यमाणलक्षणं गौरवं न प्रेम;
गौरवस्थानत्वात् । उभयम्, प्रेम गौरवं च ।
तदुभयात्मकं

भवतीत्यर्थ- । नोभयमेतानाकारान् स्थापयित्वा । योऽन्यो
जनोऽसम्बद्धो निर्गुण-, तत्र न प्रेम

@१६१

गुरुत्वं ह्री-,

गौरवं हि नाम सप्रतीशता । तत्पूर्विका च लज्जा ह्री-
। अतो न गौरवमेव

ह्रीरित्यपरे ।

ते पुन- कामरूपयो- ॥३२॥

आरूप्यधातौ प्रेमगौरवे न स्त- । ननु च श्रद्धा
ह्रीश्च कुशलमहाभूमिकत्वात् ।

तत्रापि विद्येते । द्विविधा हि श्रद्धा-धर्मेषु पुद्गलेषु
च । एवं सप्रतीशताऽपि । तत्र ये

पुद्गलालम्बने श्रद्धाह्रियौ ते तत्र न स्त- । ते चेह
प्रेमगौरवे अभिप्रेते ॥३२॥

वितर्कविचारयो- किं नानाकारणम् ?

वितर्कचारावौदार्यसूक्ष्मते,

कस्य ? चेतस इति पश्चाद् वक्ष्यति । चित्तौदारिकता
वितर्क- । चित्तसूक्ष्मता

विचार- ।

कथं पुन- अनयोरेकत्र चित्ते योग- ? केचिदाहु--यथाऽप्सु
निष्ठ्यूतं सर्पि- सूर्यरश्मिभिरुपरिष्टात् स्पृष्टं
नातिश्यायते

नातिविलीयते, एवं वितर्कविचारयोगाच्चित्तं
नातिसूक्ष्मं भवति, नात्यौदारिकमिति,

उभयोरपि तत्रास्ति व्यापार- ।

एवं तर्हि निमित्तभूतौ
वितर्कविचारावौदारिकसूक्ष्मतयो- प्राप्नुत-, यथा

-------------------

न गौरवमिति । तत्पूर्विका च प्रियता प्रेमेति ।
गुणसम्भावनापूर्विका प्रियता तच्च प्रेम । तस्मान्न

सैव श्रद्धा प्रेमेत्याचार्य- ।

"गुरुत्वं ह्री-" इति । यथोक्ता ह्री- सगौरवता
सप्रतीशता सभयवशवर्त्तितेत्युक्ता । या

ह्रीस्तद् गौरवम् । तदेवं प्रेम श्रद्धालक्षणं भवति
। ह्रीलक्षणं तु गौरवमित्युक्तं तयोर्नानाकरणम् ।

एवं सप्रतीशतापीति । एवं ह्रीरपि ।

धर्मेषु च पुद्गलेषु च । ये पुद्गलालम्बने श्रद्धाह्रियौ
ते तत्र न स्त इति । पुद्गलालम्बने

श्रद्धाह्रियावधिक्रियेते ययोरैक्यं मन्यन्ते । ते
आरूप्यधातौ न स्त- । कामरूप्यधात्वोरेव भवत

इत्युक्तम् ॥३२॥

कथं पुनरनयोरेकत्र चित्ते योग इति । न हि तदेव चित्तं
तद्योगादौदारिकं च सूक्ष्मं च

युज्यते; विप्रतिषेधात् । निष्ठ्यूतमिति नि-पूर्वस्य
ष्ठवतेर्निष्ठायामेतद् रूपम्-निष्ठ्यूतम्,

निरस्तमित्यर्थ- । नातिश्यायते नातिघनीभवति ।
नातिविलीयते नातिद्रवीभवति । नातिसूक्ष्मं

भवति नात्यौदारिकमिति । मध्यमावस्थमित्यर्थ- । एवं
तर्हि निमित्तभूताविति विस्तर- ।

यथोदकातपौ सर्पिष- श्यानत्वविलीनत्वयोर्निमित्तभूतौ,
न तु पुनस्तत्स्वभावौ श्यानत्वविलीन-

त्वस्वभावौ । एवं वितर्कविचारौ
चित्तस्यौदारिकतासूक्ष्मतयोर्निमित्तभूतौ, न तु
पुनरौदारिक-

सूक्ष्मतास्वभावाविति । अत एवं
वक्तव्यम्-चित्तौदारिकताहेतुर्वितर्क-,
चित्तसूक्ष्मताहेतुर्विचार

इति । ब्रूयास्त्वमभ्युपगमाददोष एष इति ? तत इदं
दोषान्तरमाह-आपेक्षिकी चौदारिकसूक्ष्मतेति

@१६२

पयश्चातपश्च सर्पिष- श्यानत्वविलीनत्वयोर्न तु
पुनस्तत्स्वभावौ । आपेक्षिकी चौदारिक-

सूक्ष्मता भूमिप्रकारभेदादित्याभवाग्राद्
वितर्कविचारौ स्याताम् । न चौदारिकसूक्ष्मतया

जातिभेदो युक्त- ।

अन्ये पुनराहु--वाक्संस्कारा वितर्कविचारा- सूत्र
उक्ता--"वितर्क्य विचार्य

वाचं भाषते, नाविचार्य" ( ) इति । तत्र ये औदारिकास्ते
वितर्का-, ये

सूक्ष्मास्ते विचारा- । यदि चैकत्र चित्तेऽन्यो धर्म
औदारिक-, अन्य- सूक्ष्म--कोऽत्र

विरोध इति ? न स्याद्विरोधो यदि जातिभेद- स्याद्,
वेदनासञ्ज्ञावत् । एकस्यां तु जातौ

मृद्वधिमात्रता युगपन्न सम्भवति । जातिभेदोऽप्यस्ति । स
तर्हि वक्तव्य- ? दुर्वचो ह्यसौ,

अतो मृद्वधिमात्रतया व्यज्यते । नैवं व्यक्तो भवति;
प्रत्येकं जातीनां मृद्वधिमात्रत्वात् ।

-------------------

विस्तर- । भूमिप्रकारभेदात् । भूमिभेदात्,
प्रकारभेदाच्च । भूमिभेदात्तावत् प्रथमध्यानमपेक्ष्य

कामधातुरौदारिक-; महाभिसंस्कारतरत्वात् ।
कामधातुमपेक्ष्य प्रथमं ध्यानं सूक्ष्ममल्पाभि-

संस्कारतरत्वात् प्रशान्तमिति । तदेव पुनर्द्वितीयं
ध्यानमपेक्ष्यौदारिकम् । एवं यावद्भवाग्रं सूक्ष्मम् ।

प्रकारभेदादपि तस्यामेव
भूमावापेक्षिक्यावौदारिकसूक्ष्मते । तद्यथा य एव ते
त्रय- क्लेशानां

मूलप्रकारा मृदुमध्याधिमात्रा गुणानां च,
कामधातौ यावद्भवाग्रे तेषामधिमात्र- क्लेश
औदारिक-

मृदु सूक्ष्म- क्लेशविपर्ययेण गुणानामिति । एवं
भूमिप्रकारभेदेनापेक्षिक्यावौदारिकसूक्ष्मते

इति आभवाग्रादौदारिकसूक्ष्मते स्याताम् । अनिष्टं
चैतत्, वितर्कविचारयो- कामधातु-

प्रथमभूमिकत्वादिति । न चौदारिकसूक्ष्मतया जातिभेदो
युक्त इति । वितर्कविचारयोर्जातिभेद

इष्यते-अन्यो वितर्क-, अन्यो विचार इति । न चौदारिकत्वेन
सूक्ष्मत्वेन च वितर्क-

विचारयोर्यथाक्रमं स्वभावभेदो युक्त- । किं कारणम् ?
जातिभिन्नयोर्हि वेदनासञ्ज्ञयोरौदारिक-

सूक्ष्मता भवति । न च पुनरौदारिकसूक्ष्मतयैव तयो-
स्वभावभेद-, किं तर्हि ? अनुभवलक्षणतया

निमित्तोद्ग्रहणलक्षणतया च तयो- स्वभावभेद-,
तस्मादप्यनयोर्नास्ति लक्षणम् ।

अन्ये पुनराहुरिति । सौत्रान्तिका- । वाक्संस्कारा इति ।
वाक्समुत्थापका इत्यर्थ- ।

वितर्क्य विचार्य वाचं भाषते नावितर्क्य नाविचार्येति ।
वितर्कविचारैरेवं चैवं च बाधिष्य

इति । तत्र ये औदारिकास्ते वितर्का वाक्संस्कारा- ।
कर्मणा स्वभावो द्योतितो न शक्यमन्यथा

स्वलक्षणं प्रदर्शयितुमिति । एवं सूक्ष्मास्ते विचारा-
। एतस्यां कल्पनायां समुदायरूपा

वितर्कविचारा- पर्यायभाविनश्च भवन्ति;
चित्तचैत्यकलापस्य वाक्समुत्थापकत्वात् । कथं

पुनरनयोरेकत्र चित्ते योग इत्युक्तम् ? अतो वैभाषिक
आह-यदि चैकत्र चित्तेऽन्यो धर्म

औदारिक इति । विस्तर--एकत्र चित्ते वितर्क
औदारिकस्वभावोऽन्यो धर्म-, विचारस्तु

सूक्ष्मस्वभावोऽपर-, तौ च यथाक्रमं
चित्तौदारिकतासूक्ष्मताहेतुत्वाच्चित्तौदारिकता-

सूक्ष्मतेत्युच्यते । अथ वा चित्तस्यौदारिकश्चित्तौदारिक-,
चित्तौदारिकभावश्चित्तौदारिकता ।

एवं चित्तसूक्ष्मतापि वक्तव्येति कोऽत्र विरोध- । न
स्याद्विरोधो यदि वितर्कविचारयोर्जातिभेद-

स्याद् वेदनासञ्ज्ञावत् । वेदना ह्यौदारिकी, सञ्ज्ञा
सूक्ष्मा, तयोस्तु जातिभेदोऽस्तीति औदारिक-

सूक्ष्मतायामप्येकत्र चित्ते न विरोध- । एकस्यां तु
जातावनवधृतलक्षणायामैक्येन च कैश्चिद्

@१६३

नैव हि वितर्कविचारावेकत्र चित्ते भवत इत्यपरे ।

कथमिदानीं प्रथमं ध्यानं पञ्चाङ्गमुक्तम् ?
भूमितस्तत् पञ्चाङ्गमुक्तम्, न क्षणत- ॥

मानमदयो- किं नानाकारणम् ?

मान उन्नति- ।

-------------------

गृहीतायां मृद्वधिमात्रता औदारिकसूक्ष्मतालक्षणा
युगपन्न सम्भवतीति । अर्थादयुगपत् सम्भव-

तीत्युक्तम् । तथा हि वेदना अन्यो वा धर्म- पर्यायेण
मृदुतामधिमात्रतां च भजते । नैवं व्यक्तो

भवति । किम् ? जातिभेद-, कस्मात् ? प्रत्येकं जातीनां
मृद्वधिमात्रत्वात् । वेदना ह्यौदारिकी

भवति सूक्ष्मा वा; अपेक्षाभेदात् । कथमिति ? वेदना
सञ्ज्ञामपेक्ष्यौदारिकी, रूपमपेक्ष्य सूक्ष्मा;

तथा सञ्ज्ञा संस्कारानपेक्ष्यौदारिकी, वेदनामपेक्ष्य
सूक्ष्मा वितर्कविचारवदेव वा । भवतोऽपि

हि कामावचरौ वितर्कविचारावौदारिकौ
प्रथमध्यानभूमिकौ सूक्ष्मौ, ध्यानान्तरे च विचार-

सूक्ष्मतर इति । तदेवं प्रत्येकजातीनां
मृद्वधिमात्रत्वान्नैवं व्यक्तो भवति । न
मृद्वधिमात्रतया

जातिभेदो व्यक्तो भवतीत्यर्थ- ।

अत्र सङ्घभद्र आचार्य आह-एकत्र च चित्ते
औदारिकसूक्ष्मते भवत- । न च विरोध-;

प्रभावकालान्यत्वात् । यदा हि चित्तचैत्तकलापे वितर्क
उद्भूतवृत्तिर्भवति, तदा चित्तमौदारिकं

भवति । यदा विचारस्तदा सूक्ष्मम्,
रागमोहचरितव्यपदेशवत् । रागमोहयौगपद्येऽपि हि

तयोरन्यतरोद्भूतवृत्तियोगाद् रागचरितो मोहचरित इति वा
व्यपदिश्यते । तद्वदिहापि द्रष्टव्यमिति ।

अत्र वयं ब्रूम--भवति कस्मिंश्चित् कलापे
कस्यचिद्धर्मस्योद्भूतवृत्तित्वम्, किं

त्वनयोर्न लक्षणं विवेचितमिति न किञ्चिदेतत् । ननु च
चित्तौदारिकतासूक्ष्मतालक्षणौ

वितर्कविचारावुक्तौ ? सत्यमुक्तौ, प्रत्येकं तु
जातीनामौदारिकसूक्ष्मते इति तावौदारिक-

सूक्ष्मतालक्षणौ भवितुमर्हतो यथोक्तमिति
नैतदस्मानाराधयति ।

नैव हि वितर्कविचारावेकत्र चित्ते भवत इत्यपर इति ।
आचार्यमतम् । अस्मिन् मते

यथोक्तदोषप्रसङ्गो न भवति । कस्त्वनयो-
पर्यायवर्त्तिनोर्विशेष- ? अत्र पूर्वाचार्या आहु--

"वितर्क- कतम- ? चेतनां वानिश्रित्य प्रज्ञां वा
पर्येषको मनोजल्पोऽनभ्यूहाभ्यूहा-

वस्थयोर्यथाक्रमम्, सा च चित्तस्यौदारिकता । विचार-
कतम- ? चेतनां वा निश्रित्य प्रज्ञां

वा प्रत्यवेक्षको
मनोजल्पोऽनभ्यूहाभ्यूहावस्थयोर्यथाक्रमम्, सा च
चित्तसूक्ष्मता" इति ।

अस्मिन् पक्षे वितर्कविचारावेकस्वभावौ समुदायरूपौ
पर्यायवर्त्तिनौ पर्येषणप्रत्यवेक्षणाकार-

मात्रेण भिन्नाविष्येते । तत्रोदाहरणं
केचिदाचक्षते-"तद्यथा बहुषु घटेष्ववस्थितेषु `कोऽत्र

दृढ-, को जर्जर-ऽ इति मुष्टिनाभिघ्नतो य ऊह- स
वितर्क-, `इत्यन्तो जर्जरा दृढा वाऽ इति

यदन्ते ग्रहणं स विचार-" इति ।

कथमिदानीं प्रथमं ध्यानं पञ्चाङ्गमिति विस्तर- ।
विविक्तं कामैर्विविक्तं पापकैर-

कुशलैर्धर्मै- सवितर्कं सविचारं विकेकजं
प्रीतिसुखं प्रथमं ध्यानमुपसम्पद्य विहरतीति सूत्रे

पञ्चाङ्गमुक्तम्, तत् कथम् ? भूमितस्तत् पञ्चाङ्गमुक्तं
न क्षणत इति । प्रथमध्यानभूमि- कदाचिद्

वितर्केण व्यवकीर्णा, कदाचिद् विचारेण; तदेवं
सन्तानमधिकृत्य पञ्चाङ्गमुक्तम्, न

क्षणमधिकृत्येत्यदोष- ।

@१६४

मद- स्वधर्मे रक्तस्य पर्यादानं तु चेतस- ॥३३॥

येन केनचित् परतो विशेषपरिकल्पेन चेतस उन्नति- मान- ।

मदस्तु स्वधर्मेष्वेव रक्तस्य यच्चेतस- पर्यादानम् ।
यथा मद्यज एवं रागज- ।

सम्प्रहर्षणविशेषो मद इत्यपरे ॥३३॥

उक्ता- सह चित्तेन चैत्ता- प्रकारेण ॥

तेषां पुनरिमा- सञ्ज्ञा- परिभाष्यन्ते, प्रवचन
एताभि- सद्व्यवहारात् ।

चित्तं मनोऽथ विज्ञानमेकार्थं,

चिनोतीति चित्तम् । मनुत इति मन- । विजानीतीति विज्ञानम् ।
चित्तं शुभाशुभै-

र्धातुभिरिति चित्तम् । तदेवाश्रयभूतं मन- ।
आश्रितभूतं विज्ञानमित्यपरे ।

यथा चित्तं मनो विज्ञानमित्येकोऽर्थ-, एवं

-------------------

येन केनचित् परतो विशेषपरिकल्पनेति भूतेनाभूतेन वा
परत उत्कर्षपरिकल्पेन

`शूरोऽर्थवानस्मि शीलवान् बुद्धिसम्पन्न-ऽ इति वा या
चेतस उन्नति- स मानो नाम चैतसिको

धर्म- ।

"पर्यादानं तु चेतस-" इति । तु-शब्दो विशेषणार्थो
भिन्नक्रमश्चावगन्तव्य-, अत

एवाह-मदस्तु स्वधर्मेष्वेव रक्तस्येति । विस्तर--चेतस-
पर्यादानमिति । येन स्वधर्मेष्वेव

रूपशौर्यादिषु रक्तं चेत- पर्यादीयते सन्निरुध्यते स
रागनिष्यन्दो मद- । य- स्वधर्मेष्वेव रक्तस्य

दर्पचेतस- पर्यादानात् कुशलधर्मक्रियाभ्य-
प्रतिसंहारो मद इत्या चार्यसङ्घभद्र- ।
सम्प्रहर्षविशेषो

मद इति । क्लिष्टसौमनस्यमभिप्रेतम् । तदेतन्नेच्छन्ति
वैभाषिका- । यस्मात् सौमनस्यमा द्वितीयाद्

ध्यानात् । मदश्च त्रैधातुक-; "स्त्यानौद्धत्यमदा
धातुत्रये" (अभि^ को^ ५.५३) इति

वचनात् ॥३३॥

उक्ता- सह चित्तेन चैत्ता- प्रकारेणेति । चित्तं तावत्
प्रकारेणोक्तम्-"विज्ञानं

प्रतिविज्ञप्ति-" (अभि^ को^ १.१६) इत्येवमादिना
स्वलक्षणस्कन्धधात्वायतनकुशलादि-

प्रभेदेन । चैत्ता अपि स्वलक्षणपरस्परविशेषेण
चित्तसङ्ख्यावधारणकामप्रथमध्यानादि-

भूमिप्रभेदेन ।

"एकार्थम्" इति । यच्चित्तं तदेव मनस्तदेव विज्ञानमिति
एकोऽर्थोऽस्येत्येकार्थम् ।

निर्वचनभेदस्तूच्यते-चिनोतीति चित्तमिति । कुशलमकुशलं
वा चिनोतीत्यर्थ- । नैरुक्तेन

विधिनैवं सिद्धम् । मनुत इति मन- "मन ज्ञाने" इत्यस्य
औणादिकप्रत्ययात् तस्यैतद् रूपम्-

मन इति । विजानात्यालम्बनमिति विज्ञानम्, कर्तरि ल्युट् ।
चितं शुभाशुभैर्धातुभिरिति चित्तम् ।

वासनासन्निवेशयोगेन सौत्रान्तिकमतेन, योगाचारमतेन
वा । आश्रयभूतं मन आश्रितभूतं

विज्ञानमिति । आश्रयभावापेक्षं मन-;
"षण्णामनन्तरातीतं विज्ञानं यद्धि तन्मन-"

(अभि^ को^ १.७) इत्यर्थपरिग्रहात् । आश्रितभावापेक्षं
विज्ञानम्; `द्वयं प्रतीत्य विज्ञानस्योत्पत्ति-ऽ

इति वचनात् ।

@१६५

चित्तचैतसा- ।

साश्रयालम्बनाकारा- सम्प्रयुक्ताश्च,

एकोऽर्थ- । त एव हि चित्तचैत्ता- साश्रया उच्यन्ते;
इन्द्रियाश्रितत्वात् ।

सालम्बना-; विषयग्रहणात् । साकारा-;
तस्यैवालम्बनस्य प्रकारेण आकरणात् ।

सम्प्रयुक्ता-; समं प्रयुक्तत्वात् ।

केन प्रकारेण समं प्रयुक्ता- ? इत्याह-

पञ्चधा ॥३४॥

पञ्चभि-
समताप्रकारै--आश्रयालम्बनाकारकालद्रव्यसमताभि- ।
केयं समता ?

यथैव ह्येकं चित्तम्, एवं चैत्ता अप्येकैका इति ॥३४॥

निर्दिष्टाश्चित्तचैत्ता- सविस्तरप्रभेदा- ॥

विप्रयुक्तास्तु संस्कारा- प्राप्त्याप्राप्ती सभागता ।

आसञ्ज्ञिकं समापत्ती जीवितं लक्षणानि च ॥३५॥

-------------------

"चित्तचैतसा- साश्रयालम्बनाकारा- सम्प्रयुक्ताश्च" इति
। च-शब्द एकानुकर्षणार्थ- ।

त एव हि चित्तचैत्ता इत्यनेन शब्देनाभिहितास्त एव
साश्रया इत्यनेनापि शब्देनाभिधीयन्ते ।

एवं सालम्बना- साकारा- सम्प्रयुक्ताश्च । तत्र
साश्रया इन्द्रियाश्रितत्वात् । षडायतनाश्रितत्वादि-

त्यर्थ- । सालम्बना विषयग्रहणात् । न हि विनालम्बनेन
चित्तचैत्ता उत्पद्यन्ते । साकारा-

तस्यैवालम्बनस्य प्रकारेणाकरणात् । येन ते सालम्बना-
तस्यैवालम्बनस्य प्रकारेण ग्रहणात् ।

कथम् ? विज्ञानं हि नीलं पीतं वा वस्तु विजानाति ।
उपलभत इत्यर्थ- । तदेव तथालम्बनं

वस्तु वेदनानुभवति, सञ्ज्ञा परिच्छिनत्ति,
चेतनाभिसंस्कारोतीत्येवमादि । अथ वा-

तस्यैवालम्बनस्य विज्ञानं
सामान्यरूपेणोपलभ्यतारूपं गृह्णाति, विशेषरूपेण
तु वेदना-

नुभवनीयतारूपं गृह्णाति, सञ्ज्ञा
परिच्छेद्यतारूपं गृह्णातीत्येवमादि । सम्प्रयुक्ता-
समं प्रयुक्तत्वा-

दिति । समा अविप्रयुक्ताश्चान्योन्यमिति सम्प्रयुक्ता- ।

आश्रयालम्बनाकारकालद्रव्यसमताभिरिति । येनाश्रयेण
चित्तमुत्पद्यते, तेनैवाश्रयेण

वेदनासञ्ज्ञाचेतनादय उत्पद्यन्ते । तथा येनालम्बनेन
चित्तम्, तेनैव वेदनादय- । येनाकारेण

चित्तम्, तेनैव वेदनादय- । यदि हि नीलाकारं चित्तम्,
नीलाकारा एव तत्सम्प्रयुक्ता वेदनादय

उत्पद्यन्ते । यस्मिंश्च काले चित्तम्, तस्मिन्नेव वेदनादय- ।
यथा च चित्तद्रव्यमेकमेवोत्पद्यते,

न द्वे त्रीणि वा; तथा वेदनाद्रव्यमेकमेवोत्पद्यते, न द्वे
त्रीणि वा । तथा सञ्ज्ञाद्रव्यम्, चेतनाद्रव्य-

मित्येवमादि । तेनेदमेवान्त्यं दुर्गममिति
व्याचष्टे-यथैवं ह्येकं चित्तम् एवं चैत्ता अपि एकैका
इति ॥३४॥

विप्रयुक्तान् वक्तुकाम आचार्य उपोद्धातं करोति ।
निर्दिष्टश्चित्तचैत्ता- सविस्तरप्रभेदा-,

विप्रयुक्तास्त्ववसरप्राप्ता इदानीमुच्यन्ते इत्यभिप्राय- ।
सविस्तरप्रभेदा इति । विस्तरश्च प्रभेदश्च

विस्तरप्रभेदौ, सह विस्तरप्रभेदाभ्यां
सविस्तरप्रभेदा- । अथ वा-विस्तरेण प्रभेद-

@१६६

नामकायादयश्चेति,

इमे संस्कारा न चित्तेन सम्प्रयुक्ता-, न च रूपस्वभावा
इति चित्तविप्रयुक्तां

उच्यन्ते ।

तत्र तावत्-

प्राप्तिर्लाभ- समन्वय- ।

-------------------

विस्तरप्रभेद-, सह विस्तरप्रभेदेन सविस्तरप्रभेदा- ।
तत्र चित्तं तावत् सविस्तरप्रभेदं निर्दिष्टम्-

"विज्ञानं प्रतिविज्ञप्तिर्मन आयतनं च" (अभि^ को^ १.१६)
इत्येवमादिना । चैत्ता अपि

"वेदनानुभव-" (अभि^ को^ १.१४) इत्यारभ्य यावत्
"पञ्चधा चैत्ता-" (अभि^ को^

२.२३) इति विस्तरेण ।

"नामकायादयश्च" इति चशब्द
एवञ्जातीयकानुक्तविप्रयुक्तप्रदर्शनार्थ- । सङ्घभेद-

प्रभृतयो हि द्रव्यतश्चित्तविप्रयुक्ता इष्यन्त इति ।
`येऽप्येवञ्जातीयका-ऽ इति शास्त्रेऽप्युक्तत्वात् ।

चित्तविप्रयुक्ता इति । चित्तग्रहणं
चित्तसमानजातीयप्रदर्शनार्थम् । चित्तमिव चित्तेन च
विप्रयुक्ता

इत्यर्थ- । किं च तेषां चित्तेन समानजातीयत्वम् ?
यदरूपिणोऽमी भवन्ति । रूपितत्वादेव हि

विप्रयुक्तत्वेऽपि रूपं न विप्रयुक्तत्वे नाम लभते । यद्वा
अमीषां नामरूपमिति नामत्वम्,

तत्तेषां चित्तेन समानजातीयत्वम् । चैत्ता अपि चित्तेन
तुल्यजातीया- । ते तु चित्तेन सहालम्बने

सम्प्रयुक्ता- । तद्विशेषणार्थं विप्रयुक्तग्रहणम् ।
असंस्कृतमपि तत्समानजातीयमनालम्बनत्वेनेति

तत्परिहारार्थं संस्कारग्रहणम् । अत एवाह-इमे
संस्कारा न चित्तेन सम्प्रयुक्ता-, न च

रूपस्वभावा इति चित्तविप्रयुक्ता उच्यन्त इति ।

तत्रेति वाक्योपन्यासे, निर्धारणो वा । तावच्छब्द- क्रमे ।

"प्राप्तिर्लाभ- समन्वय-" इति । प्राप्तिरिति
सामान्यसञ्ज्ञा । लाभ-, समन्वय इति

विशेषसञ्ज्ञा । लाभ-, प्रतिलम्भ इत्येकार्थ- ।
समन्वय- समन्वागम इत्यनर्थान्तरम् । प्रतिलम्भ

इत्युक्ते समन्वागमस्याग्रहणम्, समन्वागम इत्युक्ते
प्रतिलम्भस्याग्रहणम्, प्राप्तिरित्युक्ते

तूभयोद्ग्रहणम् । अत एवाह-द्विविधा हि
प्राप्ति--अप्राप्तविहीनस्य च प्रतिलम्भ-, प्रतिलब्धेन

च समन्वागम इति । अप्राप्तं च विहीनं
चाप्राप्तविहीनम्, तस्याप्राप्तविहीनस्य प्रतिलम्भ- ।

अप्राप्तस्य तद्यथा-दु-खे धर्मज्ञानक्षान्ते- । विहीनस्य
तद्यथा-कामावचरस्य कामवैराग्येण

त्यक्तस्य धातुप्रत्यागमनात् परिहाण्या वा पुन-
प्रतिलम्भ- । प्रतिलब्धेन च द्वितीयादिषु क्षणेषु

समन्वागम-; तस्या- समनुवर्त्तनात् । यश्च प्रतिलम्भो
यश्च समन्वागम- सा द्विधा प्राप्ति--इति

प्रतिलम्भे समन्वागमे च प्राप्तिशब्दो वर्त्तते ।
अभेदविवक्षायां तु प्राप्ति-, प्रतिलम्भ-, समन्वागम

इत्येक एवार्थ- । तथा हि प्रथमे क्षणे दु-खे
धर्मज्ञानक्षान्ते- प्राप्ति- प्रतिलम्भ इष्यते । सापि

समन्वागम इत्युच्यते । प्रथमक्षणस्थ आर्यपुद्गलो दु-खे
धर्मज्ञानक्षान्त्या समन्वागत इत्युच्यते,

"आज्ञास्यामीन्द्रियोपेतस्त्रयोदशभिरन्वित-" (अभि^ को^
२.१९) इत्यादिवचनात् । कथमयं

लक्षणनिर्देश- ? न हि भेदविवक्षायामपि
पर्यायवचनेन लक्षणनिर्देश- कल्पते-`प्राप्ति- कतमा ?

य- प्रतिलम्भो य- समन्वागम-ऽ इति पर्यायवचनमपि
कदाचित् लक्षणाय कल्पते-`अनलो

@१६७

द्विविधा हि प्राप्ति--अप्राप्तविहीनस्य च प्रतिलम्भ-,
प्रतिलब्धेन च

समन्वागम- । विपर्ययादप्राप्तिरिति सिद्धम् ।

कस्य पुनरिमे प्राप्त्यप्राप्ती ?

प्राप्त्यप्राप्ती स्वसन्तानपतितानां,

न परसन्तानपतितानाम् । नहि परकीयै- कश्चित्
समन्वागत- । नाप्यसन्तति-

पतितानाम् । न ह्यसत्त्वसङ्ख्यातै- कश्चित् समन्वागत- ।

एष तावत् संस्कृतेषु नियम- ।

असंस्कृतेषु पुन- प्राप्त्यप्राप्ती-

निरोधयो- ॥३६॥

सर्वसत्त्वा अप्रतिसङ्ख्यानिरोधेन समन्वागता- । अत एव
हि चोक्तमभिधर्मे

(ज्ञा^ प्र^ १९.९)-"अनास्रवैर्धर्मै- क- समन्वागत- ?
आह-सर्वसत्त्वा-" इति ।

प्रतिसङ्ख्यानिरोधेन सकलबन्धनादिक्षणस्थवर्ज्या-
सर्व आर्या- पृथग्जनाश्च केचित्

-------------------

जातवेदा अग्नि-ऽ इति । सूत्रेऽप्युक्तम्-"अविद्या कतमा ?
यत्पूर्वान्ते अज्ञानमपरान्त अज्ञानम्"

इति विस्तर- । विपर्ययादप्राप्तिरिति सिद्धमिति ।
विपर्ययादेवाप्राप्तिरिति सिद्धे नैतदर्थ सूत्रे

कर्त्तव्यमित्यभिप्राय- । अप्राप्तिरप्रतिलम्भोऽसमन्वागम
इति विपर्ययादेतत् त्रयं गम्यते । तथैव

चाप्रतिलम्भासमन्वागमयोरप्राप्तिरिति सामान्यसञ्ज्ञा ।
तस्मादेवं च वक्तव्यम्-द्विविधा अप्राप्ति-

अप्राप्तपूर्वाणामप्रतिलम्भ-,
प्राप्तविहीनानामसमन्वागम इति । अथ वा-अप्रतिलब्धस्य

विहीनस्य चाद्याप्राप्तिरप्रतिलम्भ-, अप्रतिलब्धेन
विहीनेन च द्वितीयादिषु क्षणेष्वसमन्वागम

इति ।

"प्राप्त्यप्राप्ती स्वसन्तानपतितानाम्" इति । संस्कृतानां
प्राप्त्यप्राप्ती स्वसन्तानपति-

तानामेवेत्यवधार्यते । न परसन्तानपतितानामिति । न
परसत्त्वसन्ततिपतितानां धर्माणां स्वसन्ततौ

प्राप्त्यप्राप्ती भवत इत्यर्थ- । तेनाह-न हि परकीयै-
कश्चित् समन्वागत इति । माल्याभरणादय-

काष्ठ्यकुड्यादिगताश्च रूपादयोऽसत्त्वसङ्ख्याता-,
चक्षुरादय- सत्त्वसङ्ख्याता-, केशादयो

रूपीन्द्रियसमबद्धा- सत्त्वसङ्ख्याता एव वेदितव्या-;
तदनुग्रहोपघातपरिणामानुविधानात् । तथा

हि-रूपीन्द्रियोपघातात् पालित्यादिविकार- केशानां
दृश्यते, रसायनोपयोगेन चानुग्रहात्

पालित्यादिप्रत्यापत्तिरिति सर्वेषां सत्त्वसङ्ख्यातानां
प्राप्तिर्भवतीति सिद्धान्त- ।

"निरोधयो-" इति ।
प्रतिसङ्ख्याप्रतिसङ्ख्यानिरोधयोरसत्त्वसङ्ख्यातयोरपि
प्राप्त्यप्राप्ती

भवत- । सर्वसत्त्वा अप्रतिसङ्ख्यानिरोधेन
यथाप्रत्ययवैकल्यं समन्वागता- । सकलबन्धना-

दिक्षणस्थवर्ज्या इति । आदौ क्षण- दु-खे
धर्मज्ञानक्षान्तिक्षण-, तत्र स्थिता आदिक्षणस्था- ।

सकलानि बन्धनान्येषामिति सकलबन्धना-,
अप्रहीणसर्वप्रकारक्लेशा- । सकलबन्धनाश्चादि-

क्षणस्थाश्च त इति सकलबन्धनादिक्षणस्थवर्ज्या- ।
के ? सर्व आर्या- । ते प्रतिसङ्ख्यानिरोधेन

समन्वागता- । सकलबन्धानादिक्षणस्थास्त्वार्या न
समन्वागता- । तस्यां ह्यवस्थायां क्षान्तिबध्या-

क्लेशाश्छिद्यन्ते, न छिन्ना- । तन्निरोधोऽपि प्राप्यते ? न
प्राप्त-; "निरुध्यमानो मार्गस्तु प्रजहाति

@१६८

समन्वागता- । आकाशेन तु नास्ति कश्चित् समन्वागत- ।
तस्मादस्य नास्ति प्राप्ति- ।

यस्य च नास्ति प्राप्तिस्तस्याप्राप्तिरपि नास्तीति सिद्धान्त-
।

प्राप्तिर्नामास्ति किञ्चित् भावान्तरमिति । कुत एतत् ?
आह-सूत्रात् । सूत्रे

ह्युक्तम्-"स एषां दशानामशैक्षाणां
धर्माणामुत्पादात् प्रतिलम्भात् समन्वागमादार्यो

भवति पञ्चाङ्गविप्रहीण-" (म^ आ^ ४९.१६) इति विस्तर- ।

तेन तर्हि असत्त्वाख्यैरपि समन्वागम- प्राप्नोति,
परसत्त्वैश्च । किं कारणम् ?

सूत्रे वचनात् । "राजा भिक्षवश्चक्रवर्ती सप्तभी
रत्नै- समन्वागत-" (दी^ नि^ ३.५९)

इति विस्तर- । वशित्वमत्र समन्वागमशब्देनोक्तम् । तस्य
तेषु रत्नेषु वशित्वं कामचार

इति । तत्र वशित्वं समन्वागम-, अन्यत्र
पुनर्द्रव्यान्तरमिति ।

-------------------

तदावृतिम्" (अभि^ ६.८१) इति सिद्धान्तात् ।
एकप्रकारोपलिखितादयस्त्वार्या

लौकिकमार्गप्राप्तेन निरोधेन तस्यामवस्थायां
समन्वागता- । अत ऊर्ध्वं द्वितीयादिषु क्षणेषु

समन्वागता एव अनास्रवमार्गप्राप्तेनापि निरोधेन ।
पृथग्जनाश्च केचित् समन्वागता इति ।

असम्बन्धात् । निरोधाभ्यां त्वस्ति सम्बन्ध- ।
तस्मादाकाशस्य प्राप्तिर्नास्ति । यस्य च नास्ति

प्राप्ति-, तस्याप्राप्तिरपि नास्तीति सिद्धान्त एष
वैभाषिकाणाम् ।

कुत एतदिति । रूपादिचक्षुरादिवत्
स्वरूपकार्यानुपलम्भात् पृच्छति । सूत्रादिति ।

व्याख्यानमेव वैभाषिक- साधयति ।
दशानामशैक्षाणां धर्माणामिति ।
विस्तर--दशाशैक्षा

धर्मा--अष्टावशैक्षार्ण्यामार्गाङ्गानि, सम्यग्विमुक्ति-,
सम्यग् ज्ञानञ्च । तेषामुत्पादात् सम्मुखी-

भावात् प्रतिलम्भादादित- प्राप्ते-, समन्वागमात्
पश्चात्प्राप्ते-, पञ्चाङ्गं विप्रहीण-
प्रहीणपञ्चाङ्ग

इत्यर्थ- । पञ्चाङ्गानि-सत्कायदृष्टि-,
शीलव्रतपरामर्श-, विचिकित्सा, कामच्छन्द-, व्यापाद

इति । एतान्यनागामिफलप्राप्तौ प्रहीणानीति न युज्यन्ते ।
इमानि तु प्रयुज्यमानानि पञ्चाङ्गानि

पश्यामो यदुतोर्ध्वभागीयानि-रूपराग-, आरूप्यराग-,
औद्धत्यम्, मान-, अविद्या चेति ।

प्रतिनिधिभूताया- प्राप्तेर्योगात् प्रकृतिस्थोऽप्यर्हन्नार्य
इत्युच्यते । साधनं चात्र-`द्रव्यतोऽस्ति

समन्वागम-; सूत्रोक्तत्वात्, आयतनद्रव्यवत्ऽ इति ।

आचार्यस्तम्प्रत्याह-तेन तर्ह्यसत्त्वाख्यैरपि
चक्ररत्नादिभि- परसत्त्वैरपि स्त्रीरत्नादिभि-

समन्वागमो द्रव्यसत् प्राप्नोति । सूत्रे वचनात् । कथमिति ?
सूत्रं दर्शयति-राजायावद्विस्तर

इति । राजा भिक्षवश्चक्रवर्ती सप्तभी रत्नै-
समन्वागत- । तस्येमानि सप्त रत्नानि, तद्यथा-

चक्ररत्नम्, हस्तिरत्नम्, अश्वरत्नम्, मणिरत्नम्, स्त्रीरत्नम्,
गृहपतिरत्नम्, परिणायकरत्नमेवं

सप्तममिति विस्तर- । एभि- सप्तभी रत्नै- समन्वागम-
सूत्र उक्त- । न च द्रव्यतोऽस्तीत्यनै-

कान्तिकतां दर्शयति, प्रतिज्ञादोषं चायमुद्ग्राहयति;
अनुमानविरोधात् । कथम् ? इत्युच्यते-

`न द्रव्यसन् दशाशैक्षधर्मसमन्वागम-
समन्वागमस्वाभाव्यात् चक्रवर्त्तिसप्तरत्नसमन्वागमवत्ऽ

इति अनेन प्रतिज्ञाया- धर्मस्वरूपं विपर्यासयति ।
वशित्वं कामचार इति । इच्छानुविधायित्वम् ।

तत्र वशित्वमिति चक्रवर्तिसूत्रे । अन्यत्र
पुनर्द्रव्यान्तरमिति । दशाशैक्षधर्मसमन्वागमसूत्रे ।

@१६९

कुत एतत् क- पुनरेवमयोग- ? अयमयोग--यदस्या नैव
स्वभाव- प्रज्ञायते

रूपशब्दादिवद्, रागद्वेषादिवद्वा; न चापि कृत्यं
चक्षु-श्रोत्रादिवत् । तस्माद्

द्रव्यधर्मासम्भवादयोग- ।

उत्पत्तिहेतुर्धर्माणां प्राप्तिरिति चेत् ? असंस्कृतस्य न
स्यात् । ये च धर्मा अप्राप्ता

ये च त्यक्ता भूमिसञ्चारवैराग्यत-, तेषां
कथमुत्पत्ति- स्यात् !

सहजप्राप्तिहेतुका चेत् ? जातिरिदानीं किङ्करी,
जातिजातिर्वा । सकलबन्धनानां

खल्वपि मृदुमध्याधिमात्रक्लेशोत्पत्तिप्रकारभेदो न
स्यात्; प्राप्त्यभेदात् । यतो वा स

भेदस्तत एवास्तु तदुत्पत्ति- । तस्मान्नोत्पत्तिहेतु- प्राप्ति- ।

-------------------

क- पुनरेवमयोग इति । प्रवचने हि
द्विविधमिष्यते-द्रव्यसच्च वस्तु, प्रज्ञप्तिसच्चेति ।

कथमयुक्ति- ? इति वैभाषिका- । आचार्य आह-अयमयोग इति
। विस्तर--इह यद्

द्रव्यसद्वस्तु तत् प्रत्यक्षग्राह्यं वा
भवेदनुमानग्राह्यं वा । तत्र प्रत्यक्षग्राह्यं
रूपशब्दादि;

पञ्चेन्द्रियग्राह्यत्वात् । मनोविज्ञानग्राह्यमपि किञ्चित्
प्रत्यक्षं रागद्वेषादि; स्वसंवेद्यत्वात् । चक्षु--

श्रोत्रादि त्वमनुमानग्राह्यं
चक्षुर्विज्ञानादिकृत्याननुमेयत्वात्,
तद्भावाभावयोस्तद्भावाभावात् ।

प्राप्ति- पुनर्न प्रत्यक्षग्राह्या, न चानुमानग्राह्या;
तत्सिद्धौ निरववद्यानुमानादर्शनात् । तस्माद्

द्रव्यधर्मासम्भवादयोग इति स्थितमेतत् ।

इदानी माचार्यस्तत्पक्षमुत्थाप्योत्थाप्य
दूषयति-उत्पत्तिहेतुरिति । विस्तर--यस्य

प्राप्तिरस्ति स उत्पद्यते, हेतुवद्भावात् । असंस्कृतस्य न
स्यात् प्राप्ति-; यस्मादसंस्कृतमनुत्पाद्यम् ।

ये च धर्मा अप्राप्ता दु-खे धर्मज्ञानक्षान्त्यादय- । ये
च त्यक्ता- भूमिसञ्चारवैराग्यत- । तद्यथा

कामावचरा अक्लिष्टा उर्ध्वभूम्युपपत्त्या क्लिष्टाश्च
वैराग्येण त्यक्ता- । तेषां धातुप्रत्यागमत-

परिहाण्या वा कथमुत्पत्ति- स्यात् । नहि तेषां
प्राप्तिरस्ति; अनुत्पन्ननिरुद्धत्वात् ।

सहजप्राप्तिहेतुका चेत् । का ? तेषामुत्पत्तिरधिकृता
सहजा या प्राप्तिरिदानीमुत्पद्यते

सा तेषां जनिकेति । आह-जातिरिदानीं किङ्करी
जातिजातिर्वेति । किङ्करणशीला किङ्करी ।

जातिर्लक्ष्यं धर्मं जनयति । जातिजातिस्तु तल्लक्षणं
जातिं जनयति । तेन यदि लक्ष्याणां

धर्माणामुत्पत्तित- प्राप्तिहेतुकोच्यते, तत्र जाति-
किङ्करी । अथ लक्षणानाम्, उत्पत्तिस्तद्धेतु-

कोच्यते, तत आह-जातिजातिर्वा किङ्करीति विकल्प- । अथ
वा यदि भवतैवं कल्प्येत-

जातिर्धर्मं जनयति, प्राप्ति- पुनर्जातिं जनयतीति,
तत्रोच्यते-जातिजातिर्वा किङ्करीति । सकल-

बन्धनानां खल्वपीति । विस्तर--येषामेकोऽपि
क्लेशप्रकारो न प्रहीणस्ते सकलबन्धना-,

तेषां सकलबन्धनानां खल्वपि
मृदुमध्याधिमात्रक्लेशोत्पत्तिप्रकारभेदो न स्यात् ।
कस्मात् ?

प्राप्त्यभेदात् । विकल्पबन्धनानां हि प्राप्तिवैकल्यान्
मृदुमध्याधिमात्रक्लेशोत्पत्तिभेद-

परिकल्प्येत, न तु सकलबन्धनानाम्; प्राप्तीनां
तुल्यत्वात् । यतो वा स भेद इति । ततो वा

कारणादभ्यासतोऽन्यतो वा स भेद--कस्यचित्
सकलबन्धनस्याधिमात्र-, कस्यचिन्मध्य-,

कस्यचिन्मृदु- । तत एव भेदकारणात् तदुत्पत्तिरस्तु ।
तेषां मृद्वादीनां क्लेशानामुत्पत्ति- ।

तस्मान्नोत्पत्तिहेतु- प्राप्तिरिति ।

@१७०

कश्चैवमाह-उत्पत्तिहेतु- प्राप्तिरिति ? किं तर्हि ?
व्यवस्थाहेतु- प्राप्ति- । असत्यां

हि प्राप्तौ लौकिकमानसानामार्यपृथग्जनानाम् `आर्या
इमेऽ, `पृथग्जना इमेऽ इति न

स्याद् व्यवस्थानम् । प्रहीणाप्रहीणक्लेशताविशेषादेतद्
भवितुमर्हति ।

एतच्चैव कथं भविष्यति-एषां प्रहीण- क्लेश-,
एषामप्रहीण इति; प्राप्तौ

सत्यामेतत् सिध्यति तद्विगमाविगमात् ?
आश्रयविशेषादेतत् सिध्यति । आश्रयो हि स

आर्याणां दर्शनभावनामार्गसामर्थ्यात् तथा
परावृत्तो भवति यथा न पुनस्तत्प्रहेयाणां

क्लेशानां प्ररोहसमर्थो भवति ।
अतोऽग्निदग्धब्रीहिवदबीजीभूत आश्रय- क्लेशानां

प्रहीणक्लेश इत्युच्यते । उपहतबीजभावे वा लौकिकेन
मार्गेण । विपर्ययादप्रहीणक्लेश- ।

यश्चाप्रहीणस्तेन समन्वागत-, यश्च
प्रहीणस्तेनासमन्वागत इति प्रज्ञप्यते ।

-------------------

वैभाषिक आह-कश्चैवमाहेति । विस्तर--व्यवस्थाहेतु-
प्राप्ति- । असत्यां हि प्राप्तौ

लौकिकमानसानाम् इति । लोके भवं लौकिकम्, मन एव
मानसम्, लौकिकं मानसमेषां त

इमे लौकिकमानसा- । आर्यपृथग्जना- । आर्याश्च
पृथग्जनाश्च । लौकिकमानसग्रहण-

मार्यविशेषणम् । पृथग्जना हि नित्यमेव लौकिकमानसा-
। आसञ्ज्ञिकासञ्ज्ञिसमापत्त्यवस्थायां

वा पृथग्जनविशेषणमपि सम्भवति । तेषा
मार्यपृथग्जनानाम् । तेषामिति निर्धारणे षष्ठी,

सम्बन्धलक्षणा वा । तेषां न स्याद् व्यवस्थानमिति
परिच्छेद- । यत्कृतं व्यवस्थानं सा प्राप्ति- ।

प्रहीणाप्रहीणक्लेशताविशेषादिति । प्रहीणक्लेशा
आर्या-, अप्रहीणक्लेशा- पृथग्जना-, तद्भाव-,

स एव विशेष इति प्रहीणाप्रहीणक्लेशताविशेष-,
तस्मात् एतद् व्यवस्थानं भवितुमर्हति ।

ननु च पृथग्जना अपि केचित् प्रहीणक्लेशा भवन्ति,
कथमवधार्यते-आर्या एव

प्रहीणक्लेशा इति ? अत्यन्तसमुद्धातवचनादेवमुक्तम् ।
एतच्चैव कथमिति । एषां प्रहीण- क्लेश-

एषामप्रहीण इति यदेतद्व्यवस्थानम्, तत् कथं
भविष्यति । प्राप्तौ तु सत्यां क्लेशप्राप्त्या

एतत्सिध्यति व्यवस्थानम्; तद्विगमाविगमात्
क्लेशप्राप्तिविगमाविगमात् । छेदोच्छदादित्यर्थ- ।

येषां तत्प्राप्तिविगमा- ते आर्या-, येषामविगमा- ते
पृथग्जना इति । ननु च पृथग्जनानामपि

केषाञ्चि क्लेशप्राप्तिर्विगता ? विगता, न तु लोकोत्तरेण
मार्गेण । स तर्हि लोकोत्तरमार्गकृतो

विशेष- कथं परिच्छिद्यते ? लोकोत्तरेणेयं
क्लेशप्राप्तिर्विगता, लौकिकेनेयमिति; सास्रवानास्रव-

विसंयोगप्राप्तिभेदात् । आश्रयविशेषादेतत्सिद्ध्यतीति ।
आत्मभावविशेषादेतद्व्यवस्थानम्-

एषां प्रहीण- क्लेश-, एषामप्रहीण- क्लेश इति
सिध्यति । तथा परावृत्त इति । तथान्यथाभूत- ।

तत्प्रहेयाणां दर्शनभावनामार्गप्रहेयाणाम् ।
अग्निदग्धव्रीहिवदिति । यथा अग्निदग्धो व्रीहिर-

बीजीभूतो भवति, एवं यथोक्तेन न्यायेनाबीजीभूत
आश्रय- क्लेशानां प्रहीणक्लेश इत्युच्यते ।

उपहतबीजभावे वा । आश्रय इत्यधिकृतम् । तेन लौकिकेन
मार्गेण प्रहीणक्लेश इति शक्यते

वक्तुम्; बीजस्योपघातमात्रभावात् । विपर्ययादप्रहीण
इति । अनिर्दग्धबीज आश्रयेऽनुपहत-

बीजभावे वा । यश्चाप्रहीण इति ।
यश्चाप्रहीणोऽनन्तरोक्तेन विधिना दर्शनप्रहातव्य-,
कामावचरो

यावद्भावाग्रिक-, भावनाप्रहातव्यो वा कामावचरो
यावद्भावाग्रिक-, तेन समन्वागत- । यश्च

प्रहीणस्तथैव यावद्भावाग्रिक- । तेनासमन्वागत इति
प्रज्ञप्यते । प्रज्ञप्तिधर्मोऽयमिति दर्शयति ।

@१७१

कुशला अपि द्विप्रकारा--अयत्नभाविन-, यत्नभाविनश्च;
ये त उच्यन्ते-

उत्पत्तिप्रतिलम्भिका-, प्रायोगिकाश्चेति ।
तत्रायत्नभाविभिराश्रयस्य तद्बीजभावानुपघातात्

समन्वागत-, उपघातादसमन्वागत उच्यते
समुच्छिन्नकुशलमूल- । तस्य तूपघातो

मिथ्यादृष्ट्या वेदितव्य- । न तु खलु कुशलानां
धर्माणां बीजभावस्यात्यन्तं सन्ततौ

समुद्धात- ।

ये पुनर्यत्नभाविनस्तैरुत्पन्नैस्तदुत्पत्तौ
वशित्वाविघातात् सन्तते- समन्वागम

उच्यते ।

तस्माद् बीजमेवात्रानपोद्धृतमनुपहतं परिपुष्टं च
वशित्वकाले समन्वागमाख्यां

लभते, नान्यद् द्रव्यम् ॥

किं पुनरिदं बीजं नाम ? यन्नामरूपं फलोत्पत्तौ
समर्थं साक्षात् पारम्पर्येण वा;

सन्ततिपरिणामविशेषात् ।

कोऽयं परिणामो नाम ? सन्ततेरन्यथात्वम् ।

का चेयं सन्तति- ? हेतुफलभूतास्त्रैयध्विका-
संस्कारा- ।

-------------------

कुशला अपि द्विप्रकारा इति । विस्तर--यथा क्लिष्टा
द्विप्रकारा इत्यपि-शब्दार्थ- ।

समुच्चये वा कुशलाश्चेत्यर्थ- ।
तद्बीजभावानुपघातादिति । तेषामुत्पत्तिलाभिकानां
कुशलानां

बीजं तद्बीजम्, तद्बीजस्य भावस्तद्बीजभाव-, कस्य ?
आश्रयस्य । तद्बीजभावस्यानुपघात-

स्तद्बीजभावानुपघात-, तस्मात् तद्बीजभावानुपघातात्
। समन्वागत- । कै- ? अयत्नभाविभि-

कुशलै- । उपघातादसमन्वागत उच्यते । कोऽसौ ?
इत्याह-समुच्छिन्नकुशलमूल- । तस्य

त्विति । तस्याश्रयस्य तद्बीजभावस्य उपघातो
मिथ्यादृष्ट्या वेदितव्य-, नान्यथा । तेनाह-

न तु खलु कुशलानां धर्माणां बीजभावस्यात्यन्तं
सन्ततौ समुद्धात- । यथा क्लेशानामार्य-

मार्गेणात्यन्तं सन्ततौ समुद्धात इत्यभिप्राय- ।

ये पुनरिति । विस्तर--ये प्रायोगिका-, तैरुत्पन्नै-
तेषामुत्पत्तिस्तदुत्पत्ति- । तदुत्पत्तौ

वशित्वं सामर्थ्यविशेषस्तस्या विघातात् । कस्य ?
सन्तते- । समन्वागम उच्यते । कै- ?

तैर्यत्नभाविभि- कुशलै- ।

यस्मादेवं तस्माद्बीजमेव शक्तिविशेष एवात्र
समन्वागमावस्थायामनपोद्धृतं क्लिष्टानां

धर्माणामार्यमार्गेण, अनुपहतं लौकिकमार्गेण ।
अयत्नभाविनां च कुशलानां धर्माणां मिथ्या-

दृष्ट्या । परिपुष्टं च वशित्वकाले । यत्नभाविनां
कुशलानां बीजमिति प्रकृतम् । समन्वागमाख्यां

लभते । नान्यद् द्रव्यं यद् वैभाषिकै- कल्पितम् ॥

किं पुनरिदं बीजं नामेति द्रव्याशङ्कया पृच्छति ।
यन्नामरूपं फलोत्पत्तौ समर्थम् । यत्

पञ्चस्कन्धात्मकं रूपं फलोत्पत्तिसमर्थम् ।
साक्षादनन्तरम् । पारम्पर्येण दूरत- ।

कोऽयं परिणामो नामेति साङ्ख्यीयपरिणामाशङ्कया
पृच्छति । सन्ततेरन्यथात्वमिति ।

अन्यथोत्पाद- । का चेयं सन्ततिरिति । किं यथा
साङ्ख्यानामवस्थितद्रव्यस्य धर्मान्तरनिवृत्तौ

धर्मान्तरप्रादुर्भाव-, तथावस्थायिन्या-
सन्ततेरन्यथात्वमिति ? नेत्युच्यते । किं तर्हि ? हेतुफल-

@१७२

यत्र तूक्तम्-"लोभेन समन्वागतोऽभव्यश्चत्वारि
स्मृत्यपस्थानानि उत्पाद-

यितुम्" ( ) इति ? तत्राधिवासनं लोभस्याविनोदनं वा
समन्वागम- । यावद्धि

तस्याधिवासकोऽविनोदको भवति तावद् भव्यस्तानि
भावयितुम् । एवमयं समन्वागम-

सर्वथा प्रज्ञप्तिधर्म-, न तु द्रव्यधर्म- । तस्य च
प्रतिषेधोऽसमन्वागम इति । द्रव्यमेव तु

वैभाषिका उभयं वर्णयन्ति । किं कारणम् ? एष हि
न- सिद्धान्त इति ॥३६॥

-------------------

भूता- । हेतुश्च फलं च हेतुफलम् । हेतुफलमिति
नैरन्तर्येण प्रवृत्ता स्त्रैयध्विका- संस्कारा-

सन्ततिरिति व्यवस्थाप्यन्ते ।

यत्र तूक्तमिति । विस्तर--यत्र तु सूत्र उक्तम् । किम् ?
इत्याह-लोभेन समन्वागतो-

ऽभव्योऽयोग्यश्चत्वारि
स्मृत्युपस्थानानिकायस्मृत्युपस्थानादीनि उत्पादयितुमिति ।
यदि बीजं

प्राप्ति- ? बीजं नित्यमस्तीति स्मृत्युपस्थानोत्पत्तिर्न स्यात्
। भवदीयायामपि प्राप्तौ तदुत्पत्तिर्न

स्यादिति तुल्यमेतत् । तस्मादुभाभ्यामपि वक्तव्यम् ।

तत्राधिवासनं लोभस्याविनोदनं वा समन्वागम इति ।
अधिवासनम् = अभ्यनुज्ञानम्,

अविनोदनम्, अव्युपशमनम् । सर्वथा प्रज्ञप्तिधर्मो न
द्रव्यधर्म इति । सर्वप्रकारेण-

यद्युत्पत्तिहेतुर्यदि व्यवस्थाहेतुर्यद्याश्रयविशेषो
यद्यधिवासनमविनोदनं वा, सर्वथा प्रज्ञप्तिधर्म- ।

प्रज्ञप्त्या संवृत्या व्यवहारेण धर्म- प्रज्ञप्तिधर्म-
। न द्रव्यधर्म- न द्रव्यतो धर्म-, स्वभाव इत्यर्थ- ।

अथ वा-द्रव्यं च तद्धर्मश्च स द्रव्यधर्म- । न
रूपादिवत् विद्यमानस्वलक्षणो धर्म इत्यर्थ- ।

तस्य च प्रतिषेध- । तस्य च प्रज्ञप्तिधर्मस्य
प्रतिषेधोऽसमन्वागम इति ।

"इदमस्येति ज्ञानचिह्नं
प्रतिलब्धधर्माविप्रणाशकारणं च प्राप्ति-"
इत्याचार्यसङ्घभद्र- ।

`इदमस्येति ज्ञानचिह्नम्ऽ इत्यसिद्धमेतत्, आश्रयविशेषेण
तज्ज्ञानमिति ब्रूम- । यदि

च प्रतिलब्धधर्माविप्रणाशकारणं प्राप्तिरिष्यते ?
प्राप्तपरित्यागो नैव स्यात्, भवति च ।

तस्मादकारणमेतत् ।

स एव च शक्तिविशेषलक्षणं बीजभावमाचार्येण
व्यवस्थापितं दूषयति-किमयं

शक्तिविशेषश्चित्तादर्थान्तरम् ? उतानर्थान्तरम् ? किं
चात- ? अर्थान्तरं चेत्, प्राप्तिरस्तीति,

सञ्ज्ञामात्रे तु विवाद- । अनर्थान्तरं चेत् ?
नन्वकुशलं कुशलस्य बीजमभ्युपगतं भवति,

अकुशलस्य च कुशलम् । को हि नामौष्ण्यस्य
तेजसोऽनर्थान्तरत्वे सत्यौष्ण्यमेव दाहकमध्य-

वस्येन्न तेज- ! कुशलबीजं ह्यकुशले चेतस्यव्याकृते वा
वर्त्तते । एवमकुशलबीजं कुशले

चेतस्यव्याकृते वा वर्त्तते । तथैव चाव्याकृतबीजमपि
कुशले चाकुशले च वर्त्तते । सास्रवबीजं

चानास्रवे, अनास्रवबीजं च सास्रवे चेतसि वर्त्तते-इति
साङ्कर्यदोष- प्रसज्यत इति ?

अत्र वयं ब्रूम--अनर्थान्तरभावे साङ्कर्यदोषो भवेत् ।
तत्तु बीजं न चित्तादर्थान्तरं

वक्तव्यम्, नाप्यनर्थान्तरम्; उपादायप्रज्ञप्तिरूपत्वात् ।
अथाप्यनर्थान्तरभाव-, तथाप्यदोष-;

कुशलेन हि चित्तेनोत्पन्नेन स्वजातीयेऽन्यजातीये वा
स्वसन्तानचित्ते बीजमाधीयेत, तत-

कारणविशेषात् कार्याविशेष इति विशिष्टम्, तेन
तच्चित्तमुत्पद्येत । तद्विशिष्टं चित्तं कुशलबीज-

कार्यक्रियायां समर्थमुत्पद्येत । एवमकुशलेनापि
स्वजातीयेऽन्यजातीये वा स्वसन्तानिचित्ते

@१७३

सा किलैषा प्राप्ति-

त्रैयध्विकानां त्रिविधा,

अतीतानां धर्माणामतीतापि प्राप्तिरस्ति, अनागतापि,
प्रत्युत्पन्नापि ।

-------------------

बीजमाधीयेत, तच्च तेन
विशिष्टमकुशलबीजकार्यक्रियायां समर्थमुत्पद्येत ।
एवमव्याकृतेनापि

चित्तेन स्वजातीये अन्यजातीये वा स्वसन्तानिचित्ते
बीजमाधीयेत, तच्चापि तेन विशिष्टमव्या-

कृतबीजकार्यक्रियायां समर्थमुत्पद्येत ।
सास्रवेणाप्यनास्रवे चित्ते बीजमाधीयेत, अनास्रवेणापि

सास्रवे । इत्येवमन्योन्यबीजाधायकमन्योन्यजनकं च
चित्तं चित्तान्तरादुत्पद्यमानमन्योन्यवा-

स्यवासकत्वेन प्रवर्त्तते । न च कुशले चित्ते नाकुशले
चित्ते शक्तिविशेष आहित इति तदकुशलं

कुशलतामापद्यते, कुशलं वा तदकुशलताम्;
शक्तिविशेषमात्रत्वात् । शक्तिबीजं वासनेत्येको-

ऽयमर्थ- । एवमकुशलादिवासनापि वक्तव्या । यावत्
सास्रवेणानास्रवे शक्तिविशेषाधानेऽपि,

अनास्रवेणापि सास्रवे शक्तिविशेषाधाने । न तत्
सास्रवमनास्रवं सम्पद्यते, अनास्रवं वा

सास्रवमिति । भवतामपि वैभाषिकाणामिदं
चिन्त्यते-यदा सास्रवचित्तसमनन्तरमनास्रवम्,

अनास्रवचित्तसमनन्तरं वा सास्रवचित्तमुत्पद्यते, तदा
किं पूर्वक- सास्रवकलापोऽनास्रवकलापो

वा शक्तिमान् समनन्तरप्रत्ययादिभावेनोत्तरकलापोत्पत्तौ
? उताशक्तिमान् ? किं चात- ?

यद्यशक्तिमान्, समनन्तरप्रत्ययादिभावोऽप्यस्य हीयेत ।
अथ शक्तिमान्, सा शक्ति- किं सास्रवे

चेतसि सास्रवा, आहोस्विदनास्रवा ? तच्चित्ते
सास्रवस्यानास्रवस्य च चित्तान्तरस्य

समनन्तरप्रत्ययादिभावं कुर्वत् किं ययैव शक्त्या
सास्रवस्य समनन्तरप्रत्ययादिभावं कुर्यात्

तयैवानास्रवस्य ? यदि च तयैव, कथं
शक्तिकार्यसाङ्कर्यं न भवेत् ! अथान्यया शक्त्या
सास्रवस्य,

अन्ययानास्रवस्य समनन्तरप्रत्ययादिभावं कुर्यात्,
कथमनयोरेकत्र शक्त्योस्तस्माच्चित्ता-

दनन्ययोर्भिन्नरूपता भिन्नकार्यता च युज्यते ? युज्यते
चेत् ? अस्माकमपि चित्तादनन्यासां

शक्तीनां तत्रावस्थानं कार्यभेदश्च भविष्यति ।
एवमनास्रवस्यापि चित्तस्य सास्रवानास्रवचित्त-

समनन्तरप्रत्ययादिभावेन सम्भवत- । तथैव
शक्त्योर्भिन्नरूपता कार्यभेदश्च वक्तव्य- । तेन

यदुक्तम्-नन्वकुशलं कुशलस्य बीजमभ्युपगतं
भवतीत्यादि, तदयुक्तम्; न हि कुशलाहितेन

शक्तिविशेषेण विशिष्टं
समर्थमकुशलमकुशलबीजकार्यं करोति । किं तर्हि ?
कुशलबीजकार्यमेव

करोति । स्वाहितेन तु शक्तिविशेषेण तदकुशलं
स्वबीजकार्यं करोति । तत् कथमिदमुच्यते-

कुशलस्याकुशलं न भवतीति । ब्रूयास्त्वम्-अकुशलचित्ते
तत्कुशलबीजमाहिते किमकुशलं

न भवतीति ? न भवन्तो बीजार्थं जानते । कुशलेन
चित्तेन निरुध्यमानेन तथा शक्तिविशिष्ट-

मकुशलं चित्तं जन्येत । यथा तच्चित्तं स्वोत्पत्तियोग्यं
भविष्यति साक्षात् पारम्पर्येण वेति

शक्तिविशेष एव बीजम् । न बीजं नाम किञ्चिदस्ति;
प्रज्ञप्तिसत्त्वात् । अत एव प्राप्त्यप्राप्ती

प्रज्ञप्तिसत्यावुच्येते । द्रव्यसत्यावेव तु वैभाषिका
वर्णयन्ति ॥३६॥

अतीतानां धर्माणामतीतापि प्राप्तिरिति ।
विस्तर--अतीतानां धर्माणां तद्यथा क्लिष्टा-

नामतीता प्राप्ति- । या उत्पन्ननिरुद्धा साग्रजापि
सम्भवति, सहजापि, पश्चात्कालजापि । तेषामेवा-

नागता प्राप्तिरनुत्पन्ना । प्रत्युत्पन्ना या पश्चात्कालजा
उत्पन्नानिरुद्धा । अनागतानामपि प्राप्तिरतीता

@१७४

एवमनागत--प्रत्युत्पन्नानां प्रत्येकं त्रिविधा ।

शुभादीनां शुभादिका ।

कुशलाकुशलाव्याकृतानां कुशलाकुशलाव्याकृतैव
यथाक्रमं प्राप्ति- ।

स्वधातुका तदाप्तानाम्,

ये धर्मास्तद्धात्वाप्तास्तेषां स्वधातुका प्राप्ति- ।
कामरूपारूप्यावचराणां काम-

रूपारूप्यावचरी यथाक्रमम् ।

अनाप्तानां चतुर्विधा ॥३७॥

अधात्वाप्तानामनास्रवाणां धर्माणां चतुर्विधा
प्राप्ति- । समासेन त्रैधातुकी

-------------------

याग्रजोत्पन्ननिरुद्धा, अनागता यानुत्पन्ना, प्रत्युत्पन्ना
अग्रजोत्पन्नानिरुद्धा । तथा प्रत्युत्पन्नानामप्य-

तीता प्राप्तिर्याग्रजोत्पन्ननिरुद्धा, अनागता यानुत्पन्ना,
प्रत्युत्पन्ना या सहजा । अतीतादिजातिसामान्यं

च गृहीत्वैवमुक्तम् । न त्वेकस्यातीतस्यावश्यं त्रिविधा
प्राप्तिरस्ति । न हि विपाकजस्यानागता-

तीता वा प्राप्ति- सम्भवति; "अव्याकृताप्ति- सहजा" (अभि^
को^ २.३८) इति वचनात् ।

यदि तु प्रतिद्रव्यं प्राप्तिव्यवस्था क्रियेत, सम्भवं
प्रत्येतदेवं भवेत् । क्लिष्टानामुत्पत्तिप्रति-

लम्भिकानां च कुशलानामतीतादीनामतीतादय-
प्राप्तयोऽवश्यं भवन्ति । न हि पृथग्जन-

स्यानुत्पन्नस्यानास्रवस्य मार्गस्यातीता प्रत्युत्पन्ना च
प्राप्तिरस्ति । सापवादश्चायमुत्सर्गोऽवगन्तव्य-;

"अव्याकृताप्ति- सहजा" (अभि^ को^ २.३८) इति वचनात् ।

असंस्कृतानां तु प्राप्तिरुत्पन्ननिरुद्धातीता,
अनुत्पन्नागता, उत्पन्नानिरुद्धा प्रत्युत्पन्ना ।

सुगमत्वात्तु न सूत्रितमेतत् ।

कामरूपारूप्यावचराणां कामरूपारूप्यावचरी
यथाक्रममिति । कामधातूपपन्नस्य

कामावचराणां धर्माणां कामावचरी प्राप्ति- ।
तस्यैव रूपावचराणां रूपावचरी । तस्यैवारूप्या-

वचराणामारूप्यावचरी रूपधातूपपन्नस्य च
कामावचराणाम् । तद्यथा निर्माणचित्तानां

कामावचरी, रूपावचराणां रूपावचरी,
आरूप्यावचराणामारूप्यावचरी ।
आरूप्यधातूपपन्नस्य

तद्धातुकानां तद्धातुकैव प्राप्ति- ।

"अनाप्तानां चतुर्विधा" इति । अधात्वाप्तानां
संस्कृतासंस्कृतानामनास्रवाणां चतुर्विधा

प्राप्ति- । कामरूपारूप्यावचरी चानास्रवा च, समासेन
सर्वाननाप्तानभिसमस्येत्यर्थ- । प्रत्येकं

तु न चतुर्विधा । तत आह-तत्राप्रतिसङ्ख्यानिरोधस्येति ।
विस्तर--कामधातूपपन्नस्य

कामावचरादीनां यथासम्भवमप्रतिसङ्ख्यानिरोधस्य
प्राप्ति- कामावचरी । रूपधातूपपन्नस्य

रूपावचरादीनामप्रतिसङ्ख्यानिरोधप्राप्ती रूपावचरी
। आरूप्यधातूपपन्नास्यारूप्यावचरादीनाम-

प्रतिसङ्ख्यानिरोधप्राप्तिरारूप्यावचरी ।
सत्त्वसन्तानवशेनैव हि तत्प्राप्तिर्व्यवस्थाप्यते, न तु
तेषां

वशेन येषामप्रतिसङ्ख्यानिरोध- । यदि ह्येवं स्यात्,
मार्गसत्यस्याप्रतिसङ्ख्यानिरोधप्राप्तिरनास्रवा

स्यात् । प्रतिसङ्ख्यानिरोधस्य रूपारूप्यावचरी
चानास्रवा चेति । न कामावचरी; कामधातोर-

प्रतिपक्षत्वात् । रूपावचरेण तु मार्गेण प्राप्तस्य
रूपावचरी प्राप्ति-, आरूप्यावचरेणारूप्यावचरी,

अनास्रवेण मार्गेणानास्रवा । आर्यस्य तु रूपावचरेण
मार्गेण प्राप्तस्य रूपावचरी चानास्रवा

@१७५

चानास्रवा च । तत्राप्रतिसङ्ख्यानिरोधस्य त्रैधातुकी,
प्रतिसङ्ख्यानिरोधस्य रूपारूप्यावचरी

च, अनास्रवां च । मार्गसत्यस्यानास्रवैव । सेयं
समस्य चतुर्विधा भवति ॥३७॥

शैक्षाणां धर्माणां शैक्षैव प्राप्ति-,
अशैक्षाणामशैक्षैव । नैवशैक्षानाशैक्षाणां
तु भेद-,

स निर्दिश्यते-

त्रिधा नशैक्षाऽशैक्षाणाम्,

नैवशैक्षानाशैक्षा धर्मा उच्यन्ते-सास्रवा धर्मा-,
असंस्कृतं च । तेषां शैक्षादिभेदेन

त्रिविधा प्राप्ति- ।

सास्रवाणां तावत् नैवशैक्षानाशैक्षी प्राप्ति- ।

अप्रतिसङ्ख्यानिरोधस्य च प्रतिसङ्ख्यानिरोधस्य
चानार्येण प्राप्तस्य ।

तस्यैव शैक्षैण मार्गेण प्राप्तस्य शैक्षी,
अशैक्षेणाशैक्षी ।

दर्शनभावनाहेयानां यथाक्रमं
दर्शनभावनाहेयैव प्राप्ति- ॥

अहेयानां तु भेद- । स निर्दिश्यते-

अहेयानां द्विधा मता ।

अप्रहेया धर्मा अनास्रवा- । तेषामप्रतिसङ्ख्यानिरोधस्य
भावनाहेया प्राप्ति-,

अनार्यप्राप्तस्य च प्रतिसङ्ख्यानिरोधस्य ।
तस्यैवार्यमार्गप्रप्तस्यानास्रवा अहेया, मार्गसत्यस्य

च ।

यदुक्तम्-"त्रैयद्विकानां त्रिविधा" (अ^ को^ २.३७) इति,
तस्योत्सर्गस्या-

यमपवाद--

-------------------

च, आरूप्यावचरेणारूप्यावचरी चानास्रवा च ।
"लौकिकेनार्यवैराग्ये विसंयोगाप्तयो द्विधा"

(अभि^ को^ ६.४७) इति वचनात् । मार्गसत्यस्यानास्रवैवेति ।
लौकिकीमस्य प्राप्तिं

प्रतिषेधयति । सेयं समस्य चतुर्विधेति । समासेन
त्रैधातुकी चानास्रवा च-इत्युक्तमर्थ निगमयति

॥३७॥

शैक्षाणामिति । शैक्षा धर्मा- शैक्षस्यानास्रवा
धर्मा- । अशैक्षा अशैक्षस्यानास्रवा- ।

मार्गसत्यभावा एवैते द्रष्टव्या- ।
शैक्षाशैक्षेभ्यस्त्वन्ये नैवशैक्षानाशैक्षा- ।
असंस्कृता अपि

यावन्नैवशैक्षा नाशैक्षा इष्यन्ते । तेषां त्रिधा
प्राप्ति- शैक्षादिभेदेन-शैक्ष्यशैक्षी, नैवशैक्षी,
नाशैक्षी

चेति । अनार्येण प्राप्तस्येति । पृथग्जनेन प्राप्तस्य ।
तस्यैव शैक्षेणेति । तस्यैव प्रतिसङ्ख्यानिरोधस्य

शैक्षेण मार्गेण प्राप्तस्य शैक्षी ।
अशैक्षेणाशैक्षी । क्षयज्ञानसम्प्रयुक्तेन मार्गेण
प्राप्तस्य, विसंयोग-

प्राप्तिसन्निश्रयत्वात् क्षयज्ञानस्य । यद्यपि स
वज्रोपमेन शैक्षेण प्राप्यते तदावाहकत्वात्,

तत्प्राप्तत्ववचने तु शैक्ष्या- प्राप्तेरशैक्षी
प्राप्तिविशेषिता स्यादिति न तेन शैक्षेणाशैक्षीत्युक्तम्
।

तस्यैवार्यमार्गप्राप्तस्यानास्रवेति । तस्यैव
प्रतिसङ्ख्यानिरोधस्यार्यमार्गप्राप्तस्यानास्रवा ।
मार्गसत्यस्य

चानास्रवा । प्राप्तिरित्यधिकृतम् । आर्येण
लौकिकमार्गप्राप्तस्य प्रतिसङ्ख्यानिरोधस्य प्राप्ति- किं

सास्रवा ? उताहोऽनास्रवा ? उभयथेत्याह । सा
कस्मान्नोक्ता ? सावशेषं भाष्यम्, पश्चाद्

@१७६

अव्याकृताप्ति- सहजा,

अनिवृताव्याकृतानां सहजैव प्राप्ति-, नाग्रजा, न
पश्चात्कालजा; दुर्बलत्वात् ।

तेन तेषामतीतानामतीतैव, यावत् प्रत्युत्पन्नानां
प्रत्युत्पन्नैव ।

किं सर्वस्यैवानिवृताव्याकृतस्य ? न सर्वस्य ।

अभिज्ञानैर्माणिकादृते ॥३८॥

द्वे अभिज्ञे अव्याकृते निर्माणचित्तं च वर्जयित्वा ।
तेषां हि बलवत्त्वात् प्रयोग-

विशेषनिष्पत्ते- पूर्वं पश्चात् सहजा प्राप्ति- ।
शैल्पस्थानिकस्यापि कस्यचिदैर्यापथिकस्य

चात्यर्थमभ्यस्तस्येच्छन्ति ॥३८॥

किमनिवृतापव्याकृतस्यैव सहजप्राप्ति- ? इत्याह-

निवृतस्य च रूपस्य,

निवृताव्याकृतस्यापि विज्ञप्तिरूपस्य सहजैव प्राप्ति-;
अधिमात्रेणाप्यविज्ञप्त्यनु-

त्थापनादौर्बल्यसिद्धे- ।

यथा अव्याकृतानां धर्माणामयं प्राप्तिभेद-,
किमेवं कुशलाकुशलानामपि कश्चित्

प्राप्तिभेदोऽस्ति ? अस्तीत्याह ।

कामरूपस्य नाग्रजा ।

-------------------

दर्शयिष्यते-"लौकिकेनार्यवैराग्ये विसंयोगाप्तयो द्विधा"
(अभि^ को^ ६.४७) इति नोच्यते ।

या त्वसङ्कीर्णा प्राप्ति- सैवेहोच्यत इति वेदितव्यम् ।

दुर्बलत्वादिति । अनभिसंस्कारवत्त्वाद् दुर्बलत्वम् ।

द्वे अभिज्ञे इति । दिव्यचक्षुरभिज्ञाम्,
दिव्यश्रोत्राभिज्ञाम् । निर्माणचित्तं च वर्जयित्वा ।

किम् ? "अव्याकृताप्ति- सहजा" इति सम्बन्धनीयम् । तेषां
हि बलवत्त्वादिति । विस्तर--

तेषां हि दिव्यचक्षुरभिज्ञादीनां बलवत्त्वात् । किम् ?
पूर्वपश्चात् सहजा प्राप्ति- । प्रयोगविशेष-

निष्पत्तेरिति । प्रयोगविशेषेण
निष्पत्तिर्दिव्यचक्षुरभिज्ञादीनाम्, तस्या- प्रयोगविशेष-

निष्पत्तेर्बलवत्त्वम् । बलवत्त्वात् पूर्वपश्चात्सहजा
प्राप्तिरित्यर्थसम्बन्ध- । शैल्पस्थानिकस्यापि

कस्यचित्, तद्यथा विश्वकर्मण- । ऐर्यापथिकस्य च ।
तद्यथा स्थविरस्याश्वजित- । अत्यर्थमभ्य-

स्तस्य भृशमात्मसात्कृतस्येच्छन्ति वैभाषिका- । किम् ?
पूर्वपश्चात्सहजा प्राप्तिरिति ॥३८॥

"निवृतस्य च रूपस्य" इति । च-शब्द- समुच्चयार्थ- ।
प्राप्ति- सहजेति समुच्चीयते ।

तच्च क्लिष्टं रूपं प्रथमध्यानभूमिकमेव
विज्ञप्तिरूपं वेदितव्यम्; ततोऽन्यासु भूमिषु
तदुत्थापका-

भावात् । अधिमात्रेणापीति । विस्तर--अधिमात्रेणापि
चित्तेन निवृत्ता विज्ञप्तिरुत्थापिता ।

तदेव चाधिमात्रं विज्ञप्तिचित्तमविज्ञप्तिं नोत्थापयति
। अतो दौर्बल्यसिद्धि- । तस्या--

दौर्बल्यसिद्धे- सहजैव प्राप्ति- । प्राप्तिभेद इति ।
विपाकजादीनामनिवृताव्याकृतानां सहजा

प्राप्ति-, अभिज्ञाद्वयादीनां तु पूर्वपश्चात्सहजा
प्राप्तिरिति तद्भेद- ।

"कामरूपस्य नाग्रजा" इति । कामावचरस्य
कुशलाकुशलस्य विज्ञप्त्यविज्ञप्तिरूप-  

@१७७

कामावचरस्य विज्ञप्त्यविज्ञप्तिरूपस्याग्रजा प्राप्ति-
सर्वथा नास्ति । सहजा

चास्ति, पश्चात्कालजा च ।

किमप्राप्तेरपि प्राप्तिवत् प्रकारभेद- ? नेत्याह । किं
तर्हि ?

अक्लिष्टाव्याकृताऽप्राप्ति-,

अप्राप्तिरनिवृताव्याकृतैव सर्वा- । अध्वभेदेन पुन-

साऽतीताजातयोस्त्रिधा ॥३९॥

प्रत्युत्पन्नस्य नास्त्यप्राप्ति- प्रत्युत्पन्ना ।
अतीतानागतयोस्तु त्रैयध्विकी ॥३९॥

कामाद्याप्तामलानां च,

`त्रिविधाऽ इति वर्त्तते । कामाप्तानां
कामरूपारूप्यावचरी । एवं रूपारूप्याप्ताना-

मनास्रवाणां च नास्त्यनास्रवा काचिदप्राप्ति- । तथा
हि-

-------------------

स्याग्रजा प्राप्ति- सर्वथा नास्ति । यदि कुशलस्य
यद्यकुशलस्य, नास्त्येव सर्वथेत्यर्थ- । सहजा

चास्ति पश्चात्कालजा चेति । सम्भवत- । तद्यथा
प्रथमस्य विज्ञप्त्यविज्ञप्तिक्षणस्यादौ सहजा

प्राप्तिर्भवति । द्वितीयादिषु क्षणेषु तस्यैवाद्यस्य
क्षणस्य पश्चात्कालजा भवति । एवमन्येषामपि

द्वितीयादीनां क्षणानां सहजा पश्चात्कालजा
प्राप्तिर्वेदितव्या । कामावचरस्यैव रूपस्याग्रजा

प्राप्तिप्रतिषेधाद् ध्यानानास्रवसंवररूपस्याग्रजा
प्राप्तिरस्त्येवेत्युत्सृष्टा भवति ।

अप्राप्तिरनिवृताव्याकृतैव सर्वा । कस्माद्व्यवस्थाप्यते ?
यद्यप्राप्ति- क्लेशानां क्लिष्टा

भवेत्, प्रहीणक्लेशस्य क्लेशवदेव न स्यात् । यदि कुशला
स्यात्, समुच्छिन्नकुशलमूलस्य

न स्यात् । अनास्रवाणां धर्माणामप्राप्तिरनास्रवा
स्यात् । किं स्यात् ? पृथग्जनो न स्यात्;

नित्यमार्यधर्मसमन्वागतत्वात् ।
पारिशेष्यादनिवृताव्याकृतैवाप्राप्तिरिति व्यवस्थाप्यते
।

प्रत्युत्पन्नस्य नास्त्यप्राप्ति- प्रत्युत्पन्नेति । प्रत्युत्पन्नस्य
धर्मस्य प्राप्तिर्वर्तते । तस्मादस्याप्राप्तिर्नास्ति

प्रत्युत्पन्ना; तस्य प्राप्त्याप्राप्त्यो- समवधानासम्भवात्
। अतीनातागतयोस्तु त्रैयध्विकीति ।

अप्राप्तानां प्राप्तविहीनानां च प्रायोगिकाणां
गुणानामनागतानां च चक्षुरादीनामपि च येषां

प्राप्तिर्नास्ति, अतीताप्यस्त्यप्राप्ति-, अनागतापि,
प्रत्युत्पन्नापि । स्रोतोन्यायेन हि तेषामप्राप्तिरुत्पद्यते

निरुध्यते अनागतावस्थानेति ॥३९॥

"कामाद्याप्तामलानां च" इति । "त्रिधा"
इत्यनुकर्षणार्थश्चकार- । कामादिषु

धातुष्वाप्ता कामाद्याप्ता-, कामाद्याप्तानाममलानां
चाप्राप्ति स्त्रिविधा, उपपत्त्याश्रयवशेन तद्व्यव-

स्थापनात् । धर्मसहाव्यवस्थापिनी ह्यप्राप्ति-, न
प्राप्तिवद्धर्मवशेन व्यवस्थाप्यते । तस्मात्

कामधातूपपन्नस्य
कामरूपारूप्यावचराणामनास्रवाणां च
धर्माणामप्राप्ति- कामावचरी, रूपधातू-

पपन्नस्य रूपावचरी,
आरूप्यधातूपपन्नस्यारूप्यावचरी ।
तद्यथा-कामधातूपन्नस्य प्रायोगिकाणां

गुणानामुपपत्तिलाभिकानामपि
कुशलसमुच्छेदावस्थायामप्राप्ति-, अवीतरागत्वाच्च
रूपारूप्या-

वचराणामक्लिष्टानामप्राप्ति-,
पृथग्जनत्वाच्चानास्रवाणामप्राप्ति- कामावचरी ।
तथा रूपधातू-

पपन्नस्य कामावचराणां भूमिसञ्चारत्यक्तानां
रूपारूप्यावचराणां च प्रायोगिकाणां गुणानां

पृथग्जनत्वाच्चानास्रवाणामप्राप्ती रूपावचरी ।
तथैव चारूप्यधातूपपन्नस्य कामरूपावचराणां

@१७८

मार्गस्याप्राप्तिरिष्यते ।

पृथग्जनत्वम्,

"पृथग्जनत्वं कतमत् ? आर्यधर्माणामलाभ-" ( ) इति

शास्त्रपाठ- । अलाभश्च नामाप्राप्ति- । न च
पृथग्जनत्वमनास्रवं भवितुमर्हति ।

कतमेषामार्यधर्माणामलाभ- ? सर्वेषाम्;
अविशेषवचनात् । स तु यो विना

लाभेनालाभ- । अन्यथा हि बुद्धोऽपि
श्रावकप्रत्येकबुद्धसान्तानिकैरसमन्वागमाद् अनार्य-

स्यात् । एवशब्दस्तर्हि पठितव्य- ? न पठितव्य- ।
एकपदान्यपि ह्यवधारणानि भवन्ति,

तद्यथा-अब्भक्ष-, वायुभक्ष इति ।

दु-खे धर्मज्ञानक्षान्तितत्सहभुवामलाभ इत्यपरे । न
च तत्त्यागादनार्यत्वप्रसङ्ग- ?

तदलाभस्यात्यन्तं हतत्वात् । ते तर्हि त्रिगोत्रा इति
कतमेषामलाभ- ? सर्वेषाम् । एवं

-------------------

भूमिसञ्चारत्यक्तानामारूप्यावचराणां च
प्रायोगिकाणां गुणानां पृथग्जनत्वादेव
चानास्रवाणाम-

प्राप्तिरारूप्यावचरीति नेयम् ।

पृथग्जनत्वं कतमत् ? आर्यधर्माणामलाभ इति । अनेन
शास्त्रपाठेनानास्रवत्वाभावम-

प्राप्तेर्दर्शयति । कतमेषामार्यधर्माणामलाभ इति ।
`आर्यधर्मा दु-खे धर्मज्ञानक्षान्तिमारभ्य

सर्वोऽनास्रवो मार्ग-ऽ इति । अत एवं पृच्छति ।
सर्वेषामविशेषवचनादिति । सर्वेथा दु-खे

धर्मज्ञान-क्षान्त्यादीनां
शैक्षाशैक्षज्ञानानामलाभ- । कस्मात् ?
अविशेषितत्वात् । यद्येवम्,

उत्पन्नायामपि दु-खे धर्मज्ञानक्षान्तौ
परिशिष्टानामार्यधर्माणामलाभोऽस्यास्तीत्यनार्य-
स्यात् ?

तस्मादिदमाह-स तु यो विना लाभेनेति । यो विना
लाभेनालाभ-, तत् पृथग्जनत्वमिति ।

अन्यथा हीति । विस्तर--यद्यार्यधर्माणां लाभेऽपि
सत्यन्येषामपि धर्माणामलाभ- पृथग्जनत्व-

मिष्यते, बुद्धोऽपि
श्रावकप्रत्येकबुद्धसान्तानिकैरार्यधर्मैरसमन्वाग
मादनार्य- स्यात् । केवला-

लाभग्रहणात् त्वप्रसङ्ग- । एवशब्दस्तर्हि पठितव्य इति
। आर्यधर्माणामलाभ एवेति ।

एकपदान्यपि ह्यवधारणानीति केवलपदान्यपीत्यर्थ- ।
अब्भक्षो वायुभक्ष इति । अब्भक्ष एव,

वायुभक्ष एवेति नोच्यते, एवशब्दस्य चार्थो गम्यते,
तद्वदिहापीति । अथ वा-अप एव यो

भक्षयति सोऽब्भक्ष-, यो वायुमेव भक्षयति स
वायुभक्ष इति । यथात्र लुप्तनिर्दिष्टस्यैवकारस्या-

वधारणार्थो गम्यते, तद्वदिहाप्यलाभ एवेति ।

दु-खे धर्मज्ञानक्षान्तितत्सहभुवामित्यपर इति ।
विस्तर--दु-खे धर्मज्ञानक्षान्तेस्तत्सह-

भुवां च वेदनादीनां धर्माणामलाभ- पृथग्जनत्वम्
। अस्मिन् पक्ष उत्पन्नायामपि दु-खे धर्मज्ञान-

क्षान्तौ
परिशिष्टानामार्यधर्माणामलाभोऽस्तीत्यनार्य-
स्यादिति यो दोष- उक्त- स न सम्भवति ।

यदा तर्हि फलप्राप्तिस्तदा दु-खे
धर्मज्ञानक्षान्तितत्सहभुवां विहानिरिति
फलप्राप्तावनार्य- स्यादिति

दोषपरिहारार्थमाह-न च तत्त्यागात् । न च तेषां
क्षान्तिरसहभुवां त्यागात् । अनार्यत्वप्रसङ्ग- ।

तदलाभस्यात्यन्तं हतत्वात्,
तस्यालाभस्यात्यन्तविहीनत्वात् । कथम् ? असावत्यन्तं
हत-;

तत्सन्ताने पुनरनुत्पत्ते- । ते तर्हि त्रिगोत्रा इति ।
श्रावकप्रत्येकबुद्धबुद्धगोत्रा इति । कतमेषाम-

लाभ- ? सर्वेषामिति । श्रावकादिगोत्राणाम् । एवं तर्हि
स एव दोष इति । बुद्धोऽपि त्रिगोत्रा-

@१७९

तर्हि स एव परिहार- । यत्नस्तर्हि व्यर्थ- ? एवं तु साधु
यथा सौत्रान्तिकानाम् । कथं

च सौत्रान्तिकानाम् ? "अनुत्पन्नार्यधर्मा सन्तति-
पृथग्जनत्वम्" इति ।

अथेयमप्राप्ति- कथं विहीयते ? यस्य या धर्मस्य
प्राप्तिरसौ

तत्प्राप्तिभूसञ्चाराद् विहीयते ॥४०॥ यथा
तावदार्यमार्गस्यालाभ- पृथग्जनत्वम्, तस्य लाभात्
तद्विहीयते, भूमि-

सञ्चाराच्च ।

एवमन्येषामपि योज्यम् ।

-------------------

लाभादनार्य- स्यादित्यर्थ- । पुन- स एव परिहार इति ।
`स तु यो विना लाभेनऽ इति पूर्ववत्

प्रपञ्चो यावत् `तद्यथा अब्भक्षो वायुभक्ष-ऽ इति ।
यत्नस्तर्हि व्यर्थ इति । क्षान्तिपरिशिष्टार्य-

धर्मालाभसद्भावादनार्य- स्यादित्यस्य दोषस्य
परिहारायऽ क्षान्तितत्सहभुवामलाभ- पृथग्जन-

त्वम्ऽ इति यो यत्न-, स व्यर्थ- स्यात् ।
पूर्वपक्षदोषपरिहार
एवायमास्थीयते-अनुत्पन्नार्यधर्मा

सन्ततिरिति । अनुत्पन्ना आर्यधर्मा
अस्यामित्यनुत्पन्नार्यधर्मा सन्तति- पृथग्जनत्वम् ।
अनुत्पन्नार्य-

मार्गा स्कन्धसन्ततिरित्यर्थ- । अर्थाद् उत्पन्नार्यधर्मा
सन्ततिरार्यत्वमित्युक्तं भवति; आश्रय-

परावृत्ते- ।

अथेयमप्राप्तिरिति । सर्वधर्माप्राप्तिश्चोद्यते,
नार्यधर्माप्राप्तिरेव । यथा तावदिति ।

उदाहरणमेतत् । तस्य लाभात् तद्विहीयत इति ।
तस्यार्यमार्गस्य लाभात् तत्पृथग्जन-

त्वमलाभलक्षणं विहीयते । किन्धातुकं तत्
पृथग्जनत्वम् ? त्रिधातुकमित्येके । ननु चोपपत्त्या-

श्रयवशेनालाभो व्यवस्थाप्यते, पृथग्जनत्वं
चालाभस्वभावम्, तस्मादस्य कामावचरस्य

सत्त्वस्य कामावचरमेव पृथग्जनत्वमस्ति, न
रूपारूप्यावचरम् । अतस्त्रैधातुकं विहीयत

इत्ययुज्यमानमेतत् पश्याम- ? अथ पुनरनुत्पत्तिधर्मतां
तदापन्नमिति कृत्वा त्रैधातुकं तद्विहीयत

इत्युपचारकल्पना ? भवत्वेषा, नैषा वार्यते ।
कामावचरस्यैव त्वेकस्य पृथग्जनत्वस्य प्राप्तिरस्ति ।

तल्लौकिकाग्रधर्मावस्थायां विहीयत इति वेदयाम- ।
तच्च कामवैराग्ये नवमे विमुक्तिमार्गे

प्रहीयते । रूपारूप्यधात्वोरुत्पद्यमानस्य त्वार्यस्य
प्रतिभूम्यवस्थितानां पृथग्जनत्वानामार्य-

मार्गप्राप्तिसामर्थ्यान्नैव प्राप्तिरुत्पद्यते । प्रतिभूमि
तु नवमे विमुक्तिमार्गे तेषां प्रहाणं भवतीत्य-

वगन्तव्यम् ।

भूमिसञ्चाराच्चेति । यदा च कामधातोर्वैराग्यं कृत्वा
प्रथमं ध्यानं सञ्चरति, तदा च

तत्कामावचरं पृथग्जनत्वं विहीयते । न चार्यो
भवति; प्रथमध्यानभूमिकपृथग्जनत्वप्रादुर्भावात् ।

एवमारूप्यधातुसञ्चाराद् रूपावचरं पृथग्जनत्वं
विहीयते । ऊर्ध्वभूमेश्चाधरां भूमिं सञ्चरति ।

ऊर्ध्वभूमिकं पृथग्जनत्वं विहीयत इति वक्तव्यम् ।
एवमन्येषामपि योज्यमिति । यथा

आर्यमार्गस्य प्राप्त्या पृथग्जनत्वमप्राप्तिर्विहीयत इति
योजितम्, एवमन्येषामपि श्रुतचिन्ता-

मयादिकानां धर्माणामप्राप्तिर्विहीयत इति योज्यम् ।
कथम् ? कामावचराणां तावच्छ्रुतचिन्ता-

मयादिकानां धर्माणां प्राप्तिलाभादप्राप्तिर्विहीयते
। उपपत्तिलाभिकालानां च कुशलानां

प्राप्त्या समुच्छिन्नकुशलस्याप्राप्तिर्विहीयते,
भूमिसञ्चाराच्च । यदा चायं कामधातोश्च्युत्वा

@१८०

`विहीयतेऽ इति । तस्या अप्राप्तेरप्राप्तिरुत्पद्यते,
प्राप्तिश्छिद्यते । किं पुनरप्राप्ति-

प्राप्त्योरपि प्राप्त्यप्राप्ती भवत- ? उभयोरप्युभयं
भवतीत्याहु- । ननु चैवमनवस्थाप्रसङ्ग-

प्राप्तीनाम् ? नानवस्थाप्रसङ्ग-; परस्परसमन्वागमात् ।
आत्मना तृतीयो हि धर्म उत्पद्यते ।

स च धर्म-, तस्य प्राप्ति-, प्राप्तिप्राप्तिश्च । तत्र
प्राप्त्युत्पादात् तेन धर्मेण समन्वागतो

भवति, प्राप्तिप्राप्त्या च । प्राप्तिप्राप्त्युत्पत्ते- पुन-
प्राप्त्यैव समन्वागतो भवति, अतो

नानवस्था ।

एवं च कृत्वा आत्मना तृतीयस्य धर्मस्य कुशलस्य
क्लिष्टस्य च द्वितीये क्षणे

तिस्र- प्राप्तयो जायन्ते, तासां च पुनस्तिस्रोऽनुप्राप्तय
उद्भवन्ति इति षड् भवन्ति ।

तृतीये क्षणे प्रथमद्वितीयक्षणोत्पन्नानां
द्रव्याणां नव प्राप्तय- सार्धमनुप्राप्तिभिरष्टादश

भवन्ति ।

एवमुत्तरोत्तरवृद्धिप्रसङ्गेनैता- प्राप्तयो विसर्पन्त्य-
सर्वेषामतीतानागतानां क्लेशोप-

-------------------

प्रथमं ध्यानमुपपत्त्या सञ्चरति, तदा च
तद्भूमिकानां गतिसङ्गृहीतानां
स्कन्धानामप्राप्तिर्विहीयते ।

अक्लिष्टाव्याकृता एव हि गतयो वक्ष्यन्ते । "अव्याकृताप्ति-
सहजा" (अभि^ को^ २.३८)

इति चोक्तम् ।

एवं प्रथमध्यानभूमिकानां प्रायोगिकाणां
गुणानां प्राप्तेरप्राप्तिर्विहीयते, भूमिसञ्चाराच्च ।

ऊर्ध्वभूमिकानां गतिसङ्गृहीतानां स्कन्धानां
तद्भूमिसञ्चाराद् विहीयत इति । इदमेकेषां भूमि-

सञ्चारव्याख्यानोदाहरणम् । तत्राविविक्तं
पश्याम--ऊर्ध्वभूमिकानां गतिसङ्गृहीतानां
स्कन्धा-

नामप्राप्तिर्न केवलं भूमिसञ्चाराद्विहीयते, किं तर्हि
? तत्प्राप्तितोऽपीति । इदं त्वसङ्कीर्णमुदाहरणं

पश्याम- । तद्यथा-द्वितीयादिध्यानभूमिकानां
प्रायोगिकाणां गुणानां तदलाभिन- कामावचरस्य

सत्त्वस्याप्राप्तिरस्ति । स यदि कामवैराग्यं कृत्वा
प्रथमध्यानमुपपद्यते, सा तेषामप्राप्तिर्भूमि-

सञ्चाराद्विहीयते । प्रथमध्यानभूमिका तु
तेषामप्राप्तिरुद्भवतीति । एवमन्येषामपि योज्यम् ।

ननु चैवमनवस्थाप्रसङ्ग- प्राप्तीनामिति । प्राप्तेरपि
प्राप्ति-, अस्या अप्यन्या, तस्या

अप्यन्या-इत्यनवस्था । परस्परसमन्वागमादिति ।
प्राप्तिप्राप्तियोगात् प्राप्त्या- समन्वागत- ।

प्राप्तियोगात् प्राप्तिप्राप्त्या समन्वागत इत्यर्थ- ।
प्राप्त्युत्पादादिति विस्तर- । प्राप्त्युत्पादात् तेन

धर्मेणचित्तेन वा समन्वागतो भवति । प्राप्तिप्राप्त्या च
। समन्वागत इति वर्त्तते । प्राप्तिप्राप्त्युत्पत्ते-

प्राप्त्यैव समन्वागतो भवतीति । एवं प्राप्तिरुभयत्र
व्याप्रियते, प्राप्तिप्राप्तिस्त्वेकत्रेति, अतो

नानवस्था । कुशलस्य क्लिष्टस्य चेति ।
अनयोरग्रजपश्चात्कालजप्राप्तित्वाद् ग्रहणम् । अव्या-

कृतस्य हि सहजैव प्राप्तिरिति । द्वितीये क्षण इति ।
विस्तर--द्वितीये क्षणे तस्य धर्मस्य,

तत्प्राप्ते-, प्राप्तिप्राप्तेश्च प्राप्तय इति तिस्र- प्राप्तय-
। प्राप्तियोगाद्धि तै- समन्वागतो भवति ।

ताभिस्तिसृभि- प्राप्तिभि- समन्वागमार्थं
पुनस्तिस्रोऽनुप्राप्तय उद्भवन्तीति षड् भवन्तिप्राप्तय- ।

प्रथमद्वितीयक्षणोत्पन्नानां द्रव्याणामिति । धर्मेण
सार्धं नवानां द्रव्याणां नव प्राप्तय-

सार्धमनुप्राप्तिभिरष्टादश भवन्ति ।

@१८१

क्लेशक्षणानामुपपत्तिलाभिकानां च कुशलक्षणानां
ससम्प्रयोगसहभुवामनाद्यन्तसंसार-

पर्यापन्नानामनन्ता एकस्य प्राणिन- क्षणे क्षणे
उपजायन्ते इत्यनन्तद्रव्या- प्रतिसन्तान-

मात्मभावक्षणा- सत्त्वानां भवन्ति । अत्युत्सवो
बतायं प्राप्तीनां वर्त्तते ! केवलं न

प्रतिघातिन्य-; यतोऽवकाशं लभन्ते । इतरथा
ह्याकाशेऽप्यवकाशो न स्याद् द्वितीयस्य

प्राणिन- ॥४०॥

अथ केयं सभागता ?

सभागता सत्त्वसाम्यम्,

सभागता नाम द्रव्यम्, सत्त्वानां सादृश्यम् ।
`निकायसभाग-ऽ इत्यस्या- शास्त्रे

सञ्ज्ञा ।

सा पुनरभिन्ना भिन्ना च । अभिन्ना सर्वसत्त्वानां
सत्त्वसभागता; प्रतिसत्त्वं सर्वेषु

-------------------

एवमुत्तरोत्तरवृद्धिप्रसङ्गेनेति । विस्तर--उत्तरोत्तरस्य
क्षणस्य वृद्धि- प्राप्तिभि-, उत्तरोत्तरे

वा क्षणे वृद्धि- प्राप्तीनाम्, तस्या- प्रसङ्ग
उत्तरोत्तरवृद्धिप्रसङ्ग-, तेन उत्तरोत्तरवृद्धिप्रसङ्गेन
।

एता- प्राप्तयो विसर्पन्त्य इति । दिङ्मात्रं दर्शयिष्याम-
। चतुर्थे क्षणे प्रथमक्षणोत्पन्नैस्त्रिभिर्धर्मै-

प्राप्त्यनुप्राप्तिमद्भिर्भवितव्यम् ।
द्वितीयक्षणोत्पन्नाभिरपि षड्भि- प्राप्त्यनुप्राप्तिभि-
पुन- प्राप्त्यनु-

प्राप्तिमतीभिर्भवितव्यम् । एवं
तृतीयक्षणोत्पन्नाभिरष्टादशभि- प्राप्त्यनुप्राप्तिभि-
पुनरपि प्राप्त्यनु-

प्राप्तिमतीभिर्भवितव्यमिति
प्रथमद्वितीयतृतीयक्षणोत्पन्नानां सप्तविंशति-
प्राप्तय- सार्धमनुप्राप्ति-

भिस्तावतीभिरिति चतु-पञ्चाशत् प्राप्तयश्चतुर्थे क्षणे
भवन्ति । पञ्चमे तु क्षणे प्रथमद्वितीयतृतीय-

शृणोत्पन्ना- प्राप्त्यनुप्राप्तय- पुनश्चतु-
पञ्चाशच्चतुर्थक्षणोत्पन्नप्राप्त्यनुप्राप्तयश्च
द्विश्चतु-पञ्चाशद्

भवन्ति । त्रीणि चतु-पञ्चाशत्कानि
द्वाषष्ट्युत्तरशतं प्राप्तीनां जायते ।
एमुत्तरोत्तरवृद्धिप्रसङ्गो

वक्तव्य- । अतीतानागतानामिति । अत्र
प्रत्युत्पन्नाग्रहणम्; अनावश्यकत्वात् ।
उत्पत्तिलाभिकानां

चेति । अत्र प्रायोगिकाग्रहणमनावश्यकत्वादेव ।
ससम्प्रयोगसहभुवामिति । सवेदनादि-

सजात्यादीनाम् । अनाद्यन्तसंसारपर्यापन्नानाम् ।
अनादावनन्ते च संसारे सङ्गृहीतानाम् । अनन्ता

अप्रमेया एकस्य प्राणिन-, किमङ्ग बहूनाम् ! क्षणे
क्षण उपजायन्ते प्राप्तय इति । अनन्तद्रव्या

एव । अनन्तप्राप्तिद्रव्या इत्यर्थ- । अत्युत्सवो बतायं
प्राप्तीनामिति । परिहासवचनमेतत् । केवलं

न प्रतिघातिन्य-; अरूपिणीत्वात् । यतोऽवकाशं लभन्ते
प्राप्तय- ॥४०॥

"सभागता सत्त्वसाम्यम्" इति । विस्तर--समानो भागो
भजनमेषामिति सभागा-,

तद्भाव- सभागता । समानो वा भागो भजनं सभाग-,
सभाग एव सभागता । यद्योगात् सभागो

भवति तद् द्रव्यम् । सत्त्वानां साम्यं सामान्यम्,
सादृश्यमित्यर्थ- । सत्त्वग्रहणमसत्त्वनिरासार्थम् ।

सत्त्वानां सत्त्वसङ्ख्यातानां च धर्माणां
सादृश्यं सभागता । असत्त्वसङ्ख्यातानां
शालियवादीनां

नेष्यते । निकायसभाग इत्यस्या- शास्त्रे सञ्ज्ञेति ।
ज्ञानप्रस्थानादिके शास्त्रे `निकायसभाग-ऽ

इत्यनया सञ्ज्ञयायं चित्तविप्रयुक्तो निर्दिश्यते । इह तु
श्लोकबन्धानुगुण्यात् सभागतेत्यनया

सञ्ज्ञयेत्यभिप्राय- ।

सा पुनरभिन्ना भिन्ना चेति । सर्वसत्त्ववर्त्तिनी ।
प्रतिसत्त्वमन्यान्याप्यभिन्नेत्युच्यते;

@१८२

भावात् । भिन्ना पुनस्तेषामेव सत्त्वानां
धातु-भूमि-गति-योनि-जाति-स्त्री-पुरुषो-

पासक-भिक्षु-शैक्षाशैक्षादिभेदेन प्रतिनियता
धर्मसभागता ।

पुन- स्कन्धायतनधातुत- । यदि सत्त्वसभागता
द्रव्यमविशिष्टं न स्यात्, अन्योन्य-

विशेषभिन्नेषु `सत्त्व- सत्त्व-ऽ इत्यभेदेन बुद्धिर्न स्यात्,
प्रज्ञप्तिश्च । एवं स्कन्धादि-

बुद्धिप्रज्ञप्तयोऽपि योज्या- ।

स्याच्च्यवेत, उपपद्येत, न च सत्त्वसभागतां विजह्यात्,
न च प्रतिलभेत-इति

चतुष्कोटिक- । प्रथमा कोटि--यतश्च्यवते
तत्रैवोपपद्यमान- । द्वितीया-नियामम-

वक्रामन् स हि पृथग्जनसभागतां विजिहाति,
आर्यसभागतां प्रतिलभते । तृतीया-

गतिसञ्चारात् । चतुर्थी-एतानाकारान् स्थापयित्वा ।

यदि पृथग्जनसभागता नाम द्रव्यमस्ति, किं पुन-
पृथग्जनत्वेन ! नहि मनुष्य-

-------------------

सादृश्यात् । न हि सा यथा वैशेषिकाणामेका नित्या
चेति । भिन्ना-या क्वचिद् वर्त्तते, क्वचिन्न

वर्त्तते । तत आह-भिन्ना पुनरिति विस्तर- । धातवस्त्रय-
कामादय- । गतय- पञ्च नरकादय- ।

योनयश्चतस्रोऽण्डजादय- । जातयो ब्राह्मणादय- ।
आदिशब्देन उपासिका-भिक्षुणी-नैवशैक्ष-

नाशैक्षादय- सङ्गृह्यन्ते । स्कन्धायतनधातुत इति ।
रूपस्कन्धसभागता यावद्धर्मधातुसभागता ।

अविशिष्टमिति । सामान्यरूपम् । प्रज्ञप्तिश्चेति ।
अभिधानं चेत्यर्थ- । एवं स्कन्धादिबुद्धिप्रज्ञप्तयोऽपि

योज्या इति । यदि स्कन्धसभागताद्रव्यमविशिष्टं न
स्याद्, अन्योन्यविशेषभिन्नेषु स्कन्धेषु

`स्कन्ध- स्कन्ध-ऽ इत्यभेदेन बुद्धिर्न स्यात्,
प्रज्ञप्तिश्चेति ।

एवं धात्वादिबुद्धिप्रज्ञप्तयोऽपि योज्या इत्येके पठन्ति ।
तेषामेवं वक्तव्यम्-यदि

सभागतेति विस्तरेण यावदन्योन्यविशेषभिन्नेषु
धातुषुऽ कामावचर-ऽ `कामावचर-ऽ इत्यभेदेन

बुद्धिर्न स्यात्, प्रज्ञप्तिश्चेति ।

चतुष्कोटिक इति । स्याच्च्यवेतोपपद्येत न च
सत्त्वसभागतां विजह्यान्न च प्रतिलभेतेति ।

सत्त्वसभागतामिति । सत्त्वानां सभागता
सत्त्वसभागता मनुष्यत्वादिलक्षणा । सत्त्वग्रहणं हि

धर्मविशेषणार्थम् । सत्त्वसभागता ह्यत्र चतु-कोटिके
विवक्षिता, न धर्मसभागतेति । न तु

`सत्त्वस्सत्त्व-ऽ इत्याकारसभागतेहाभिप्रेता । यदि हि
साभिप्रेता स्यात्, तृतीया कोटिर्न सिध्येत्;

गतिसञ्चारेऽपि तस्या- सत्त्वसभागतायास्तादवस्थ्यात् ।
तत्रैवोपपद्यमान इति । तद्यथा मनुष्य-

गतेश्च्युत्वा मनुष्यगतावेवोपद्यमानो मनुष्यगतेश्च्यवते
मरणादुपपद्यते च; तस्यामेव प्रति-

सन्धिबन्धात् । न चासौ मनुष्यसभागतां विजहाति, न
च प्रतिलभते; तस्या मनुष्यसभाग-

तायास्तादवस्थ्यात् । द्वितीया नियाममवक्रामन्निति । स
सत्त्वसभागतां पृथग्जनत्वस्वभावां

सभागतां विजहाति, आर्यत्वस्वभावां
सभागतामपरां प्रतिलभते । तृतीया गतिसञ्चारादिति
।

तद्यथा मनुष्यगतेश्च्युत्वा देवगतावुपपद्यमान-
च्यवते, तथैव मरणादुपपद्यते च; प्रतिसन्धि-

बन्धात् । सत्त्वसभागतां मनुष्यसभागतालक्षणां
विजहाति, प्रतिलभते च देवसभागतालक्षणा-

मपरामिति । चतुर्थ्येतानाकारान् स्थापयित्वेति ।
पूर्वोक्तकोटिस्वभावप्रकारान् वर्जयित्वेत्यर्थ- ।

तद्यथा जीवन् पृथग्जन आर्यो वा किञ्चिदलभमान- ।

@१८३

सभागताया अन्यत् मनुष्यत्वं कल्प्यते । नैव च लोक-
सभागतां पश्यति;

अरूपिणीत्वात् । नचैनां प्रज्ञया परिच्छिनत्ति,
प्रतिपद्यते च सत्त्वानां जात्यभेदमिति

सत्या अपि तस्या- कथं तत्र व्यापार- ।

अपि च-असत्त्वसभागतापि किं नेष्यते ।
सालियवमुद्गमाषाम्रपनसलोह-

काञ्चनादीनां स्वजातिसादृश्यात्, तासां च
सभागतानामन्योन्यभिन्नानां कथमभेदेन

सभागता प्रज्ञप्ति- क्रियते, वैशेषिकाश्चैवं द्योतिता
भवन्ति । तेषामपि ह्येष सिद्धान्त--

`सामान्यपदार्थो नामास्ति, यत-
समानप्रत्ययोत्पत्तिरतुल्यप्रकारेष्वपिऽ इति । अयं तु

तेषां विशेष--स एकोऽप्यनेकस्मिन् वर्त्तते यदि द्योतिता-,
यदि न द्योतिता- ।

-------------------

यदि पृथग्जनसभागता नाम द्रव्यमस्ति किं पुन-
पृथग्जनत्वेन । आर्यधर्मालाभस्वभावेन

कल्पितेन । प्रयोजनमिति वाक्यशेष- ।
पृथग्जनसभागतयैव पृथग्जन इति परिच्छिद्येत, यथा

मनुष्यसभागतयैव मनुष्य इति । न हि
मनुष्यसभागताया अन्यन्मनुष्यत्वं कल्प्यते ।
वैभाषिकैर-

लाभवदन्यस्वभावम् । तत्र च साधनम्-`न
स्वसभागताया अन्यत् पृथग्जनत्वम्; स्वसभागता-

प्रत्ययाभिधेयत्वात्, मनुष्यत्ववत्ऽ । नैव च लोक-
सभागतां पश्यत्यरूपिणीत्वादिति । न

लोकश्चक्षुषा सभागतां पश्यति;
अरूपिणीत्वादरूपवतीत्वाद्, अरूपस्वभावत्वाद्वा ।
यथा न

पश्यति एवं न शृणोति, यावन्न स्पृशतीति । अनेन
प्रत्यक्षासिद्धतां दर्शयति । न चैनां प्रज्ञया

परिच्छिनतीति । अनेनानुमानेनापि न सिध्यतीति दर्शयति ।
प्रतिपद्यते च सत्त्वानां जात्यभेदमिति ।

सत्या अपि तस्या- कथं तत्र व्यापार इति ।
जात्यभेदप्रतिपत्तौ जात्यभेदप्रतिपत्तिरस्ति । सा तु

न सभागतया द्रव्यान्तरकल्पितया कृता;
प्रमाणेनानुपलभ्यमानत्वेन तस्या व्यापारासम्भवात् ।

ब्रूयास्त्वम्-न निर्निमत्ता सामान्यबुद्धिर्भवितुमर्हति, तेन
यन्निमित्तं तस्या- सामान्यबुद्धे-

तत् सभागता नाम द्रव्यमिति ? वयमपि तां
सामान्यबुद्धिं सनिमित्तां ब्रूम- । सादृश्यकृता हि सा
बुद्धि- । तच्च सादृश्यं न द्रव्यान्तरमिति ब्रूम- ।
तेनोच्यते-अपि चासत्त्वसभागतापि किं

नेष्यत इति । विस्तर--न द्रव्यान्तरसभागतानिमित्ता
`सत्त्व- सत्त्व-ऽ इति सामान्यबुद्धि-;

सामान्याकारप्रवृत्तत्वात् ।
शालियवमुद्गमाषादिसामान्यबुद्धिवत् । शालियव
स्वजातिसादृश्यकृता

ह्येषा सामान्यबुद्धि- । न च तेषां स्वजातिसादृश्यं
स्वतोऽर्थान्तरं भवति । तासाञ्च सभाग-

तानामिति । विस्तर--अन्या सत्त्वसभागता, अन्या
धातुसभागता, अन्या गतिसभागतेत्य-

न्योन्यभिन्ना- सभागता इष्यन्ते । तासां सभागतेति
प्रज्ञप्ति- `इयं सभागतेयं सभागताऽ इत्यभेदेन

कथं भवद्भि- क्रियते, व्यवहार- प्रत्ययश्च कथं
जायेते ? यद्यत्रापि सभागतान्तरं प्रतिज्ञायेत

येन सभागता सामान्यबुद्धिर्भवेत्, भवेत्, सोऽयमपक्ष-;
प्राक्पक्षविरोधात् । वैशेषिकाश्चैवं

द्योतिता इति । ज्वलिता-, समर्थिता इत्यभिप्राय- । तेऽपि हि
सामान्यपदार्थवादिन-,

भवन्तोऽपीति । अयं तु तेषां वैशेषिकाणां
विशेष--एकोऽप्यनेकस्मिन् वर्तते स्रक्सूत्रवत्,

भूतकण्ठे गुणवच्चेति । यदि द्योतिता-
सामान्यपदार्थवादित्वात् । यदि न द्योतिता एकानेक-

नित्यानित्यत्वादिविशेषवादित्वात् । न हि
परलोकास्तित्वादीनि वैशेषिकै- कल्पितानीति न

व्यवस्थाप्यन्ते ।

@१८४

अस्त्येषा तु सभागता; सूत्रे वचनाद्-इति वैभाषिका- ।
उक्तं हि भगवता-

"स चेदित्थन्त्वमागच्छति मनुष्याणां सभागताम्" इति ।

उक्तमेतत्, न तूक्तं द्रव्यान्तरमिति ?

का तर्हि सा ? त एव हि तथाभूता- संस्कारा येषु
मनुष्यादिप्रज्ञप्ति- शल्यादिषु

सभागतावत् । तत्त्वेतन्न वर्णयन्ति ॥

अथ किमिदमासञ्ज्ञिकं नाम ?

आसञ्ज्ञिकमसञ्ज्ञिषु ।

निरोधश्चित्तचैत्तानां,

असञ्ज्ञिसत्त्वेषु देवेषूपपन्नानां यश्चित्तचैत्तानां
निरोधस्तदासञ्ज्ञिकं नाम

द्रव्यम् । येन चित्तचैत्ता अनागतेऽध्वनि कालान्तरं
सन्निरुध्यन्ते, नोत्पत्तुं लभन्ते;

नदीतोयसन्निरोधवत् ।

विपाक-,

कस्य विपाक- ? असञ्ज्ञिसमापत्ते- ।

कतमे ते सत्त्वा येष्वसञ्ज्ञिसत्त्वा- ?

ते बृहत्फला- ॥४१॥

बृहत्फला नाम देवा येषां केचिदसञ्ज्ञिसत्त्वा-
प्रदेशे भवन्ति ध्यानन्तरिकावत् ।

किं पुनस्तेनैव कदाचित् सञ्ज्ञिनो भवन्ति ?
भवन्त्युपपत्तिकाले च्युतिकाले च ।

"प्रकृष्टमपि कालं स्थित्वा सह सञ्ज्ञोत्पादात् तेषां
सत्त्वानां तत्स्थानाच्च्युतिर्भवति"

-------------------

स चेदित्थन्त्वमागच्छतीति । प्राणातिपातेनासेवितेन
भावितेन बहुलीकतेन नरकेषू-

पपद्यते, स चेदित्थन्त्वमागच्छति मनुष्याणां
सभागतां प्राप्नोति प्राणातिपातेनाल्पायुर्भवतीति

विस्तर- । इदं प्रकार इत्थम्, तद्भाव- इत्थन्त्वमिति ।

"शरीरेन्द्रियसंस्थानचेष्टाहारादिसौभाग्यकारणम्
अन्योन्याभिरभिसम्बन्धनिमित्तं च

सभागता" इत्याचार्यसङ्घभद्र- । तदेतदेतेनैव
प्रत्युक्तम् । वयमपि ह्येवमिच्छाम- । न तु सा

सभागता द्रव्यान्तरम् । त एव हि
संस्कारास्तथाकारणभावं प्रतिपद्यन्त इति ॥

"आसञ्ज्ञिकमसञ्ज्ञिषु निरोधश्चित्तचैत्तानाम्" इति ।
विस्तर--असञ्ज्ञिनामिद-

मासञ्ज्ञिकम्, असञ्ज्ञिषु वा भवमासञ्ज्ञिकम् ।
निरुध्यन्तेऽनेन चित्तचैत्ता-, चित्तचैत्तान् वा

निरुणद्धीति निरोध- ।
येनानागतेऽध्वन्यवस्थिताश्चितचैत्ता- कालान्तरं
तावत्कालं सन्निरुध्यन्ते,

नोत्पत्तुं लभन्त इत्यर्थ- । तदासञ्ज्ञिकं नाम द्रव्यम्
। नदीतोयसन्निरोधवत् । सेतुवदिव्यर्थ- ।

ध्यानान्तरिकावदिति । यथा ब्रह्मपुरोहिता नाम ते देवा
येषां केचिन्महाब्रह्माण-

प्रदेशे भवन्ति ध्यानान्तरिकायाम्, तथा बृहत्फला
नाम ते देवा येषामसञ्ज्ञिसत्त्वा- प्रदेशे

भवन्ति, न भूम्यन्तरे । भवन्ति उपपत्तिकाले च्युतिकाले च
। सञ्ज्ञिन इति सम्बन्धनीयम्;

क्लिष्टेन मनसा प्रतिसन्धिबन्धात् । "उपेक्षायां
च्युतोद्भवौ" (अभि^ को^ ३.४२) इति च  

@१८५

इति सूत्रे पाठ- । ते च ततो दीर्घस्वप्नव्युत्थिता इव
च्युता कामधातावुपपद्यन्ते, नान्यत्र ।

पूर्वसमापत्तिसंस्कारपरिक्षयात् अपूर्वानुपचयाच्च
क्षिप्ता इव क्षीणवेगा इषव- पृथिवीं

पतन्ति । येन च तत्रोपपत्तव्यम्, तस्यावश्यं
कामावचरं कर्मापरपर्यायवेदनीयं भवति ।

यथा यथा उत्तरकौरवाणां देवोपपत्तिवेदनीयम् ॥४१॥

अथ `समापत्तीऽ इति यदुक्तम्, कतमे ते समापत्ती ?
असञ्ज्ञिसमापत्ति-,

निरोधसमापत्तिश्च ।

केयमसञ्ज्ञिसमापत्ति- ?
यथैवासञ्ज्ञिकमुक्तम्-"निरोधश्चित्तचैत्तानाम्" इति ।

तथाऽसञ्ज्ञिसमापत्ति-,

असञ्ज्ञिना सत्त्वानां समापत्ति-, असञ्ज्ञा वा
समापत्तिरित्यसञ्ज्ञिसमापत्ति- ।

सापि चित्तचैत्तानां निरोध- । एतावत्
तथाशब्देनान्वाकृष्यते ।

सा तु समापत्ति-

ध्यानेऽन्त्ये,

अन्त्यध्यानं चतुर्थम्, तत्पर्यापन्नाऽसौ, नान्यभूमिका ।

किमर्थमेनां समापद्यन्ते ?

नि-सृतीच्छया ।

नि-सरणमेषां मन्यन्ते । अतो मोक्षकामतया समापद्यन्ते
।

आसञ्ज्ञिकं विपाकत्वात् अव्याकृतमिति सिद्धम् ।

इयं तु

शुभा,

कुशलैवासञ्ज्ञिसमापत्ति- । तस्या असञ्ज्ञिसत्त्वेषु
पञ्चस्कन्धको विपाक- ।

कुशला सती

उपपद्यवेद्यैव,

उपपद्यवेदनीयैव । न दृष्टधर्मपर्यायवेदनीया,
नापि अनियता ।

योऽप्येनामुत्पाद्य परिहीयते, सोऽपि किलावश्यं
पुनरुत्पाद्यासञ्ज्ञिसत्त्वेषूपपद्यत

इति । तत एव तल्लाभी नियामं नावक्रामति ।

-------------------

नियमात् । पूर्वसमापत्तिसंस्कारपरिक्षयादिति ।
पूर्वसमापत्तिसंस्कारलक्षणस्य विपाकहेतो-

परिक्षयात् । तत- समाप्तफलत्वादित्यर्थ- ।
पूर्वसमापत्तिसंस्कारावेधपरिक्षयादित्यपरे
व्याचक्षते ।

अपूर्वानुपचयाच्चेति । चित्ताभावात् ।
कर्मानुपचयादित्यभिप्राय- । क्षिप्ता इव क्षीणवेगा
इषव-

पृथिवीमिति । उपपद्यन्त इति प्रकृतम् । पूर्वमयं
पदिर्जन्यर्थ-, इदानीमर्थवशाद् गत्यर्थ--

सम्पद्यन्ते = गच्छन्तीत्यर्थ- । पृथिवीं गच्छन्तीति
वाक्यशेष इत्यपरे ॥४१॥

असञ्ज्ञिनां सत्त्वानां समापत्तिरसञ्ज्ञा वा
समापत्तिरित्यसञ्ज्ञिसमापत्ति- । `अव्याकृतमेव

ह्यासञ्ज्ञिकम् । कुशलैव चेयं समापत्ति-ऽ इति वक्ष्यते ।

पञ्चस्कन्धको विपाक इति । च्युत्युत्पत्तिकाले
चित्तचैत्तानां विपाकत्वसद्भावात् ।

@१८६

सेयं पृथग्जनस्यैवेष्यते,

नार्यस्य,

न ह्यार्या असञ्ज्ञिसमापत्तिं समापद्यन्ते,
विनिपातस्थानमिवैनां पश्यन्ति ।

नि-सरणसञ्ज्ञिनो हि तां समापद्यन्ते ।

अथ किमेनामार्याश्चतुर्थध्यानलाभादतीतानागतां
प्रतिलभन्ते ध्यानवत् ? अन्येऽपि

तावन्न प्रतिलभन्ते । किं कारणम् ? एषा ह्युचितापि सती
महाभिसंस्कारसाध्यत्वाद्,

अचित्तकत्वाच्च ।

एकाध्विकाऽऽप्यते ॥४२॥

एककालिकेत्यर्थ- । वर्त्तमानकालिकैव लभ्यते । यथा
प्रातिमोक्षसंवर- । लब्ध्या

तु द्वितीयादिषु क्षणेष्वतीतयाऽपि समन्वागतो भवति
यावन्न त्यजति । अचैत्तकत्वान्ना-

नागता भाव्यते ॥४२॥

निरोधसमापत्तिरिदानीं कतमा ?

निरोधाख्या तथैवेयम्,

-------------------

तत एव तल्लाभीति । यत एव परिहीणोऽपि
पुनरुत्पाद्यासञ्ज्ञिसत्त्वेषूपपद्यते तत एव तल्लाभी

नियामं नावक्रामति । नियामावक्रान्त्यैव

यार्योऽपायगत्यासञ्ज्ञिकमहाब्रह्मकौरवोपपत्त्यष्टम-

भवादीनामप्रतिसङ्ख्यानिरोधं प्रतिलभते ।
विनिपातस्थानमिवैनां पश्यन्तीति । अपायस्थान-

मिवैनां पश्यन्तीत्यर्थ- ।
गिरितटादिविनिपातस्थानमिवेत्यपरे । नि-सरणसञ्ज्ञिनो
हि तां

समापद्यन्ते । पृथग्जना मोक्षसञ्ज्ञिन इत्यर्थ- । न
चैवमार्या विपरीतसञ्ज्ञिन- प्रतिलभन्ते ।

ध्यानवदिति । चतुर्थध्यानलाभादतीतानागतमनादिमति
संसारे लब्धपूर्वं चतुर्थध्यानं

प्रतिलभन्ते योगिन- । तस्मात् किं तद्वदेवातीतानागतां
तां प्रतिलभन्ते इति पृच्छति । अन्येऽपि

तावन्न प्रतिलभन्त इति । पृथग्जना अपि
तावन्नातीतानागतां प्रतिलभन्ते येषां
तावदियमात्मीया

समापत्ति-, किं पुनरार्या येषामियमनात्मीयेति !
उचितापि सती इति । अनादिमति संसारे

लब्धपूर्वापि
महाभिसंस्कारसाध्यत्वान्महायत्नाभिनिष्पाद्यत्वा-
दित्यर्थ- । अचित्तकत्वाच्च ।

"एकाध्विकाप्यते" । समानाध्विका लभ्यत इत्यर्थ- । यथा
प्रातिमोक्षसंवर इति ।

प्रातिमोक्षसंवरोऽष्टविधोऽपि यदा समादीयते तदा स
प्राप्यते । प्राप्तिश्च तस्य तस्मिन्नेव क्षण

उत्पद्यते । लब्धया तु तया समापत्त्या द्वितीयादिषु
क्षणेषु प्रातिमोक्षसंवरवदेव समन्वागतो

भवति यावन्न त्यजतितां समापत्तिम् । तत्त्यागस्तु
परिहाण्या-, भूमिसञ्चाराद्वा । अचैत्तिकत्वान्ना-

नागता भाव्यते । कुशलं हि चित्तमनागतं भाव्यते ।
न त्वियमचित्तकेति न तद्वदनागता

भाव्यते ॥४२॥

"निरोधाख्या तथैव" इति । समापत्तिरिति वर्त्तते ।
एवशब्दोऽवधारणे । यथाऽसञ्ज्ञिस-

मापत्तिनिर्देशे तथाशब्देन `निरोधश्चित्तचैत्तानाम्ऽ
इत्यतिदिश्यते, तथैवेहापि निरोधसमापत्तिनिर्देशे

स एवम्प्रकारोऽतिदिश्यत इति ।

@१८७

यथैवासञ्ज्ञिसमापत्ति- । तथाशब्देन क- प्रकारो
गृह्यते ? "निरोधश्चित्तचैत्तानाम्"

इति । अयं त्वस्या विशेष--इयं

विहारार्थं,

शान्तविहारसञ्ज्ञापूर्वकेण मनसिकारेण एनां
समापद्यन्ते । तां तु नि-सरण-

सञ्ज्ञापूर्वकेण । सा खल्वपि चतुर्थध्यानभूमिका ।
इयं तु

भवाग्रजा ।

नैवसञ्ज्ञानासञ्ज्ञायतनभूमिकैव । सा चेयम्-

शुभा,

कुशलैव, न क्लिष्टा नाव्याकृता । कुशला सती
द्विवेद्याऽनियता च,

द्वयो- कालयोर्वेद्या उपपद्यवेदनीया च,
अपरपर्यायवेदनीया च । अनियता च

विपाकं प्रति कदाचिन्न विपच्यते । यदीह परिनिर्वायात्,
तस्या हि भवाग्रे चतु-स्कन्धको

विपाक- ।

सा चेयमेकान्तेन

आर्यस्य,

-------------------

शान्तविहारसञ्ज्ञापूर्वकेण मनसिकारणेति । विहार- =
क्रीडा, विहार इव विहार-,

समाधिविशेष- । शान्तो विहार- शान्तविहार-,
शान्तविहारे सञ्ज्ञा शान्तविहारसञ्ज्ञा, सा पूर्वा

अस्येति शान्तविहारसञ्ज्ञापूर्वक- । मनसिकारो मनस्कार
इति योऽर्थ-, अलुक्समासात् स

मनसिकार इति भवति । सञ्ज्ञावेदितसमुचारपरिश्रान्ता
हि तत्र शान्तविहारसञ्ज्ञिनस्तथाविधेन

मनसिकारेणैनां निरोधसमापत्तिं समापद्यन्ते । तां
त्वसञ्ज्ञिसमापत्तिं नि-सरणसञ्ज्ञापूर्वकेण ।

मोक्षसञ्ज्ञापूर्वकेणेत्यर्थ- ।

अपरपर्यायवेदनीया चेति । अपर- पर्यायस्तृतीयादिजन्म,
तत्र वेदनीया । कथम् ?

य- आर्य- कामधातौ निरोधसमापत्तिमुत्पाद्य भवाग्र
उत्पद्येत, तस्य सा परिपूरिका उपपद्य-

वेदनीया । यस्तु तत- परिहीणो रूपधातावुपपद्य
कालान्तरेण च पुनरपि भवाग्रं लब्ध्वा

निरोधसमापत्तिमुत्पाद्यानुत्पाद्य वा भवाग्र उपपद्यते,
तस्य सापरपर्यायवेदनीया भवति । यस्त्विह

परिनिर्वायात्, तस्यानियतेति ।

उच्छेदभीरुत्वादिति । सर्वात्मभावोच्छेदभीरुत्वात् ।

"व्यथन्ते ह्यपुनर्भवात् प्रपातादिव वालिशा-" ।
असञ्ज्ञिसमापत्तौ कस्मादुदच्छेदभयं न भवति ? तत्र
रूपसद्भावात् रूपे ह्यात्मसञ्ज्ञामभि-

निवेश्य तां समापद्यन्ते । निरोधसमापत्तौ
त्वारूप्यभूमिकत्वाद् रूपमपि नास्तीति सर्वात्मभावा-

भावं पश्यन्तो न तां समापत्तुमुत्सहन्ते । ननु
चारूप्येषु निकायसभागजीवितेन्द्रियादयश्चित्त-

विप्रयुक्ता- सन्ति, कस्मात् तत्रात्मसञ्ज्ञामभिनिवेश्य
तां न समापद्यन्ते ? विप्रयुक्तानामदृश्यत्वात्,

@१८८

न हि पृथग्जना निरोधसमापत्तिमुत्पादयितुं शक्नुवन्ति;
उच्छेदभीरुत्वाद्,

आर्यमार्गबलेन चोत्पादनाद्, दृष्टधर्मनिर्वाणस्य
तदधिमुक्तित- ।

आर्यस्यापि चेयं न वैराग्यलभ्या । किं तर्हि ?

आप्या प्रयोगत- ॥४३॥

प्रयोगलभ्यैवेयम् । न चातीता लभ्यते, नाप्यनागता
भाव्यते; चित्तबलेन

तद्भावनात् ॥४३॥

किं भगवतोऽपि प्रायोगिकी ? नेत्याह ।

बोधिलभ्या मुने-,

क्षयज्ञानसमकालं बुद्धा भगवन्त एतां प्रतिलभन्ते
। नास्ति किञ्चिद् बुद्धानां

प्रायोगिकं नाम । इच्छामात्रप्रतिबद्धो हि तेषां
सर्वगुणसम्पत्सम्मुखीभाव- । तस्मादेषां

सर्ववैराग्यलाभिकम् ।

कथं खल्विदानीमनुत्पादितायां निरोधसमापत्तौ
क्षयज्ञानकाले भगवानुभयतो-

-------------------

आर्यमार्गबलेन चोत्पादनात् । कथं पुनर्गम्यत
आर्यमार्गबलेन तदुत्पादनम् ? इत्यत आह-

दृष्टधर्मनिर्वाणस्य तदधिमुक्तत इति । दृष्टे जन्मनि
निर्वाणं दृष्टधर्मनिर्वाणम्, तस्य । तदधि-

मुक्तित--तदित्यधिमुक्तिस्तदधिमुक्ति-, तेन
वाधिमुक्तिस्तदधिमुक्ति-, तदविमुक्तेस्तदधि-

मुक्तित- । दृष्टे जन्मन्येतन्निर्वाणमित्यार्यस्तदधिमुच्यते
।

केचित् पुनरेवं पठन्ति-दृष्टनिर्वाणस्य तदधिमुक्तित-
। एवं तु व्याचक्षते-दृष्टं

निर्वाणमनेनेति दृष्टनिर्वाणस्तस्यार्यस्य
तस्यामधिमुक्तिस्तदधिमुक्ति-, तदधिमुक्तेस्तदधि-

मुक्तित- । एतदुक्तं भवति-दृष्टनिर्वाणस्य
आर्यस्तामधिमुच्यते, नान्य इति । ननु च पृथग्जनोऽपि

लौकिकेन मार्गेण दृष्टनिर्वाण- ? न पृथग्जनो
दृष्टनिर्वाण-, प्राप्तिनिर्वाणस्तु भवेत्, तदुत्तरां हि

भूमिं पृथग्जन- शान्तत- पश्यन् वैराग्यं लभते न
निर्वाणमित्यचोद्यमेतत् ।

प्रयोगलभ्यैवेयमिति । इयमपि
समापत्तिरसञ्ज्ञिसमापत्तिवदेव महाभिसंस्कारसाध्येति

तथैव एकाध्विकाऽऽप्यते । कथम् ? इत्याह-न चातीता
लभ्यत इति । यदा परिहीण-

पुनस्तामुत्पादयति, तदा प्रयोगेणापूर्वैव लभ्यते,
प्रातिमोक्षसंवरवदिति विस्तरेण व्याख्येया ।

चित्तबलेन तद्भावनादिति ।
चित्तबलेनानागतभावनादित्यर्थ- ॥४३॥

"बोधिलभ्या मुने-" । `प्रयोगलभ्यैवेयम्ऽ
इत्युत्सर्गस्यायमपवाद- । श्रावक-

प्रत्येकबुद्धानां स विधिरिति कृत्वा,
क्षयानुत्पादज्ञाने बोधिरिति वक्ष्यति (अभि^ को^ ६.७०)

तेनाह-क्षयज्ञानसमकालमिति । विस्तर--सास्रवाश्च
क्षयज्ञान इति । बुद्धा भगवन्त एतां

प्रतिलभन्ते । नास्ति बुद्धानां किञ्चित् प्रायोगिकं नामेति
। यथोक्तं स्तोत्रकारेण-

`न ते प्रायोगिकं किञ्चित् कुशलं कुशलान्तग !

इच्छामात्रावबद्धा ते यत्र कामावसायिता ॥ इति ।

कथं पुनर्भगवानुभयतोभागविमुक्त इति ।
क्लेशावरणं समापत्त्यावरणं चोभयतो भाग-,

@१८९

भागविमुक्त- सिध्यति ? सिध्यति; उत्पादितायामिव तस्यां
वशित्वलाभात् प्रागेव तां

बोधिसत्त्व- शैक्षावस्थायामुत्पादयतीति पाश्चात्त्या- ।

अथ कस्मादेवं नेष्यते, एवं च स्थविरोपगुप्तस्यापीदं
नेत्रीपदं प्रामाणिकं

भविष्यति-"निरोधसमापत्तिमुत्पाद्य
क्षयज्ञानमुत्पादयतीति वक्तव्यं तथागत-" इति ?

न प्राक्,

न हि पूर्वं तस्या उत्पादनं युज्यत इति काश्मीरका- ।
किं कारणम् ?

चतुस्त्रिंशत्क्षणाप्तित- ।

चतुस्त्रिंशता किल चित्तक्षणैर्बोधिसत्त्वो
बोधिमनुप्राप्त- । सत्याभिसमये

षोडशभि-, भवाग्रवैराग्ये
चाष्टादशभिर्नवप्रकाराणां क्लेशानां प्रहाणाय;
नवानन्तर्य-

विमुक्तिमार्गोत्पादनात् । त एते चतुस्त्रिंशत् भवन्ति ।
आकिञ्चन्यायतनवीतरागस्यास्य

नियामावक्रमणादधोभूमिका न पुन- प्रहेया भवन्ति ।
अत एतस्मिन्नन्तरे विसभागचित्ता

सम्भवान्निरोधसमापत्तेरयोग इति ।

किं पुन- स्याद्-यदि विसभागचित्तमन्तरा सम्मुखीकुर्यात् ?
व्युत्थानाशय-

-------------------

ततो विमुक्त- । सिध्यत्युत्पादितायामिवेति । सिध्यत्युभयतो
भागविमुक्तो भगवान् सम्मुखीकृत-

पूर्वायामिव । तस्यां वशित्वलाभात् ।
तत्सम्मुखीकारणसामर्थ्ययोगत- । प्रागेव तामिति ।

विस्तर--धर्मतैषा यद् बोधिसत्त्वश्चरमभविको
भवाग्रलाभी भूत्वा चतुर्थध्यानसन्निश्रयेण

दर्शनमार्गमुत्पाद्य ततश्च व्युत्थाय भवाग्रं
समापद्यते, ततो निरोधसमापत्तिं समापद्यते, ततो

व्युत्थाय पुनश्चतुर्थध्यानसन्निश्रयेण
भावाग्रिकभावनाप्रहातव्यक्लेशप्रहाणं कृत्वा
क्षयज्ञानकालात्

प्रभृत्यनुत्तरसम्यक्सम्बुद्धो भवतीत्येवं
शैक्षावस्थायां स तामुत्पादयतीति पाश्चात्त्या- ।

काश्मीरमण्डलात् पश्चाद्भवा- पाश्चात्त्या- ।

नेत्रीपदमिति शास्त्रनाम स्थविरोपगुप्तस्य । यत्रेदं
वाक्यम्-निरोधसमापत्तिमुत्पाद्य

क्षयज्ञानमुत्पादयतीति वक्तव्यं तथागत इति ।

सत्याभिसमये षोडशभिरिति । दु-खे
धर्मज्ञानक्षान्तिमारभ्य यावन्मार्गेऽन्वयज्ञानमिति

षोडशभिश्चित्तक्षणै- । भवाग्रवैराग्ये
चाष्टादशभिरिति । नवप्रकाराणां क्लेशानां
भावाग्रिकार्णां

भावनाहेयानां प्रहाणाय नवानन्तर्यमार्गा नव च
विमुक्तिमार्गा इत्यष्टादशभि- । त एते चतुस्त्रिंशद्

भवन्ति । षोडश चाष्टादश चेति । अधोभूमिका न
पुन- प्रहेया भवन्तीति । कामावचरादीनां

क्लेशानां लौकिकेण मार्गेण पृथग्जनत्वावस्थायामेव
प्रहीणत्वात् । यद्येष नियम--

प्रहीणक्लेशप्रतिपक्षोत्पादनं न कर्त्तव्यमिति, अथ
किमर्थं प्रहीणेषु कामावचरेषु क्लेशेषु

तत्प्रतिपक्षं धर्मज्ञानपक्षं मार्गमभिसमयकाल
उत्पादयति ? तन्नान्तरीयकत्वादन्वयज्ञानपक्षस्य

मार्गस्य । न ह्यसत्यां
धर्मज्ञानपक्षोत्पत्तावन्वयज्ञानपक्षसम्मुखीभाव-
सम्भवति । एतद्ध्यन्वय-

ज्ञानस्यान्वयज्ञानत्वं यदत- पश्चाद् भवतीति ।

पाश्चात्त्या आहु--किं पुन- स्यादिति । विस्तर--को दोष-
स्याद् यदि विसभागं

@१९०

स्याद्, अव्युत्थानाशयाश्च बोधिसत्त्वा- ?
सत्यमव्युत्थानाशया-; न तु आस्रवमार्गा-

व्युत्थानात् ।

कथं तर्हि-"न तावत् भेत्स्यामि पर्यङ्कमप्राप्ते
आस्रवक्षये" ( )

इति ? अस्याशयस्याव्युत्थानादेकायन एव
सर्वार्थपरिसमाप्तेरिति बहिर्देशका- । पूर्वमेव

तु वर्णयन्ति काश्मीरा- ।

यद्यप्यनयोर्बहुप्रकारो विशेष- ।

कामरूपाश्रये तूभे,

उभे अपि त्वेते असञ्ज्ञिनिरोधसमापत्ती कामधातौ
रूपधातौ चोत्पत्स्येते ।

ये त्वसञ्ज्ञिसमापत्तिं रूपधातौ नेच्छन्ति, तेषामयं
ग्रन्थो विरुध्यते-"स्याद्रूपभवो

न चासौ भव- पञ्चव्यवचार- । स्याद्रूपावचराणां
सञ्ज्ञिनां देवानां विसभागे चित्ते स्थिता-

नामसञ्ज्ञिसमापत्तिं निरोधसमापत्तिं च
समापन्नानामसञ्ज्ञिनां च देवानामासञ्ज्ञिके
प्रतिलब्धे

यो भव-" इति । अथ उभे अप्येते कामरूपाश्रये ।

-------------------

सास्रवं चित्तमन्तरा सम्मुखीकुर्यात् । वैभाषिका
आहु--व्युत्थानाशय- स्यादिति । विस्तर--

व्युत्थानाभिप्रायो बोधिसत्त्व- स्यात् । व्युत्थानकुशल-
स्यादित्यपरे । कुशलमूलार्थो ह्याशयार्थ- ।

तदेतदुक्तं भवति-ईदृशानि कुशलमूलानि
बोधिसत्त्वानां यै- सम्मुखीभूतैस्तावन्न व्युत्तिष्ठन्ते

यावदेकासन एवानुत्तरा सम्यक्सम्बोधि- प्राप्तेति ।
बहिर्देशका आहु--सत्यमव्युत्थानाशया-,

न तु यथा भवन्तो वर्णयन्ति इति । पूर्वमेव तु
वर्णयन्ति । क्षयज्ञानसमकालमिति य- पक्ष- ।

यद्यप्यनयोर्बहुप्रकारो विशेष इति । एका "ध्यानेऽन्त्ये"
(अभि^ को^ २.४२)

अपरा "भवाग्रजा" (अभि^ को^ २.४३), एकां
नि-सरणसञ्ज्ञया समापद्यते, अपरां

विहारकामतया-इत्येवमादिबहुप्रकारो विशेष- ।

साम्यं त्वनयो- "कामरूपाश्रये तूभे" इति ।
स्याद्रूपभव इति विस्तर- । य- क्वचिद्

रूपभव- सर्वोऽसौ भव- । पञ्चव्यवचार इति ।
चतु-कोटिक- । स्याद् रूपभवो न चासौ भव-

पञ्चव्यवचार- । रूपावचाराणां सञ्ज्ञिनां
देवानां विसभागे चित्ते स्थितानामसञ्ज्ञिसमापत्तिं

निरोधसमापत्तिं च समापन्नानामसञ्ज्ञिनां च
देवानामासञ्ज्ञिके प्रतिलब्धे यो भव- । स्याद्

भव- पञ्चव्यवचारो न चासौ रूपभव- ।
कामावचराणां सत्त्वानां सभागे चित्ते स्थितानां यो

भव- । स्याद् रूपभव- स च भव- पञ्चव्यवचार- ।
रूपावचराणां सज्ञिनां देवानां सभागे चित्ते

स्थितानां असञ्ज्ञिनां च देवानामासञ्ज्ञिकेऽप्रतिलब्धे
यो भव- । स्यान्नैव रूपभवो न चासौ

भव- पञ्चव्यवचार- । कामावचराणां सत्त्वानां
विसभागे चित्ते स्थितानामसञ्ज्ञिसमापत्तिं

निरोधसमापत्तिं च समापन्नानां यो भव- ।
आरूप्यभवश्च । तत्र प्रथमा कोटिरुदाहरणम् ।

रूपभवो रूपावचरं स्कन्धपञ्चकम् । पञ्चव्यवचार-
पञ्चस्कन्ध इत्यर्थ- । व्यवचार इति

काश्यपस्य तथागतस्य स्कन्धसञ्ज्ञा ।
विशेषेणावचारो व्यवचार-, अन्यथीभावेन विसंवादन-

मित्यर्थ- । सोऽस्यास्तीति व्यवचार- । "अर्श आदिभ्योऽच्"
(पा^ सू^ ५.२.१२७) इत्यकारो

@१९१

तत्रापि त्वयं विशेष--

निरोधाख्यादितो नृषु ॥४४॥

निरोधसमापत्ति- प्रथमतो मनुष्येषूत्पाद्यते, पश्चाद्
रूपधातौ परिहीणपूर्वै- ।

किमप्यस्ति परिहाणि- ? अस्तीत्याह । अन्यथा हि
उदायिसूत्रं विरुध्येत-

"इहायुष्मन्तो भिक्षु- शीलसम्पन्नश्च भवति,
समाधिसम्पन्नश्च, प्रज्ञासम्पन्नश्च । सोऽभीक्ष्णं

सञ्ज्ञावेदितनिरोधं समापद्यते च व्युत्तिष्ठते च, अस्ति
चैतत् स्थानमिति यथाभूतं प्रजानाति ।

स न हैव दृष्ट एव धर्मे प्रतिपद्येवाज्ञामारागयति ।
नापि मरणकालसमये भेदाच्च ।

------------------

मत्वर्थीय- । विसंवादनमित्यर्थ- । "फेनपिण्डोपमं
रूपं वेदना बुद्बुदोपमा" ( )

इत्यादिना विसंवादनात् । तत्र यदि
रूपधातावसञ्ज्ञिसमापत्तिर्नेष्यते,
`असञ्ज्ञिसमापत्तिं

निरोधसमापत्तिं समापन्नानाम्ऽ इति नोच्येत । तेन
रूपावचर्यसञ्ज्ञिसमापत्तिरिति गम्यते ।

तत्रापि त्वयं विशेष इति । तत्र साधर्म्येऽपि विशेषो
भवति । पश्चाद्रूपधाताविति । य

आर्या निरोधसमापत्तिमुत्पाद्य तत- परिहीणा ध्यानं च
लब्ध्वा रूपधातावुपपद्यन्ते, तै-

परिहीणपूर्वै- पूर्वाभ्यासवशाद् रूपधातौ
निरोधसमापत्तिरुत्पाद्येत, असञ्ज्ञिसमापत्तिस्तु

कामरूपधातौ प्रथमतोऽपि पृथग्जनैरुत्पाद्यत इत्ययं
विशेष- ।

किमप्यस्ति परिहाणिरिति । निर्वाणसदृशीयं समापत्ति-,
कथमत- परिहाणिरित्य-

सम्भावयन् पृच्छति । उदायिसूत्रमिति ।
आर्यशारिपुत्रभाषितमेतत् सूत्रम् । उदायी तु तत्र

विबन्धक इति उदायिसूत्रम् इत्युच्यते । कथमिति ?
"श्रावस्त्यां निदानम् । तत्रायुष्मान् शारिपुत्रो

भिक्षूनामन्त्रयते स्म- `इहायुष्मन्तो भिक्षु-
शीलसम्पन्नश्च भवति समाधिसम्पन्नश्च
प्रज्ञासम्पन्नश्च ।

सोऽभीक्ष्णं सञ्ज्ञावेदितनिरोधं समापद्यते च,
व्युत्तिष्ठते च । अस्ति चैतत् स्थानमिति यथाभूतं

प्रजानाति । स न हैव दृष्ट एव धर्मे
प्रतिपद्येवाज्ञामारागयति । नापि मरणकालसमये ।
भेदाच्च

कायस्यातिक्रम्य देवान् कवलीकारभक्षानन्यतमस्मिन् दिव्ये
मनोमये काय उपपद्यते, स

तत्रोपपन्नोऽभीक्ष्णं सञ्ज्ञावेदितनिरोधं समापद्यते
च व्युत्तिष्ठते च । अस्ति चैतत् स्थानमिति

यथाभूतं प्रजानातिऽ । तेन खलु पुन-
समयेनायुष्मानुदायी तस्यामेव पर्षदि सन्निषण्णोऽभूत्

सन्निपतित- । अथायुष्मानुदाय्यायुष्मन्तं
शारिपुत्रमिदमवोचत्-`अस्थानमेतदायुष्मञ्छारि-

पुत्रानवकाशो यद्भिक्षुरन्यतमस्मिन् दिव्ये मनोमये काय
उपपन्नोऽभीक्ष्णं सञ्ज्ञावेदितनिरोधं

समापद्यते च व्युत्तिष्ठते च, अस्ति चैतत् स्थानमिति
यथाभूतं प्रजानातिऽ । द्विरपि

त्रिरप्यायुष्मानुदाय्यायुष्मन्तं
शारिपुत्रमिदवोचत्-`अस्थानमेतदायुष्मन्ऽ इति पूर्ववत् ।

अथायुष्मत- शारिपुत्रस्यैतदभवत्-`यावत् त्रिरपि मेऽयं
भिक्षुर्भाषितं प्रतिवहति प्रतिक्रोशति,

न च मे कश्चित् सब्रह्मचारी भाषितमभ्यनुमोदते,
नन्वहं येन भगवांस्तेनोपसङ्क्रामेयम्ऽ ।

अथायुष्मान् शारिपुत्रो येन भगवांस्तेनोपसङ्क्रान्त- ।
उपसङ्क्रम्य भगवत- पादौ शिरसा

वन्दित्वैकान्ते निषण्ण- । एकान्ते
निषण्णश्चायुष्माञ्छारिपुत्रो भिक्षूनामन्त्रयते
स्म-`इहायुष्मन्तो

भिक्षु- शीलसम्पन्नश्च भवतिऽ पूर्ववत् । तेन खलु
समयेनायुष्मानुदायी पूर्ववत् । एवं द्विरपि

त्रिरप्यायुष्मानुदाय्यायुष्मन्तं शारिपुत्रमिदमवोचत्,
पूर्ववत् । अथायुष्मत- शारिपुत्रस्यैतदभवत्-

@१९२

कायस्यातिक्रम्य देवान् कवलीकारभक्षानन्यतरस्मिन् दिव्ये
मनोमये काय उपपद्यते ।

स तत्रोपपन्नोऽभीक्ष्णं सञ्ज्ञावेदितनिरोधं
समापद्यते च व्युत्तिष्ठते च, अस्ति चैतत्

स्थानमिति यथाभूतं प्रजानाति" ( ) इति । अत्र हि दिव्यो
मनोमय- कायो

रूपावचर उक्तो भगवता ।

इयं च समापत्तिर्भावाग्रिकी । तत् कथमपरिहीणस्य
तल्लाभिनो रूपधातौ

स्यादुपपत्ति- ? चतुर्थध्यानभूमिकामपि
निरोधसमापत्तिं निकायान्तरीया इच्छन्ति ।

-------------------

`शास्तुरपि मे पुरस्तादयं भिक्षुर्यावत् त्रिरपि
भाषितं प्रतिवहति प्रतिक्रोशति । न च मे कश्चित्

सब्रह्मचारी भाषितमभ्यनुमोदते, यन्न्वहं तूष्णीं
स्याम्ऽ । अथायुष्मान् शारिपुत्रस्तूष्णीमभूत् ।

तत्र भगवानायुष्मन्तमुदायिनमामन्त्रयते स्म-`कं
पुनस्त्वमुदायिन्नन्यतमं दिव्यं मनोमयं कायं

सञ्जानीषेऽ । `ननु यावदेवारूपिणं सञ्ज्ञामयमेवं
भदन्तऽ । `त्वं तावन्मोहपुरुषान्ध एव

सन्नचक्षुश्चक्षुष्मता शारिपुत्रेण भिक्षुणा
सार्धमभिधर्मेऽभिविनये सं^ल्लपितव्यं मन्यसेऽ इति ।

तत्र भगवानायुष्मन्तमुदायिनं
सम्मुखमवसाद्यायुष्मन्तमानन्दमामन्त्रयते
स्म-`त्वमप्यानन्द,

स्थविरं भिक्षुं विहेष्यमानमध्युपेक्षसे, कारुण्यमपि
ते, मोहपुरुष, नोत्पन्नं स्थविरे भिक्षौ

विहेष्यमानेऽ इति । तत्र
भगवानायुष्मन्तमुदायिनमायुष्मन्तं चानन्दं
सम्मुखमवसाद्य

भिक्षूनामन्त्रयते स्म-`इह भिक्षवो भिक्षु-
शीलसम्पन्नश्च भवति समाधिसम्पन्नश्च, विस्तरेण

यावदस्ति चैतत् स्थानमिति यथाभूतं प्रजानातिऽ इति ।
उक्त्वा भगवानुत्थायासनाद् विहारं

प्राविक्षत् प्रतिसंलयनाय" इति ।

अत्रायुष्मानुदायी `आरूप्यावचरोऽयं मनोमय- काय
उक्त-ऽ इति मनसि कृत्वा

प्रतिबन्धमकार्षीत् । तत्र हि रूपं नास्ति, मन एव तु
ससम्प्रयोगमस्ति, तस्मान्मनोमय- काय- ।

तत्र चेयं समापत्तिर्न समापद्यत इति तस्याभिप्राय- ।
आर्य शारिपुत्रस्य तु रूपावचरो दिव्यो

मनोमय- कायोऽभिप्रेत-; शुक्रशोणितमनुप्राप्य
प्रादुर्भावात् । अत एव चासावायुष्मानुदायी

भगवता पृष्ट--`किं पुनस्त्वमुदायिन्नन्यतमं दिव्यं
मनोमयं कायं सञ्जानीषे, ननु यावदेवारूपिणं

सञ्ज्ञामयम्ऽ इति । तेनापि `एवं भदन्तऽ इति प्रतिपन्नम् ।
भगवानपि रूपावचरमेव दिव्यं

मनोमयं कायमभिप्रेत्यार्य शारिपुत्रस्य मतं
समर्थयन् तमायुष्मन्तमुदायिनमवसादयति स्म-

`त्वं तावन्मोहपुरुषान्ध एव सन्नचक्षुश्चक्षुष्मता
शारिपुत्रेण भिक्षुणा सार्धमभिधर्मेऽभिविनये

सं^ल्लपितव्यं मन्यसेऽ इति ।

अस्ति चैतत् स्थानमिति । यदेतन्निरोधसमापत्ते-
समापदनं व्युत्थानं चेति, एतत्

स्थानम् यथाभूतं प्रजानाति । प्रतिपद्येवेति ।
पूर्वमेवेत्यर्थ- । आज्ञामारागयतीत्यर्हत्त्वं

प्राप्नोतीत्यर्थ- ।

इयञ्च समापत्तिर्भावाग्रिकीति ।
विस्तर--निरोधसमापत्तिर्भावाग्रिकी । यश्च तल्लाभी

तस्य भवाग्र एवोपपत्ति- स्यात्, न रूपधातौ । उक्तं च
सूत्रे-"स तत्र रूपधातावुपपन्नोऽभीक्ष्णं

सञ्ज्ञावेदितनिरोधं समापद्यते च व्युत्तिष्ठते च" ( )
इति । तस्मादस्त्यत- परिहाणि-

रिति गम्यते । युज्यत एवैतद् वैभाषिकाणाम् ।
सौत्रान्तिकानान्तु कथमेतत् । आर्य एव हि

@१९३

तेषां विनापि परिहाण्या सिध्यत्येतत् । एतदेव तु न
सिध्यति-चतुर्थध्यान-

भूमिकाप्यसावस्तीति । किं कारणम् ?
"नवानुपूर्वसमापत्तय-" इति सूत्रे वचनात् ।

यद्येष नियम-, कथं व्युत्क्रान्तसमापत्तयो भवन्ति ?
प्राथमकल्पिकं प्रत्येष

नियम- । प्राप्तप्रकामवशित्वात् तु सन्तो विलङ्घ्यापि
समापद्यन्ते ।

एवमनयो- समापत्त्योर्भूमितोऽपि विशेष-;
चतुर्थध्यानतयाऽग्रभूमिकत्वात् ।

प्रयोगतोऽपि,
नि-सरणविहारसञ्ज्ञापूर्वकमनसिकारप्रयोगात् ।
सन्तानतोऽपि, पृथग्जनार्थसन्तानत्वात् ।

फलतोऽपि, आसञ्ज्ञिकभवाग्रफलत्वात् ।

वेदनीयतोऽपि, नियतोभयथावेदनीयत्वात् ।

प्रथमोत्पादनतोऽपि, द्विधातुमनुष्योत्पादनात् ।

कस्मात् पुनरेते चित्तचैत्तनिरोधस्वभावे
सत्यासञ्ज्ञिसमापत्ति-, सञ्ज्ञावेदितनिरोध-

-------------------

निरोधसमापत्तिलाभी, न चार्यमार्गादस्ति परिहाणिरिति
सौत्रान्तिकसिद्धान्त- । तस्यार्यस्य

कथमुपरिभूमिकादार्यमार्गात् परिहाणिरितीष्यते ?
तेषामप्येतत् सूत्रं न विरुध्यते । कथम् ?

यो हि कश्चित् भवाग्रलाभी नियाममवक्रामति सोऽनागामी
सन्निरोधसमापत्तिमुत्पादयेत्, स

भवाग्रात् निरोधसमापत्तेश्च परिहीयेत, न तु मार्गात्;
ऊर्ध्वभूमिकस्यार्यमार्गस्य कदाचिद-

नुत्पादितत्वात् । स परिहीणो भूत्वा ध्यानमुत्पाद्य
रूपधातावुपपद्येत । तस्मादस्त्यत- परिहाणि-,

न चार्यमार्गात् परिहाणिरिति न स्वसिद्धान्तविरोध- ।
नवानुपूर्वसमापत्तय इति । चत्वारि ध्यानानि

चत्वार आरूप्या निरोधसमापत्तिश्च ।

प्राथमकल्पिकं प्रतीति । आदित- समापत्तिविधायकं
प्रतीत्यर्थ- ।

नियतोभयथावेदनीयत्वादिति ।
नियतवेदनीयासञ्ज्ञिसमापत्तिरुपपद्यवेदनीयत्वात् ।

उभयथा वेदनीया निरोधसमापत्तिर्नियता
नियतवेदनीयेत्यर्थ- । नियतवेदनीया अनागामिन-;

अनियतवेदनीया अर्हत-, इहैव परिनिर्वाणात् ।

प्रथमोत्पादनतोऽपीति । असञ्ज्ञिसमापत्तिं कश्चित्
प्रथमं मनुष्येषूत्पादयति, कश्चित्

रूपधातौ; कस्मान्मनुष्येष्वेवैनामुत्पादयति ?
सञ्ज्ञावेदनाद्वारेण वितर्कविचारादिचैत्तप्रचार-

परिखिन्नोऽनागामी तां तेन विहारेण सुखं विहरेयमिति
निरोधसमापत्तिमुत्पादयति ।

रूपधातूपपन्नस्त्वनागामी रूपधातो- शान्तत्वान्न
तथा तत्रत्यचैतसिकप्रवृत्त्या पीड्यत इति न

प्रथमतस्तत्रोत्पादयति, परिहीणस्तु
पूर्वाभ्यासतस्तामुत्पादयति । आरूप्यधातूपपन्नोऽप्यत
एव

शान्तत्वान्नैवसञ्ज्ञायतनोपपन्नो नोत्पादयति ।
निरुपधिशेषनिर्वाणप्रसङ्गाद्वा, तत्र हि रूपं

नास्ति । चित्तचैत्ता यदि निरुध्येरन् परिनिर्वाणमेवास्य
स्यात् । चित्तविप्रयुक्तानां केवलानाम-

वस्थानासामर्थ्यान्नियतवेदनीयस्य च
कर्मणोऽपरिसमाप्तफलस्य विघ्नभावेनावस्थानान्न

परिनिर्वाणसम्भव- । असञ्ज्ञिसमापत्तिं तु
मोक्षसञ्ज्ञया नि-सरणसञ्ज्ञापूर्वकेण मनसिकारेण

समापद्यत इति रूपधातावपि प्रथमत- समापद्यते ।

कस्मात् पुनरेते इति ।
विस्तर--सर्वचित्तचैत्तनिरोधस्वभावत्वात्, उभे अप्येते

@१९४

समापत्तिश्चोच्येते ? तत्प्रातिकूल्येन तत्समापत्तिप्रयोगात्
वेदनादिज्ञानेऽपि परचित्त-

ज्ञानवचनवत् ।

कथमिदानीं बहुकालनिरुद्धाच्चित्तात् पुनरपि चित्तं
जायते ? अतीतस्याप्यस्ति-

त्वाद् इष्यते वैभाषिकै- समनन्तरप्रत्ययत्वम् ।

अपरे पुनराहु--कथं तावदारूप्योपपन्नानां
चिरनिरुद्धेऽपि रूपे पुनरपि रूपं

जायते ? चित्तादेव हि तज्जायते, न रूपात् । एवं
चित्तमप्यस्मादेव सेन्द्रियात् कायात्

जायते, न चित्तात् ।

अन्योन्यबीजकं ह्येतदुभयं यदुत चित्तं च सेन्द्रियश्च
काय इति पूर्वाचार्या- ।

भदन्तवसुमित्रस्त्वाह परिपृच्छायाम्-"यस्याचित्तिका
निरोधसमापत्तिस्त-

स्यैष दोष-, मम तु सचित्तिका समापत्ति-" इति ।

भदन्तघोषक आह-तदिदं नोपपद्यते; "सति हि विज्ञाने
त्रयाणां सन्निपात-,

--------------------

समापत्ती चित्तचैत्तनिरोधे इति वक्तव्ये इत्यभिप्राय- ।
तत्प्रातिकूल्येन तत्समापत्तिप्रयोगादिति ।

सञ्ज्ञावेदनाप्रतिकूल्येन तयो- समापत्त्यो- प्रयोगात् ।
सञ्ज्ञाप्रातिकूल्येनासञ्ज्ञिसमापत्तिप्रयोग-

सञ्ज्ञारोग- सञ्ज्ञाशल्य- सञ्ज्ञागण्ड-
एतच्छान्तमेतत् प्रणीतमिति विस्तर- ।
सञ्ज्ञावेदितप्रातिकूल्येन

निरोधसमापत्तिप्रयोग- । परचित्तज्ञानवचनवदिति ।
यथा परचित्तज्ञानवचनं न च परिचित्तज्ञानेन

चैत्ता न ज्ञायन्ते कदाचित्, अथ च `परस्य चित्तं
ज्ञास्यामिऽ इत्येवं प्रथमत- प्रयोगात्

परिचित्तज्ञानमित्युच्यते, न परिचित्तचैत्तज्ञानमिति;
तद्वदिहाप्यनयो- समापत्त्योस्तथा वचनम् ।

तत्राचित्तकान्येव निरोधासञ्ज्ञिसमापत्त्यासञ्ज्ञिकानीति
वैभाषिकादय-, अपरिस्फुटमनो-

विज्ञानसचित्तकानीति स्थविरवसुमित्रादय-,
आलयविज्ञानसचित्तकानीति योगाचारा--इति

सिद्धान्तभेद- । तस्मादिदमुपन्यस्यते कथमिदानीं
बहुकालनिरुद्धादिति । विस्तर--बहुकाल-

निरुद्धग्रहणं समनन्तरनिरुद्धनिरासार्थम् ।
समनन्तरनिरुद्धादिदानीं कथं भवति ? यदि

समनन्तरनिरुद्धमस्तीत्यभ्युपगतम्,
बहुकालनिरुद्धमप्यस्तीति किं नाभ्युपगम्यत इति

वैभाषिका- । न समनन्तरनिरुद्धस्यास्तित्वं ब्रूम-, अपि
तु वर्त्तमानं चित्तमात्मनोऽन्यचित्तहेतुभावं

व्यवस्थाप्य निरुध्यते, अन्यच्चोत्पद्यते,
तुलादण्डनामोन्नामवत् । तच्च निरुद्धमपरं च
चित्तमुत्पन्नं

भवतीत्यनन्तरनिरुद्धाच्चित्ताच्चित्तान्तरमुत्पद्यत
इत्युच्यते । "वर्त्तमानसामीप्ये वर्त्तमानवद्"

(पा^ सू^ २.३.१३१) इति कृत्वा । अपरे पुनराहुरिति ।
सौत्रान्तिका- । कथं तावदारूप्यो-

पपन्नानामिति । विस्तर--तावच्छब्द- क्रमार्थ- । इदमेव
तावद् दृष्टान्तार्थं वक्तव्यमित्यर्थ- ।

रूपस्य हि समनन्तरप्रत्ययो नेष्यते, तत् कथमुत्पद्यते ?
तस्माच्चित्तादेव तज्जायते न रूपादिति ब्रूम- ।
अन्योन्यबीजकं ह्येतदुभयमिति । चित्तेऽपि सेन्द्रियस्य
कायस्य बीजमस्ति, काये च

सेन्द्रिये चित्तस्येति ।

परिपृच्छायामिति । `परिपृच्छाऽ नाम शास्त्रम्, कृति-
स्थविरवसुमित्रस्य । स

तस्यामाह-"पञ्चवस्तुकादीन्यपि हि तस्य सन्ति शास्त्राणि,
तस्माद् विशिनष्टि । तस्यैव

दोष" इति । कतम- स दोष- ? कथमिदानीं
बहुकालनिरुद्धाच्चित्तादिति य उक्त- । त्रयाणां

@१९५

स्पर्शप्रत्यया च वेदना सञ्ज्ञा चेतना" ( ) इत्युक्तं
भगवता । अत- सञ्ज्ञा-

वेदनयोरप्यत्र निरोधो न स्यात् ।

अथापि स्यात् ? यथा "वेदनाप्रत्यया तृष्णा" ( ) इत्युक्तम्
। सत्यामपि

तु वेदनायामर्हतो न तृष्णोत्पत्ति-, एवं सत्यपि स्पर्शे
वेदनादयो न स्युरिति ? तस्याविशे-

षित्वात् । "अविद्यासंस्पर्शजं हि वेदितं प्रतीत्योत्पन्ना
तृष्णा" इत्युक्तम्, न तु वेदनोत्पत्तौ

स्पर्शो विशेषित इत्यसमानमेतत् ।

तस्मादचित्तिका निरोधसमापत्तिरिति वैभाषिका- ।

कथमचित्तिकाया- समापत्तित्वम् ?
महाभूतसमतापादनात् । समापत्तिचित्तेन

च तां समापद्यन्ते = समागच्छन्तीति समापत्ति- ।

किं पुनरेते समापत्ती द्रव्यत- स्त- ? उताहो प्रज्ञप्तित-
? द्रव्यत इत्याह ।

चित्तोत्पत्तिप्रतिबन्धनात् ? न; समापत्तिचित्तेनैव
तत्प्रतिबन्धनात् ।

समापत्तिचित्तमेव हि तच्चित्तान्तरविरुद्धमुत्पद्यते, येन
कालान्तरं चित्तस्या-

प्रवृत्तिमात्रं भवति; तद्विरुद्धाश्रयापादनात् । यासौ
समापत्तिरिति प्रज्ञप्यते, तच्चाप्रवृत्तिमात्रं

न पूर्वमासीत्, न पश्चाद् भवति व्युत्थितस्येति
संस्कृतासौ समापत्ति- प्रज्ञप्यते ।

-------------------

सन्निपात इति । इन्द्रियविषयविज्ञानानाम् ।
सञ्ज्ञावेदनयोरप्यत्र निरोधो न स्यादिति ।

भदन्तवसुमित्रस्यैतन्मतम् । सचित्तकत्वेऽपि तस्या
निरोधसमापत्ते- सञ्ज्ञावेदनयोस्तत्र निरोध

इति । तस्माद् भदन्तघोषक एवं प्रसङ्गं करोति ।

अविद्यासंस्पर्शजमिति । अविद्यासहित-
संस्पर्शोऽविद्यासंस्पर्श-, तस्माज्जातम्

अविद्यासंस्पर्शजम् । न तु वेदनोत्पत्ताविति । न तु
वेदनोत्पत्तौ स्पर्शो विशेषित--ईदृश-

स्पर्शो वेदनाप्रत्यय इति । स एव भदन्तघोषक
उपसंहरति-तस्मादचित्तिकेति ।

कथमचित्तिकाया- समापत्तित्वमिति ।
ध्यानादिसमापत्तित्वमर्हति । समाधिना हि

चित्तचैत्ता- समा आपाद्यन्त एकाग्रीक्रियन्त इत्येवं मत्वा
पृच्छति । महाभूतसमतापादनादिति ।

महाभूतानि समान्यापद्यन्तेऽनयेति समापत्ति- ।
एवमस्यां निरोधसमापत्तौ ध्यानादिषु च

समापत्तित्वम् । का पुनरिह महाभूतानां समता ?
चित्तोत्पत्तिप्रातिकूल्यसमवस्थानम् ।

समागच्छन्तीति । समापद्यन्ते । समागच्छन्ति तामिति
समापत्ति- कर्मसाधनम् । ध्यानादीन्यपि

समागच्छन्ति योगिन- । तस्माद् ध्यानादीनामपि
समापत्तित्वं भवति ।

द्रव्यत इति । स्वलक्षणत-; चित्तोत्पत्तिप्रतिबन्धनात्,
यस्माच्चित्तोत्पत्तिं प्रतिबध्नीत- ।

न समापत्तिचित्तेनैवेति । नैतदेवम्; कस्मात् ?
समापत्तिचित्तेनैव तत्प्रतिबन्धनात् । चित्तोत्पत्ति-

प्रतिबन्धनादित्यर्थ- । कथमिति ?
तत्प्रतिपादयति-समापत्तिचित्तमेव हीति । विस्तर--

तत्समापत्तिचित्तमेव नान्यद् द्रव्यम् ।
चित्तान्तरविरुद्धमनागतचित्तविरुद्ध मुत्पद्यते । येन
चित्तेन

कालान्तरं नात्यन्तम प्रवृत्तिमात्रं भवति ।
मात्रशब्दो द्रव्यान्तरव्यावर्तनार्थ- ।
तद्विरुद्धाश्रयापादनात् ।

चित्तविरुद्धस्याश्रयस्य सन्तानस्यापादनात् कारणात् ।
यदेतदप्रवृत्तिमात्रं सासौ समापत्तिरिति

प्रज्ञप्यते, प्रज्ञप्तिधर्मोऽयम्, न द्रव्यधर्म इत्यर्थ- ।
यदि न द्रव्यधर्म- कथमसौ संस्कृतमिति

@१९६

अथ वा-आश्रयस्यैव तता समापादनं समापत्ति- ।

एवमासञ्ज्ञिकमपि द्रष्टव्यम् । चित्तमेवासौ तत्र
चित्तप्रवृत्तिविरुद्धं लभते,

तच्चाप्रवृत्तिमात्रमासञ्ज्ञिकं प्रज्ञप्यत इति तदेतन्न
वर्णयन्ति ॥४४॥

व्याख्याते समापत्ती ॥

जीवितं कतमत् ?

आयुर्जीवितम्,

एवं ह्युक्तमभिधर्मे-"जीवितेन्द्रियं कतमत् ?
त्रैधातुकमायु-" ( )

इति । एतच्चैव न ज्ञायते-आयुर्नाम क एष धर्म इति ?

आधार ऊष्मविज्ञानयोर्हि य- ।

इदमुक्तं भगवता-

"आयुरूष्माथ विज्ञानं यदा कायं जहत्यमी ।

अपविद्धस्तदा शेते यथा काष्ठमचेतन-" ॥ ( ) इति ।

तद् य ऊष्मणो विज्ञानस्य चाधारभूतो धर्म-
स्थितिहेतु-, तद् `आयु-ऽ ।

तस्येदानीमायुष- क आधारभूत- ? ते एवोष्मविज्ञाने ।

एवं तर्हि परस्परापेक्ष्यवृत्तित्वादेषां क- पूर्वं
निवर्त्तिष्यते, यद्वशादादिभवौ

निवर्त्तिष्येते इति नित्यानिवृत्तिप्रसङ्ग- ? आयुषस्तर्हि
कर्माधारभूतं यावदाक्षिप्तम्, कर्मणा

तावदनुवर्त्तनात् ।

ऊष्मविज्ञानयोरपि किमर्थं कर्मैवाधारभूतं
नेष्यते ? मा भूत् सर्वं विज्ञानमामरणाद्

विपाक इति ।

उष्मणस्तर्हि कर्माधारभूतं भविष्यति, ऊष्मा च
विज्ञानस्य ? एवमप्यारूप्येष्वना-

धारं विज्ञानं स्याद्; उष्माभावात् । तस्य पुन-
कर्माधारो भविष्यति ? न वै लभ्यते

-------------------

प्रज्ञप्यते ? इत्यत आह-तच्चाप्रवृत्तिमात्रम् । न
पूर्वमभून्नोत्तरकालं व्युत्थितस्य योगिनो भवतीति ।

संस्कृतासौ समापत्तिरसञ्ज्ञिसमापत्ति-,
निरोधसमापत्तिर्वा प्रज्ञप्यते; संव्यवहारतो न तु
द्रव्यत- ।

अथवेति विस्तर- । आश्रयस्यैव तथा समापादनम्, तथा
व्यवस्थानम्, अवस्थाविशेष-

समापत्तिजनितो य- सा समापत्तिरित्यर्थ- । स
चावस्थाविशेष- पूर्वं नासीत् पश्चाच्च न भवति

व्युत्थितस्येति संस्कृतत्वं न विरुध्यते । अथ वा
समापदनमिति पाठ- । संस्कृतावस्था-

विशेषत्वादस्या- समापत्ते- संस्कृतत्वं
सिध्यतीत्यर्थ- । एवमासञ्ज्ञिकमिति विस्तर- ।
चित्तमेवासौ

योगी तत्रासञ्ज्ञिषु चित्तप्रवृत्तिविरुद्धं लभते,
तच्चाप्रवृत्तिमात्रम् । चित्तचैत्तानामिति वाक्यशेष- ।

आसञ्ज्ञिकमिति प्रज्ञप्यते, न तु द्रव्यतोऽस्तीत्यभिप्राय-
॥४४॥

य उष्मण इति विस्तर- । ऊष्मणो विज्ञानस्य च
जीवितप्रतिबद्धा प्रवृत्ति- ।

तस्माज्जीवितमूष्मणो विज्ञानस्य चाधार उच्यते
स्थितिहेतुस्तयोरेव । नित्यानिवृत्तिप्रसङ्ग इति ।

नित्यमेषां स्रोत- प्रसज्येत ।

@१९७

कामचारो यत् क्वचिदेवोष्मा विज्ञानस्याधारो भविष्यति,
क्वचिदेव कर्मेति । उक्तं चात्र । किमुक्तम् ? "मा भूत्
सर्वं विज्ञानमामरणाद् विपाक-" इति । तस्मादस्त्येव

तयोराधारभूतमायु- ।

न हि नास्तीति ब्रूम-, न तु द्रव्यान्तरम् । किं तर्हि ?
त्रैधातुकेन कर्मणा निकाय-

सभागस्य स्थितिकालावेध- । यावद्धि कर्मणा
निकायसभागस्यावेध- कृतो भवति-

`एतावन्तं कालमवस्थातव्यम्ऽ इति, तावत् सोऽवतिष्ठते,
तद् `आयु-ऽ इत्युच्यते ।

सस्यानां पाककालावेधवत्,
क्षिप्तेषुस्थितिकालावेधवच्च ।

यस्तु मन्यते-संस्कारो नाम कश्चिद् गुणविशेष इषौ
जायते, यद्वशाद्

गमनमिषोरापतनाद् भवतीति ? तस्य तदेकत्वात्
प्रतिबन्धाभावाच्च देशान्तरै- शीघ्रतरम-

प्राप्तिकालभेदानुपपत्ति-, पतनानुपपत्तिश्च । वायुना
तत्प्रतिबन्ध इति चेत् ? अर्वाक्पतन-

प्रसङ्गो न वा कदाचिद् वायोरविशेषात् । एवं तु
वर्णयन्ति-द्रव्यान्तरमेवायुरस्तीति ।

-------------------

निकायसभागस्य स्थितिकालावेध इति । निकायसभागो
व्याख्यात- । त एव तथाभूता-

संस्कारा रूपादिस्कन्धस्वभावा इति । तेषां स्थिति-,
प्रबन्ध-, तस्या कालो यावत् तेन स्थातव्यम्,

त एव तावन्त- संस्कारक्षणा-, तस्या वेध-
प्रतिसन्धिक्षणे पूर्वजन्मकर्मणो हेतुभावव्यवस्थानम् ।

क- पुनरसौ हेतु- ? सामर्थ्यविशेष- । स हि
स्कन्धप्रबन्धलक्षणाया- स्थिते- क्षणपरम्परया

कारणं भवति । अत एव स्थितिकालावेध उच्यते;
तावत्कालं प्रवाहाक्षेपलक्षणत्वात् । तावत्

सोऽवतिष्ठत इति । स निकायसभाग- । सस्यानां
पाककालावेधवत् । यथा सस्यानां

पाककालावेध- सामर्थ्यविशेषस्वभावो बीजेनाङ्कुर
एवाधीयते, य- क्षणपरम्परया आ पाक-

कालात् सस्यसन्तानहेतुर्भवति, तद्वदेतत् ।
क्षिप्तेषुस्थितिकालावेधवच्च । यथा क्षिप्तस्येषो-

शरस्य स्थिति- = आकाशदेशान्तरोत्पत्ति-
सन्तानानुवृत्ति-, तस्या- काल- = मर्यादा यत- परेण

सा न भवति, तस्यावेधो हेतुव्यवस्थानम् । क- पुनरसौ
हेतु- ? प्रयत्नभूतातिशयनिर्वृत्तवायु-

धातुजनितसामर्थ्यविशेष- । तद्यथा
क्षिप्तेषुस्थितिकालावेधो न द्रव्यान्तरम्,
तद्वदयमायुर्लक्षण-

मावेधो द्रष्टव्य- ।

यस्तु मन्यत इति । वैशेषिक- । संस्कारो नाम
गुणविशेष इति । पृथिव्यादीनां

वैशेषिको गुण- संस्कारो नाम कर्मज- कर्महेतुश्च
वेगद्वितीयनामा इषौ जायते । यद्वशात् यस्य

गुणस्य वशात्, गमनमिषोरापतनाद् भवतीति तं
प्रत्यदृष्टान्त एष- । यथा हि संस्कारो नाम

भावान्तरमस्ति, एवमायुरपि स्यादिति, तेन तन्मतं
दूषयत्याचार्य--तस्येति । विस्तर--

तस्य वैशेषिकस्य तदेकत्वात् संस्कारैकत्वात् ।
प्रतिबन्धाभावाच्च । प्रतिबन्धस्य काष्ठप्रत्या-

घातादिलक्षणस्याभावाच्च । किम् ? देशान्तरे
शीघ्रतरतमप्राप्तिकालभेदानुपपत्ति- । शीघ्रा,

शीघ्रतरा, शीघ्रतमा प्राप्ति- शीघ्रतरतमप्राप्ति- ।
कै- ? सह देशान्तरैराकाशदेशादिभि-, तस्या-

काल-, तस्य भेद-, तस्यानुपपत्ति- । शीघ्रा,
शीघ्रतरा, शीघ्रतमा देशान्तरै- सह
प्राप्तिर्नोपपद्यते ।

पूर्वोक्तादस्मात् कारणद्वयात् संस्कारस्याविशिष्टत्वात्
पतनानुपपत्तिश्च । पतनं चेषोर्नोपपद्यते ।

सति संस्कारे न ह्येतदिष्टम्-सति कारणे कार्यं न
भवतीति । वायुना तत्प्रतिबन्ध इति चेत् ?

@१९८

अथ किमायु- क्षयादेव मरणं भवति ?
आहोस्विदन्यथापि ? प्रज्ञप्तावुक्तम्-

"आयु-क्षयान्मरणम्, न पुण्यक्षयात्" ( ) इति ।
चतुष्कोटि- । प्रथमा कोटि--

आयुर्विपाकस्य कर्मण- पर्यादानात् ।
द्वितीया-भोगविपाकस्य । तृतीया-उभयो- ।

चतुर्थी-विषमापरिहारेण ।

आयुरुत्सर्गाच्चेति वक्तव्यम् ? न वक्तव्यम् । आयु-क्षयादेव
तन्मरणम्; प्रथम-

कोट्यन्तर्गमात् । क्षीणे त्वायुपि पुण्यक्षयस्य मरणे
नास्ति सामर्थ्यम् । तस्माद् `उभयक्षये

सति मरणमायु-क्षयाद्ऽ इत्युक्तम् ।

ज्ञानप्रस्थानेऽप्युक्तम्-"आयु- सन्तत्युपनिबद्धं वर्त्तत
इति वक्तव्यम् ।

सकृदुत्पन्नं तिष्ठतीति वक्तव्यम् ?
आह-कामावचराणां सत्त्वानामसञ्ज्ञिसमापत्तिं

निरोधसमापत्तिं च समापन्नानां सन्तत्युपनिबद्धं
वर्त्तत इति वक्तव्यम् । समापन्नानां

रूपारूपवचराणां च सत्त्वानां सकृदुत्पन्नं
तिष्ठतीति वक्तव्यम्" ( ) ।

कोऽस्य भाषितस्यार्थ- ? यस्याश्रयोपघाताद्
उपघातस्तत्सन्तत्यधीनत्वात्

प्रथमम् । यस्य त्वाश्रयोपघात एव नास्ति
तद्यथोत्पन्नावस्थानाद् द्वितीयम् ।

सान्तरायं प्रथमम्, निरन्तरायं द्वितीयमिति
काश्मीरा- ।

-------------------

स्यान्मतम्-वायुरत्र प्रतिबन्ध-,
प्रतिबन्धविशेषाच्छीघ्रतरतमप्राप्तिकालभेद- पतनं
चोपपद्यत

इति `स्पर्शवद् द्रव्यसंयोगादभाव- कर्मण-ऽ इति वचनात्
। अत्रोच्यते-अर्वाक्पतनप्रसङ्ग- ।

ज्याविभागानन्तरमेवार्वागवरत एव वायुसंयोगात् स
इषु- पतेत् । अथ प्रतिबध्यमानोऽपि

वायुना नार्वाक् पतेत्, न वा कदाचित् पतेत्, न पश्चादपि
पतेदित्यर्थ- । किं कारणम् ?

वायोरविशेषात् । यथा हि समीपे वायु-, एवं दूरेऽपीति
।

चतुर्थी विषमापरिहारेणेति ।
अत्यशनादेर्विषमस्यापरिहारेण । क्षीणे त्वायुषि
पुण्यक्षयस्य

मरणे नास्ति सामर्थ्यम् । तेन तृतीया कोटिर्न प्राप्नोति ।
तस्मादुभयक्षये सति मरणमुभय-

क्षयादिति । उभयक्षये सतीति योऽर्थ- सोऽर्थ
उभयक्षयादित्ययमर्थ उक्तो वेदितव्य- ? न;

आयुक्षयादपि मरणं भवतीति कथं गम्यते,
सस्यादिसाधर्म्यात् । सस्यादीनां हि बीजावेधपरिक्षये

सति सत्सु प्रत्ययान्तरेषु क्षेत्रोदकादिषु दृष्टा
सन्ताननिवृत्तिरप्राप्यैव फलकालं फलपाककालं

वा; बीजस्य नातिसारत्वात् । सत्यपि च सारबीजाक्षेपे
सलिलादिस्थितिवृद्धिप्रत्ययाभावादृष्टा

सन्ताननिवृत्ति- ।
सारबीजाक्षेपस्थितिवृद्धिप्रत्ययाभावेऽपि दृष्टा-यदा
बीजाक्षेपश्च परिसमाप्तो

भवति, सलिलस्य चाभाव- । सत्यपि च सारबीजाक्षेपे
सलिलादिस्थितिवृद्धिप्रत्यये च

जङ्गमाद्युपक्रमकृता दृष्टा सस्यादीनां
सन्ताननिवृत्तिरिति ।

यस्याश्रयोपघातादुपघातस्तत्सन्तत्यधीनत्वादिति ।
बहिर्देशिकमतमेतत् । आश्रय-

सन्ततिप्रतिबद्धं तदायुरिति सन्तत्युपनिबद्धमित्युच्यते ।

काश्मीरमतेऽपि स एवार्थ-; शब्दमात्रं तु भिद्यते ।
सान्तरायं निरन्तरायमिति । अथ

वा सन्तत्युपनिबद्धमिति स्वसन्तत्युपनिबद्धम् ।
सन्तानवत्येव तत् केवलम्, न तु सकृदुत्पन्नं

तिष्ठतीति सान्तरायमित्युच्यते ।

@१९९

तस्मादस्त्यकालमृत्यु- ।

सूत्रेऽप्युक्तम्-"चत्वार आत्मभावप्रतिलम्भा- ।
अस्त्यात्मभावप्रतिलम्भो

यत्रात्मसञ्चेतना क्रमते; न परसञ्चेतना" इति ।
चतुष्कोटिक-- १. आत्मसञ्चेतनैव

क्रमते कामधातौ क्रीडाप्रमोषकाणां देवानाम्,
मन-प्रदूषकाणां च । तेषां हि प्रहर्षमन--

प्रदोषाभ्यां तस्मात् स्थनाच्चयुतिर्भवति, नान्यथा ।
बुद्धानां चेति वक्तव्यम्; स्वयम्मृत्यु-

त्वात् । २. परसञ्चेतनैव क्रमते गर्भाण्डगतानाम् । ३.
उभयमप्येषां कामावचराणां

प्रायेण । ४. नोभयं सर्वेषामन्तराभविकाणां
रूपारूप्यावचराणामेकजातीयानां कामा-

वचराणाम्, तद्यथा नारकाणामुत्तरकौरवाणां
दर्शनमार्गमैत्रीनिरोधासञ्ज्ञिसमापत्ति-

समापन्नानां राजर्षि-जिनदूत-जिनादिष्ट-
धर्मिलोत्तरगङ्गिलश्रेष्ठिपुत्रयश--

कुमारजीवकादीनां सर्वेषां चरमभविकानाम्,
बोधिसत्त्वमातुस्तद्गर्भाया-, चक्रवर्त्ति-

मातुश्च तद्गर्भाया- ।

अथ कस्मात् सूत्र उक्तम्-"कतमे ते भदन्त सत्त्वा येषां
नात्मसञ्चेतना

क्रमते, न परसञ्चेतना ?
नैवसञ्ज्ञानासञ्ज्ञायतनोपगा- शारिपुत्र" इति ?
अन्येषु किल

ध्यानारूप्येष्वात्मसञ्चेतना स्वभूमिक आर्यमार्ग-,
परसञ्चेतना उत्तरभूमिसामन्तक-,

तत्र चोभयं नास्तीति ।

ननु चैवं तत्रापि परभूमिक आर्यमार्ग- परसञ्चेतना
प्राप्नोति ? पर्यन्तग्रहणात्

-------------------

अनेनागमेन अस्त्यकालमृत्युरिति दर्शयन्नाह-सूत्रेऽप्युक्तं
चत्वार आत्मभावप्रतिलम्भा

इति । विस्तर--आत्मसञ्चेतना आत्मना मारणम्,
परसञ्चेतना परेण मारणम् । बुद्धानाञ्चेति

वक्तव्यम् । किम् ? आत्मसञ्चेतनैव क्रमते, स्वयम्मृत्युत्वात्
। अनुपक्रमणधर्माणो हि बुद्धा

भगवन्तं आयुरुत्सर्गवशित्वालाभिनश्च । प्रायेणेति
ग्रहणं चतुर्थकोट्यभिहितनारकान्तरा-

भविकादिपरिवर्जनार्थम् । राजर्षयश्चक्रवत्तिपूर्वा-
प्रव्रजिता- । जिनदूतो यो बुद्धेन भगवता

दूत- कश्चित् सम्प्रेषित- । तद्यथा शुक- कश्चिद्
भगवता आम्रपाल्या- प्रेषितो लिच्छविभिश्च

योग्यां कुर्वाणैर्दृष्ट- । शरजालेनापूर्यमाणोऽपि
मारयितुं न शक्यते । यावद्धि स दूतकृत्यं न

करोति तावन्नात्मसञ्चेतना क्रमते, न परसञ्चेतना ।
जिनादिष्ट- । `इयन्तं कालमनेन जीवितव्यम्ऽ

इति य आदिष्टो भगवता । धर्मिलादय- पूर्वयोगविद्भ्य-
आगमितव्या- । आदिशब्देन चान्येऽपि

तत एव चागमयितव्या- । तेषां नात्मसञ्चेतना क्रमते,
न परसञ्चेतना । चरमभविकानां च । ये

तस्मिन्नेव जन्मन्यर्हत्त्वं प्राप्नुवन्ति ।
बोधिसत्त्वमातुस्तद्गर्भायाबोधिसत्त्वगर्भाया- ।
चक्रवर्त्तिमा-

तुश्चक्रवर्त्तिगर्भाया- । नात्मसञ्चेतना, न
परसञ्चेतना । यदा तर्हि सर्वेषां
रूपारूप्यावचराणां

नात्मसञ्चेतना, न परसञ्चेतना, अथ कस्मात् सूत्र
उक्तमिति ? विस्तर--तत्र चोभयं नास्तीति ।

तत्र नैवसञ्ज्ञानासञ्ज्ञायतने स्वभूमिक आर्यमार्गो
नास्ति, "यावदेव सञ्ज्ञासमापत्तिस्तावदाज्ञा-

प्रतिवेध-" इति वचनात् । नाप्युपरिभूमिसामन्तक-,
ऊर्ध्वभूम्यभावात् ।

परभूमिक आर्यमार्ग इति । आकिञ्चन्यायतनभूमिक- ।
"आर्याकिञ्चन्यसाम्मुख्याद्

@२००

तर्हि तदादिसम्प्रत्यय- । क्वचिदादिसम्प्रत्यय-,
क्वचिदादिना पर्यन्तोऽपि प्रतीयते, यदाह-

"तद्यथा देवा ब्रह्मकायिका- । इयं प्रथमा
सुखोपपत्ति-" इति । क्वचित् पर्यन्तेनादिरपि

प्रतीयते, यदाह-"तद्यथा देवा आभास्वरा- । इयं
द्वितीया सुखोपपत्ति-" इति ।

अयमत्र `तद्यथाऽ शब्दो दृष्टान्तवाचक इति युक्त
एतस्माच्छेषसम्प्रत्यय- । एष

हि दृष्टान्तधर्मो यदेकमपि तज्जातीयकं दृश्यते । स
चेह तद्यथाशब्दो नास्तीत्यनुपसंहार

एष- ।

यद्ययं तद्यथाशब्दो दृष्टान्तवाचक- स्याद्, इह न
प्राप्नुयात्-सन्ति सत्त्वा

नानात्वकाया नानात्वसञ्ज्ञिन-, तद्यथा
मनुष्यास्तदेकत्याश्च देवा इति ? तस्मादुपदर्शनार्थ

एवायं द्रष्टव्य इत्यलमतिप्रसङ्गेन ॥

उक्तं जीवितम् ॥

लक्षणानि पुनर्जातिर्जरा स्थितिरनित्यता ॥४५॥

एतानि हि संस्कृतस्य चत्वारि लक्षणानि । यत्रैतानि
भवन्ति स धर्म- संस्कृतो

लक्ष्यते । विपर्ययादसंस्कृत- ।

-------------------

भवाग्रे त्वास्रवक्षय-" (अभि^ को^ ८.२०) इति वचनात् ।
पर्यन्तग्रहणात् तहीति ।

तर्हीत्यर्थान्तरविवक्षायां निपात- । तदादिसम्प्रत्यय
इति । तस्य पर्यन्तस्य नैवसञ्ज्ञानासञ्ज्ञायतन-

स्यादिश्चत्वारि ध्यानानि त्रयश्च शेषा आरूप्या- । न तु
कामधातुस्तदादि-, असमाहितत्वेन

वैसादृश्यात् । समापत्तितो वा ध्यानारूप्या एव तदादि-,
"नवानुपूर्वसमापत्तय-" इति वचनात् ।

तत्र सम्प्रत्ययस्तदादिसम्प्रत्यय- । अस्ति
क्वचिदन्यत्राप्येवं दृष्टमिति ? अस्तीत्याह-क्वचिदादिना

पर्यन्त इत्यादि । तद् यथा देवा ब्रह्मकायिका इति । देवा
ब्रह्मकायिका-, तत्पर्यन्तग्रहणाच्च

ब्रह्मपुरोहिता महाब्रह्माणश्च । प्रथम सुखोपपत्ति-,
तद्यथा देवा आभास्वरा इति । आभास्वरा-,

तदादिग्रहणाच्च परीत्ताभा-, अप्रमाणाभाश्च ।
द्वितीया सुखोपपत्तिरिति । तिस्र एव हि

सुखोपपत्तय इष्यन्ते ।

"सुखोपपत्तयस्तिस्रो नव त्रिध्यानभूमय-" (अभि^ को^ ३.७१)
इति वचनात् ।

एष हि दृष्टान्तधर्म इति । एतद् दृष्टान्तचरितं
यदेकमपि तत्प्रकारं निर्दिशते, न सर्वम्,

शेषसम्प्रत्ययश्च भवति । यद्यथा-`अनित्य- शब्द-
कृतकत्वात्, यथा घट-ऽ इति पटादीन्यपि

हि गृह्यन्ते; `तद्यथाऽ शब्दस्य दृष्टान्तवाचकत्वात् ।
अनुपसंहार एष इति । अदृष्टान्त इत्यर्थ- ।

मनुष्यास्तदेकत्याश्च देवा इति । तदेके देवा- षट्
कामावचरा देवा-, प्रथमाभिनिर्वृत्तवर्ज्याश्च

प्रथमध्यानोपन्ना देवा इत्येतावन्त एव नानात्वकाया
नानात्मसञ्ज्ञिन- सत्त्वा-, नैतद्व्यतिरिक्ता-

सन्तीति । नायं तद्यथाशब्दो दृष्टान्तवाचक- ।
तस्मादुपदर्शनार्थ एवायं दृष्टव्य- ।
उपदर्शनार्थत्वे

च सति तदेव स्थितमेतत्-पर्यन्तग्रहणात् तदादिसम्प्रत्यय
इति ॥

विपर्ययादसंस्कृत इति । यत्रैतानि न भवन्ति
सोऽसंस्कृत इति । ननु च स्थितिरसंस्कृत-

लक्षणमस्ति, नासंस्कृतस्य स्थितिर्द्रव्यान्तररूपास्ति ।
द्रव्यान्तररूपाणि चेह संस्कृत-

लक्षणानीष्यन्त इत्यचोद्यमेतत् ।

@२०१

तत्र जातिस्तं धर्मं जनयति, स्थिति- स्थापयति, जरा
जरयति, अनित्यता

विनाशयति ।

ननु "त्रीणीमानि संस्कृतलक्षणानि" इति सूत्र उक्तम्,
चतुर्थमप्यत्र वक्तव्यं

स्यात्, किं चात्र नोक्तम् ? आह-स्थिति- । यत् तर्हि "इदं
स्थित्यन्यथात्वम्" इति ?

जराया एष पर्याय-; तद्यथा जातेरुत्पाद इति,
अनित्यतायाश्च व्यय इति ।

ये हि धर्मा- संस्काराणामध्वसञ्चाराय प्रवृत्ता-, त
एव सूत्रे लक्षणान्युक्तान्यु-

द्वेजनार्थम् । जातिर्हि या संस्काराननागतादध्वन-
प्रत्युत्पन्नमध्वानं सञ्चारयति ।

जराऽनित्यते पुन- प्रत्युत्पन्नादतीतं दुर्बलीकृत्य
विघातात् । तद्यथा किल गहनप्रविष्टस्य

पुरुषस्य त्रय- शत्रव--तत एक एनं गहनादाकर्षेत्,
द्वौ पुनर्जीविताद् व्यपरोपयेताम्,

तद्वदिति । स्थितिस्तु तान् संस्कारानुपगुह्य
तिष्ठत्यवियोगमिवेच्छन्ती । अतोऽसौ

संस्कृतलक्षणं न व्यवस्थापिता । असंस्कृतस्यापि च
स्वलक्षणस्थितिभावात् ।

अन्ये पुन- कल्पयन्ति-स्थितिं जरां चाभिसमस्य
स्थित्यन्यथात्वमित्येकं

-------------------

ननु च त्रीणीमानीति विस्तर- । कथम् ?
सूत्रे-"त्रीणीमानि भिक्षव- संस्कृतस्य

संस्कृतलक्षणानि । कतमानि त्रीणि ? संस्कृतस्य
भिक्षव- उत्पादोऽपि प्रज्ञायते, व्ययोऽपि

प्रज्ञायते, स्थित्यन्यथात्वमपि" ( ) इति । चतुर्थमप्यत्र
वक्तव्यं स्यादिति

वैभाषिका- । किञ्चात्र नोक्तमिति चोदक- । स्थितिरिति
वैभाषिका- । यत्तर्हीदं स्थित्यन्य-

थात्वमपीति । स्थितिशब्दोऽत्र श्रूयते
कथमिदमुच्यते-स्थितिर्नोक्तेति चोदकाभिप्राय- । जराया

एष पर्याय इति । जरेयमुक्ता, स्थितेरन्यथात्वं
स्थित्यन्यथात्वमिति । तद् यथा जातेरुत्पाद इति

पर्याय-, अनित्यतायाश्च व्यय-, तथा जराया-
स्थित्यन्यथात्वं पर्याय इति ।

कस्मात् पुनर्लक्षणचतुष्ट्वे सति भगवता
त्रीण्येवोक्तानीति ? अत आह-ये हि धर्मा

इति । विस्तर--उद्वेजनार्थे विनेयानाम् । जातिजरानित्यता
इति धर्माणां लक्षणान्युक्तानि ।

आभिप्रायिको हि सूत्रनिर्देश-, न लाक्षणिक-,
यथाभिधर्म- । जरानित्यते पुन- प्रत्युत्पन्नाद-

ध्वनोऽतीतमध्वानं सञ्चारयत- । कस्मात् ?
दुर्बलीकृत्य विघातात् । जरा दुर्बलीकरोति ।

अनित्यता निहन्तीति कृत्वा । ननु चानित्यतैव धर्मं
प्रत्युत्पन्नादध्वनोऽतीतमध्वानं सञ्चारयति;

न जरा; जरा हि केवलं धर्मं दुर्बलीकरोति,
कस्मादेवमुच्यते-जरानित्यते प्रत्युत्पन्नादतीतं

सञ्चारयत इति ? आह-दुर्बलीकरणमपि
तदध्वसञ्चारायैव वर्त्तते । न ह्यदुर्बलीकृत-

स्याध्वसञ्चारोऽस्तीति जरापि तत्सञ्चारे व्यवस्थाप्यते ।
असंस्कृतस्यापि च स्वलक्षणस्थिति-

भावादिति । स्वलक्षणे स्थिति-, स्थित्या भाव- तस्मात्
स्थितिभावात् । असौ स्थिति-

संस्कृतलक्षणं न व्यवस्थापिता ।
स्थितिर्ह्यसंस्कृतावस्थाविशेषलक्षणया स्थित्या
सदृशीति

तस्यासंस्कृतस्य संस्कृतत्वप्रसङ्गपरिजिहीर्षया न
लक्षणमुक्तमित्यभिप्रायो भगवतो धर्म-

स्वामिन- ।

अन्ये पुन- कल्पयन्तीति । सूत्रेऽपि स्थितिरुक्तेति कथयन्ति ।
स्थितिं जरां चाभिसमस्य ।

@२०२

लक्षणमुक्तं सूत्रे । किं प्रयोजनम् ? एषा ह्येषु
सङ्गास्पदम्, अत- श्रियमिवैनां

कालकर्णीसहितां दर्शयामास तस्यामनासङ्गार्थमिति
।

अतश्चत्वार्येव संस्कृतलक्षणानि ॥४५॥

तेषामपि नामजात्यादीनां
संस्कृतत्वादन्यैर्जात्यादिभिर्भवितव्यम् ? भवन्त्येव ।
जातिजात्यादयस्तेषां

तेषामपि चत्वार्यनुलक्षणानि भवन्ति-जातिजाति-,
स्थितिस्थिति-, जराजरा,

अनित्यताऽनित्यता इति ।

ननु चैकैकस्य चतुर्लक्षणी प्राप्नोति
अपर्यवसानदोषश्च, तेषां पुनरन्य-

जात्यादिप्रसङ्गात् ? न प्राप्नोति; यस्मात्

तेऽष्टधर्मैकवृत्तय- ।

तेषां जात्यादीनामष्टसु धर्मेषु वृत्ति- । किमिदं
वृत्तिरिति ? कारित्रं पुरुषकार- ।

---------------------

स्थितिश्च स्थित्यन्यथात्वं च
स्थित्यन्यथात्वमित्यभिसमस्येकं लक्षणमुक्तं सूत्रे, न
विभागश- ।

कस्मात् ? "त्रीणीमानि संस्कृतलक्षणानि" इति
वचनविरोधप्रसङ्गात् । किमत्र प्रयोजनम् ?

इत्यत आह-एषा ह्येषु सङ्गास्पदमिति । विस्तर--एषां हि
स्थितिरेषु जात्यादिषु सङ्गास्पदं

सङ्गस्थानम्, धर्मोऽनया तिष्ठतीति । अत-
श्रियमिवैनां स्थितिं कालकर्णीसहितामलक्ष्मीसहितां

दर्शयामास भगवान् तस्यां स्थित्यामनासङ्गार्थम् ।
`नास्यामासङ्ग- कर्त्तव्य-, यस्मादियम-

नित्यतयानुबद्धा लक्ष्मीरिवालक्षम्याऽ इति । जरया
ह्यन्यथात्वलक्षणयास्या एकीकरणम्,

नानित्यतयेति ।

अतश्चत्वार्येव संस्कृतलक्षणानीति । उभयोरपि
पक्षयोरयमुपसंहार- ॥४५॥

अन्यैर्जात्यादिभिर्भवितव्यमिति । जातिसामर्थ्यात् कश्चित्
संस्कृतो धर्मो जायते,

जातिरपि संस्कृता, तस्मात् तस्या अप्यन्यथा जात्या
भवितव्यम्; स्वात्मनि वृत्तिविरोधात् ।

"सर्वं संस्कृतलक्षणै-" (अभि^ को^ २.२४) इति च
सिद्धान्तात् । एवं जरादयोऽपि

योज्या- ।

"जातिजात्यादयस्तेषाम्" इति । जातिजात्यादयश्च तेषामिति
चशब्दो लुप्तनिर्दिष्टो

द्रष्टव्य- ।

ननु चैकैकस्येति । विस्तर--एकैकस्य लक्षणस्य
चतुर्लक्षणी, चतुर्णां लक्षणानां

समाहार- चतुर्लक्षणी प्राप्नोति । अपर्यवसानदोषश्च,
अनिष्ठादोषश्च; तेषामनुलक्षणानां

पुनरन्यजात्यातिप्रसङ्गात् ।
जातेर्जातेर्जातिजातेर्यावदनित्यताया
अनित्यतानित्यतायाश्च प्रसङ्गात् ।

"तेऽष्टधर्मैकवृत्तय-" । `तेऽ इति पुंल्लिङ्गनिर्देश-;
धर्माभिसम्बन्धनात् । ते जात्यादि-

जातिजात्यादिस्वभावा धर्मा
यथाक्रममष्टधर्मैकवृत्तय- । जात्यादीनामष्टासु
धर्मेषु वृत्ति-, जाति-

जात्यादीनां चैकधर्मे । आत्मनवमा हीति
लक्षणानुलक्षणापेक्ष एवमुक्तम् । न हि यथासम्भवं

तत्र प्राप्त्यादयो भूतानि भौतिकानि वा नोत्पद्यन्ते;
"कामेऽष्टद्रव्यकोऽशब्द-" (अभि^

को^ २.२३) "सर्वं संस्कृतलक्षणै- प्राप्त्या वा" (अभि^
को^ २.२४) इति चैवमादिवचनात् ।

@२०३

जातिजात्यादीनां चैकत्र धर्मे कथं कृत्वा आत्मना
नवमो हि धर्म उत्पद्यते ? सार्धं

लक्षणानुलक्षणैरष्टाभि- । तत्र जातिरात्मानं
विरहय्यान्यानष्टौ धर्मान् जनयति । जातिजातिस्तु

तामेव जातिम् । तद्यथा किल काचित् कुक्कुटी
बहून्यपत्यानि प्रजायते, काचिदल्पानि;

तद्वत् स्थितिरप्यात्मानं वर्जयित्वाऽन्यानष्टौ धर्मान्
स्थापयति, स्थितिस्थितिस्तु तामेव

स्थितिम् ।

एवं जराऽनित्यते अपि यथायोग्यं योज्ये । तस्मान्न
भवत्यनवस्थाप्रसङ्ग- ।

तदेतदाकाशं पाट्यत इति सौत्रान्तिका- । न ह्येते
जात्यादयो धर्मा द्रव्यत-

संविद्यन्ते यथा विभज्यन्ते । किं कारणम् ?
प्रमाणाभावात् । न ह्येषां द्रव्यतोऽस्तित्वे

किञ्चिदपि प्रमाणमस्ति-प्रत्यक्षमनुमानमाप्तागमो वा,
यथा रूपादीनां धर्माणामिति ।

यत्तर्हि सूत्र उक्तम्-"संस्कृतस्योत्पादोऽपि प्रज्ञायते,
व्ययोऽपि, स्थित्यन्यथा-

त्वमपि" ( ) इति ?

-------------------

जातिरात्मानं विरहय्येति विस्तर- । स्वात्मनि वृत्तिविरोध
इत्यत आत्मानं विरहय्य

मुक्त्वाष्टौ धर्मान् जनयति । कतमानष्टौ ? तं
धर्मं रूपं चित्तं वा स्थितिं जरामनित्यतां
जातिजातिं

स्थितिस्थितिं जराजरामनित्यतानित्यतां च जनयति ।
जातिजातिस्तु तामेव जातिं जनयति ।

एवं जरानित्यते अपि यथायोगं योज्ये इति । जरा आत्मानं
विरहय्याष्टौ धर्मान् जनयति,

जराजरा पुनस्तामेव जराम् । अनित्यतात्मानं
विरहय्याष्टौ धर्मान् विनाशयति, अनित्यतानित्यता

पुनस्तामेवानित्यतामिति ।

तदेतदाकाशं पाट्यत इति । विभिद्यत इत्यभिप्राय- ।
सप्रतिघद्रव्याभावमात्रमाकाशम् ।

नाकाशं नाम किञ्चिदस्ति । तद् विभक्तं यथा न
शक्यते न युज्यते वा, एवमिमे जात्यादयोऽसन्तो

धर्मा विभक्तुं न शक्यन्ते, न युज्यन्ते वा । तत आह-न
ह्येत इति । विस्तर--नह्येते द्रव्यत-

स्वलक्षणत- संविद्यन्ते यथा विभज्यन्ते,
जातिरात्मानं विरहय्याष्टौ धर्मान् जनयतीत्येवं
विस्तरेण

विभज्यन्ते । यथा रूपादीनां धर्माणामिति ।
अत्रादिशब्देन शब्दादिवेदनादिचक्षुरादीनां ग्रहणम् ।

तत्र रूपशब्दादि तावत् प्रत्यक्षेण
चक्षुर्विज्ञानादिलक्षणेन प्रमाणेनोपलभ्यते ।
वेदनाद्यपि

प्रत्यक्षेणैवोपलभ्यते; स्वसंवेद्यत्वात् । चक्षुरादि तु
चक्षुर्विज्ञानादिनानुमानेनानुमीयते । चक्षु-

र्विज्ञानादिसन्निश्रयो रूपप्रसादश्चक्षुरादीनि,
तद्भावाभावयोस्तद्भावाभावात् । आगमोऽपि चक्षुषा

रूपाणि दृष्ट्वेति विस्तर- । एवं श्रोत्रेण
शब्दां^च्छ्रुत्वेति विस्तरेण । एवं गन्धादिष्वपि योज्यम् ।

तथा यत्किञ्चिद् रूपमतीतानागतप्रत्युत्पन्नमिति विस्तर-
। एवं वेदनादिष्वपि योज्यम् ।

पारसान्तानिकानां त्वरूपिणां
वेदनादीनामस्तित्वानुमानमात्मीयवच्छरीरविकारं
दृष्ट्वा तत्सम्प्रति-

पत्ते- । आगमोऽपि-चक्षु- प्रतीत्य रूपाणि चोत्पद्यन्ते
चक्षुर्विज्ञानं सहजाता वेदना सञ्ज्ञा

चेतनेति विस्तर- । जात्यादयस्तु न
चक्षुरिन्द्रियादिप्रत्यक्षा भवन्ति । न चैषामस्तित्वे

समर्थमनुमानमस्ति, न चाप्यागमो द्रव्यतोऽस्तित्वे ।

यत्तर्हि सूत्र उक्तमिति विस्तर- । ननु
चायमागमोऽस्ति-संस्कृतस्योत्पादोऽपि प्रज्ञायत

इति विस्तर- । अर्थश्च प्रतिसरणमुक्तं भगवतेति ।
"चत्वारीमानि भिक्षव- प्रतिसरणानि ।

@२०४

ग्रन्थज्ञो देवानाम्प्रियो न त्वर्थज्ञ- । अर्थश्च
प्रतिसरणमुक्तं भगवता ।

क- पुनरस्यार्थ- ? अविद्यान्धा हि बाला-
संस्कारप्रबन्धमात्मत आत्मीयतश्चाधि-

मुक्ता- कृतरुचयोऽभिष्वजन्ते । तस्य मिथ्याधिमोक्षस्य
व्यावर्त्तनार्थं भगवांस्तस्य

संस्कारप्रवाहस्य संस्कृतत्वं प्रतीत्यसमुत्पन्नत्वं
द्योतयितुकाम इदमाह-"त्रीणीमानि

संस्कृतस्य संस्कृतलक्षणानि" । न तु क्षणस्य । न हि
क्षणस्योत्पादादय- प्रज्ञायन्ते । न

चाप्रज्ञायमाना एते लक्षणं भवितुमर्हन्ति । अत
एवात्र सूत्रे-"संस्कृतस्योत्पादोऽपि

प्रज्ञायते" इत्युक्तम् ।

पुन- संस्कृतग्रहणं संस्कृतत्वे लक्षणानीति यथा
विज्ञायेत ? मैवं विज्ञायि;

संस्कृतस्य वस्तुनोऽस्तित्वे लक्षणानि जलबलाकावत्,
साध्वसाधुत्वे वा कन्या-

लक्षणवदिति ।

-------------------

कतमानि चत्वारि ? धर्मं प्रतिसरणं न पुद्गल-, अर्थ-
प्रतिसरणं न व्यञ्जनम्, नीतार्थसूत्रं

प्रतिसरणं न नेयार्थम्, ज्ञानं प्रतिसरणं न
विज्ञानम्" ( ) इति । तथार्थप्रतिसरणो भवति

न व्यञ्जनप्रतिसरण इति ।

क- पुरस्यार्थ इति । अन्योपन्यस्तस्य
संस्कृतलक्षणसूत्रस्य । तमर्थमाह-अविद्यान्धा

हि बाला इति । विस्तर--संस्कारप्रबन्धमात्मत
आत्मीयतश्चाधिमुक्ता- कृतरुचयोऽभिष्वजन्त

इत्यर्थ- । संस्कृतत्वं प्रतीत्यसमुत्पन्नत्वमिति
पर्यायावेतौ । समेत्य सम्भूय प्रत्ययै- कृतम्

संस्कृतम्, तं तं प्रत्ययं प्रतीत्य समुत्पन्नं
प्रतीत्यसमुत्पन्नमिति । न तु क्षणस्येति । प्रवाहस्यैव

संस्कृतत्वं द्योतयितुकाम इदमाह-न तु क्षणस्य
संस्कृतत्वम् । न हि क्षणस्योत्पादादय

उत्पादव्यवस्थित्यन्यथात्वलक्षणा धर्मा- प्रज्ञायन्ते;
क्षणस्य दुरवधारत्वात् । ब्रूयास्त्वम्-

अप्रज्ञायमाना अप्येते लक्षणं भवितुमर्हन्तीति ? अत
आह-न चाप्रज्ञायमाना एते लक्षणं

भवितुमर्हन्तीति । प्रज्ञायमानमेव हि लक्षणं भवति,
तद्यथा-जलस्य बलाकेति । अत एवात्रेति ।

अत एवात्र सूत्रे `प्रज्ञायतेऽ इति पदग्रहणम्; अन्यथा हि
`संस्कृतस्योत्पादोऽपि व्ययोऽपि

स्थित्यन्यथात्वमपिऽ इत्येवावक्ष्यत् ।

संस्कृतत्वे लक्षणानीति । संस्कृतमिति
लक्षणानीत्यर्थप्रतिग्रहार्थं पुन- संस्कृतग्रहणम्
।

जलबलाकावदिति । वैधर्म्यदृष्टान्तोऽयम् । यथा
बलाका जलास्तित्वे लक्षणम्, न पुनर्जलस्य

जलत्वे लक्षणम् । मैवं विज्ञायि । किम् ? संस्कृतस्य
वस्तुनोऽस्तित्वेऽमूनि लक्षणानि । साध्व-

साधुत्वे वा कन्यालक्षणवदिति । यथा कन्याया-
शुभाशुभानि लक्षणानि यथाक्रमं साध्वसाधुत्वे

लक्षणानीति । यदि ह्यमूनि तथा संस्कृतस्य
वस्तुनोऽस्तित्वे साध्वसाधुत्वे लक्षणानीष्येरन्,

`त्रीणीमानि संस्कृतलक्षणानिऽ इत्युच्येत, संस्कृतस्य
संस्कृतलक्षणानीति न क्रियेत, कृतं च,

तेन ज्ञायते-संस्कृतत्वे लक्षणानीति । कथं
पुनरविद्यमाना जात्यादय- प्रवाहे व्यवस्थाप्यन्ते,

प्रज्ञायन्ते वा ? न ब्रूम--जात्यादयो न संविद्यन्त इति,
यथा तु द्रव्यरूपेण विभज्यन्ते तथा न

संविद्यन्त इति ब्रूम- ।

@२०५

तत्र प्रवाहस्यादिरुत्पाद-, निवृत्तिर्व्यय-, स एव
प्रवाहोऽनुवर्त्तमान- स्थिति-,

तस्या- पूर्वापरविशेष- स्थित्यन्यथात्वम् । एवं च
कृत्वोक्तम्-"विदिता एव नन्दस्य

कुलपुत्रस्य वेदना उत्पद्यन्ते, विदिता इव तिष्ठन्ति,
विदिता इव अस्तं परिक्षयं पर्यादानं

गच्छन्ति" इति । आह चात्र-

"जातिरादि- प्रवाहस्य व्ययश्छेद- स्थितिस्तु स- ।

स्थित्यन्यथात्वं तस्यैव पूर्वापरविशिष्टता ॥

"जातिरपूर्वो भाव- स्थिति- प्रबन्धो व्ययस्तदुच्छेद- ।

स्थित्यन्यथात्वमिष्टं प्रबन्धपूर्वापरविशेष ॥ इति
॥

"क्षणिकस्य हि धर्मस्य विना स्थित्या व्ययो भवेत् ।

न च व्येत्येव तेनास्य वृथा तत्परिकल्पना ॥"

तस्मात् प्रवाह एव स्थिति- । एवं च
कृत्वायमप्यभिधर्मनिर्देश उपपन्नो भवति-

"स्थिति- कतमा ? उत्पन्नानां संस्काराणामविनाश-" इति
। न हि क्षणस्योत्पन्नस्या-

विनाशोऽस्तीति ।

-------------------

यथा तर्हि भवतां संविद्यन्ते तथा कथ्यताम् ? अत
आह-प्रवाहस्यादिरुत्पाद इति

विस्तर- । निवृत्तिर्व्यय इति । प्रवाहस्योपरति- = व्यय- । स
एव प्रवाहोऽनुवर्त्तमान इति ।

सदृशक्षणानुवृत्तेरनुवर्त्तमान- प्रवाह-
स्थितिरित्युच्यते । तस्या- पूर्वापरविशेष इति ।

पूर्वस्मादपरस्य क्षणस्य विशेष-, पूर्वापरयो-
क्षणयोर्वा विशेष- पूर्वापरविशेष- । एवञ्च

कृत्वोक्तमिति । प्रवाहरूपानेवोत्पादादीन्
कृत्वानित्योपस्थितस्मृतितामायुष्मत- सुन्दरनन्दस्या-

रभ्योक्तम् । प्रवाहगता हि वेदनास्तस्य विदिता इवोत्पद्यन्ते
विदिता इव तिष्ठन्ते । विदिता

इवास्तं परिक्षयं पर्यादानं गच्छन्ति, न
क्षणगता-; क्षणस्य दुरवधारत्वादिति । विदितस्य च

क्षणस्यावस्थानासम्भवात् ।

एतमेवार्थश्लोकद्वयेन सङ्गृह्णन्नाह-जातिरादि-
प्रवाहस्येति सर्वम् । स्थितिस्तु स

इति । स एव प्रवाह- स्थिति- । तस्यैवेति प्रवाहस्य ।

तदुच्छेद इति । प्रबन्धोच्छेद- ।

क्षणिकस्य हि धर्मस्येतिश्लोक- । क्षणिको हि धर्म-,
स्थितिमन्तरेण विनश्येदित्यर्थ- ।

स्थितिरस्तीति मन्यसे चेत् ? स च धर्मो व्येत्येव सत्यामपि
स्थितौ, विनश्यत्येव क्षणिकत्वात् ।

विनाशहेत्वभावात् । तस्माद् वृथा तत्परिकल्पना ।
निष्प्रयोजना स्थितिपरिकल्पनेत्यर्थ- ।

द्वितीयादिक्षणावस्थानेन हि स्थितिपरिकल्पना न वृथा
भवेत् । तस्मात् प्रवाह एव स्थिति-;

यस्मात् क्षणिकस्य हि धर्मस्य स्थितिपरिकल्पना व्यर्थेति ।

एवं च कृत्वायमपी ति । प्रवाह एव स्थितिरिति
कृत्वेत्यर्थ- । न हि क्षणस्योत्पन्नस्या-

विनाशोऽस्तीति । अत्र कस्यचिदेवमभिप्रायो
भवेत्-स्थितिसद्भावादेकं क्षणमविनाशो

धर्मस्योत्पन्नस्य । यदि हि स्थितिर्न स्यात्, सोऽप्येक- क्षणो
न स्यादिति ? न; हेतुप्रत्यय-

@२०६

यदपि च ज्ञानप्रस्थान उक्तम्-"एकस्मिंश्चित्ते क उत्पाद- ?
आह-जाति- ।

को व्यय- ? मरणम् । किं स्थित्यन्यथात्वम् ? जरा" ( ) इति
। तत्रापि निकायसभाग-

चित्तं युज्यते ।

प्रतिक्षणं चापि संस्कृतस्यैतानि लक्षणानि युज्यन्ते,
विनापि द्रव्यान्तरकल्पनया ।

कथमिति ? प्रतिक्षणमभूत्वाभाव उत्पाद-,
भूत्वाऽभावो व्यय-, पूर्वस्य पूर्वस्योत्तरोत्तर-

क्षणानुबन्ध स्थिति-, तस्याविसदृशत्वं
स्थित्यन्यथात्वमिति ।

यदा तर्हि सदृशा उत्पद्यन्ते, न ते निर्विशेषा भवन्ति ।
कथमिदं ज्ञायते ? क्षिप्ता-

क्षिप्तबलिदुर्बलक्षिप्तस्य
वज्रादेश्चिराशुतरपातकालभेदात् तन्महाभूतानां
परिणाम-

विशेषसिद्धे- । नातिबहुविशेषभिन्नास्तु संस्कारा-
सत्यप्यन्यथात्वे सदृशा एव दृश्यन्ते ।

-------------------

पूर्वकत्वात् तदस्तित्वस्य; "अस्मिन् सतीदं भवति" इति
वचनात् । स्थितिरुपगृह्णातीति

चेत् ? स्यान्मतं हेतुप्रत्ययेभ्य उत्पद्यमानं धर्मं
स्थितिरुपगृह्णातीति । यदि स्थितिर्नोपगृह्णीयात्

किं स्यात् ? आत्मसत्ता धर्मस्य न भवेत् । जनिका तर्हि
स्थिति- प्राप्नोति, न स्थापिका ।

सन्तानमवस्थापयतीति चेत् ? हेतुप्रत्ययेषु स्थित्याख्या
प्रसज्यते; हेतुप्रत्ययानां सन्तानहेतुत्वात् ।

निकायसभागचित्तं युज्यत इति । एकस्मिन्
निकायसभागेऽनेकमपि चित्तमेक-

मित्युच्यते, एकनिकायसभागसम्भूतत्वादित्यभिप्राय- ।
तच्चित्तं युज्यत एकस्मिंश्चित्त इति

वक्तुम्, अन्यथा हि कथमेकस्यैव चित्तक्षणस्य जातिश्च
मरणं चान्यथात्वं च स्यात् ।

उत्तरोत्तरक्षणानुबन्ध- स्थितिरिति । पूर्वस्य
क्षणस्योत्तर- क्षण- प्रतिनिधिभूत-;

सादृश्यात् । अत- स पूर्व- क्षणोऽद्याप्यवतिष्ठत इवेति
कृत्वोत्तर- क्षण- स्थितिरुच्यते ।

यदा तर्हि सदृशा उत्पद्यन्त इति । यदा सदृशा
उत्पद्यन्ते, तदा विसदृशत्वं नास्ति ।

विसदृशत्वं च स्थित्यन्यथात्वमुक्तम् । अत-
सदृशोत्पत्तौ स्थित्यन्यथात्वं नास्तीत्यव्यापिलक्षणं

स्यादित्यभिप्राय- । क्षिप्ताक्षिप्तबलिदुर्बलक्षिप्तस्येति ।
विस्तर--क्षिप्तं च तदक्षिप्तं च क्षिप्ताक्षिप्तम्,

बलिर्दुर्बलाभ्यां क्षिप्तं बलिदुर्बलक्षिप्तम् ।
क्षिप्ताक्षिप्तं च तद् बलिदुर्बलक्षिप्तं च
क्षिप्ताक्षिप्तबलि-

दुर्बलक्षिप्तम् । किं तत् ? वज्रादि । आदिग्रहणेन
लोहपाषाणादेर्ग्रहणम् ।

अपरे पुनरेवं विग्रहं कुर्वन्ति-क्षिप्तश्चाक्षिप्तश्च
क्षिप्ताक्षिप्तौ, बलिदुर्बलाभ्यां क्षिप्तौ

बलिदुर्बलक्षिप्तौ । क्षिप्तस्यैवायं द्विधाभेद- ।
क्षिप्ताक्षिप्तौ च बलिदुर्बलक्षिप्तौ च क्षिप्ताक्षिप्त-

बलिदुर्बलक्षिप्तम् । वज्रमादिरस्य वज्रादि- । अस्मिन् विग्रहे
वज्रादि विशेषणम्, क्षिप्ताक्षिप्त-

बलिदुर्बलक्षिप्तं विशेष्यम् ।

तस्य वज्रादेरेवंविधस्य यथासम्भवं
चिराशुतरपात-; क्षिप्तस्य चिरं पात-, अक्षिप्तस्य

चिरतर- पात-; दुर्बलक्षिप्तस्याशुपात-,
बलिक्षिप्तस्याशुतर- पात-, तस्य काल-, कालस्य

भेद-, चिराशुतरपातकालभेदात् । तद्भूतानां
वज्रादिमहाभूतानाम् । परिणामविशेष- क्षिप्त-

स्यान्यथापरिणामो येन चिरं पात- । एवं यावद्
बलिक्षिप्तस्यान्यथापरिणामो येनाशुतर- पात-,

तस्य परिणामविशेषस्य सिद्धि-, तस्या-
परिणामविशेषसिद्धे- । न ते निर्विशेषा भवन्तीत्यधि-

कृतम् ।

@२०७

अन्तिमस्य तर्हि शब्दार्चि- क्षणस्य परिनिर्वाणकाले च
षडायतनस्योत्तर-

क्षणाभावात् स्थित्यन्यथात्वं नास्तीत्यव्यापिनी
लक्षणव्यवस्था प्राप्नोति ? न वै संस्कृतस्य

स्थितिरेवोच्यते लक्षणम्, अपि तु स्थित्यन्यथात्वम् । अतो
यस्यास्ति स्थितिस्तस्या-

वश्यमन्यथात्वं भवतीति नास्ति लक्षणव्यवस्थाभेद-
।

समासतस्त्वत्र सूत्रे संस्कृतस्येदं लक्षणमिति
द्योतितं भगवता-"संस्कृतं

नाम यदभूत्वा भवति, भूत्वा च पुनर्न भवति,
यश्चास्य स्थितिसञ्ज्ञक- प्रबन्ध- सोऽन्यथा

चान्यथा च भवति" ( ) इति । किमत्र
द्रव्यान्तरैर्जात्यादिभि- !

कथमिदानीं स एव धर्मो लक्ष्यस्तस्यैव च लक्षणं
योक्ष्यते ? कथं तावन्महा-

पुरुषलक्षणानि महापुरुषान्नान्यानि,
सास्नालाङ्गूलककुदशफविषाणादीनि च गोत्व-

लक्षणानि गोर्नान्यानि ? काठिन्यादीनि च
पृथिवीधात्वादीनां लक्षणानि तेभ्यो नान्यानि,

यथा चोर्ध्वगमनेन दूराद् धूमस्य धूमत्वं लक्ष्यते,
न च तत् तस्मादन्यत्, स एवात्र

न्याय- स्यात् !

---------------------

अन्तिमस्य तर्हीति । शब्दस्यार्चिषश्च, दीपादेर्योऽन्य-
क्षण- सन्तानोपरतिकाले,

निरुपधिशेषनिर्वाणकाले वा अर्हत- । तस्य
षडायतनस्योत्तरक्षणाभावात् स्थितिर्नास्ति ।

स्थितेरभावात् स्थित्यन्यथात्वं नास्तीत्यव्यापिनी
लक्षणव्यवस्था प्राप्नोति, येयमुक्ता

तस्याविसदृशत्वं स्थित्यन्यथात्वमिति । यस्यास्ति
स्थितिस्तस्यावश्यमन्यथात्वं भवति । यस्य

नास्ति स्थितिस्तस्य नास्ति स्थित्यन्यथात्वमित्युक्तं भवति ।
सम्भवं हि प्रत्येवमुक्तं सूत्रे-

`त्रीणीमानि संस्कृतलक्षणानिऽ इति ।
तस्मादन्त्यशब्दार्चि- क्षणप्रभृतीनामुत्पादव्ययावेव
द्वे

लक्षणे-इत्यभिप्रेयेते, तदन्येषां तु
स्थित्यन्यथात्वमपीति । अपर आह-अन्त्यानामपि

शब्दार्चि-क्षणप्रभृतीनां स्थितिरस्ति यत्
स्वावस्थानम्, तस्याश्चान्यथात्वं
पूर्वक्षणापेक्षमिति,

तेषामपि त्रीणि संस्कृतलक्षणानि व्यवस्थाप्यन्त इति ।

कथमिदानीं स एव धर्मो लक्ष्य- तस्यैव च लक्षणमिति
। लक्ष्यलक्षणयोर्जल-

बलाकावदन्यत्वं पश्यन्तश्चोदयन्ति । तद्व्यभिचारयन्त-
सौत्रान्तिका आहु--कथं तावन्महा-

पुरुषलक्षणानीत्यादि । महापुरुषलक्षणानि
महापुरुषसङ्गृहीतत्वान्नातोऽन्यानि । ब्रूयात्-न

महापुरुषलक्षणमात्रं महापुरुष-, धर्ममात्रं
त्वभूत्वा भवति भूत्वा च न भवतीत्यदृष्टान्त एष-
?

अत्र ब्रूम--सममेवैतत् । यथा हि महापुरुषलक्षणानि
महापुरुषाख्यानि महापुरुष-

लक्षणाख्यानि च भवन्ति, एवं संस्कृतो धर्म-
संस्कृतश्चोच्यते संस्कृतलक्षणं च । उत्पादादि-

लक्षणेन ह्यवस्थाविशेषेण स धर्मो लक्ष्यते । यदा च
प्रवाहलक्षणव्यवस्था क्रियते, तदा

समुदायिभि- समुदायो लक्ष्यते, यथा-महापुरुषसञ्ज्ञ-
समुदायो महापुरुषलक्षणै- समुदायि-

भिरिति । एतेन सास्नादीनि लक्षणानि व्याख्यातानि ।
काठिन्यादीनि चेति विस्तर- ।

उभयसिद्धोऽयं दृष्टान्त-; प्रवचनसिद्धत्वात् ।
कठिनलक्षणो हि पृथिवीधातुरुच्यते, न च

पृथिवीधातोरन्यत् काठिन्यम् । एवं सर्वत्र योज्यम् । स
एव हि पृथिवीधातु- कठिनो लक्ष्यमाण-

@२०८

न च संस्कृतानां रूपादीनां तावत् संस्कृतत्वं
लक्ष्यते, गृह्णतापि स्वभावम्,

यावत् प्रागभावो न ज्ञायते पश्चाच्च सन्ततेश्च
विशेष- । तस्मान्न तेनैव तल्लक्षितं भवति ।

न च तेभ्यो द्रव्यान्तराण्येव जात्यादीनि विद्यन्ते ।

अथापि नाम द्रव्यान्तराण्येव जात्यादीनि भवेयु- ?
किमयुक्तं स्यात् ? एको

धर्म- एकस्मिन्नेव काले जात- स्थितो जीर्णो नष्ट-
स्यादेषां सहभूतत्वात् ? न;

कारित्रकालभेदात् । अनागता हि जाति- कारित्रं करोति ।
यस्मान्न जातं जन्यते । जनिते

तु धर्मे वर्त्तमाना- क्षित्यादय- कारित्रं कुर्वन्तीति न
यदा जायते तदा तिष्ठति, विनश्यति

वा ।

इदं तावदिह सम्प्रधार्यं भवेत्-किमनागतं
द्रव्यतोऽस्ति नास्तीति पश्चाज्जनयति

वा न वेति सिध्येत् । सत्यपि तु तस्मिन् जाति- कारित्रं
कुर्वती कथमनागता

सिध्यतीत्यनागतलक्षणं वक्तव्यम् । उपरतकारित्रा
चोत्पन्ना कथं वर्त्तमाना सिध्यतीति

वर्तमानलक्षणं वक्तव्यम् ।

-------------------

कठिनलक्षण उच्यते । एतदेव
संस्कृतमभूत्वाभवद्भूत्वाचाभवल्लक्ष्यमाणं
संस्कृतलक्षणमुच्यते,

लक्ष्यत इति लक्षणमिति कृत्वा । न च तत् तस्मादन्यत् ।
यथा चोर्ध्वगमनेनेति । विस्तर--

क्षणिकवादिनो वैभाषिकस्य धूमस्योर्ध्वगमनं
नान्यदस्ति । स एवोर्ध्वदेशान्तरेषु निरन्तर-

मुत्पद्यमानं ऊर्ध्वगमनावस्थां लभते ।
तदूर्ध्वगमनं ततो भिन्नमिव लक्ष्यते, न च
धूमस्योर्ध्व-

गमनत्वमन्यदिष्यते । न च तत् तस्मादन्यत् । न च
तदूर्ध्वगमनं तस्माद् धूमादन्यत् । स

एवात्र न्याय इति । एवमुत्पादो विनाशोऽन्यथात्वं च ततो
भिन्नमिव लक्ष्यते, न च संस्कृतस्य

संस्कृतमन्यद् भवतीति ।

न च संस्कृतानां रूपादीनां तावत् संस्कृतत्वं
लक्ष्यते गृह्णतापि स्वभावम् । गृह्णतापि

रूपादीनां स्वभावम् । यावत् प्रागभावो न ज्ञायते ।
यावत् तेषां रूपादीनां प्रागुत्पत्त्यभावो न

ज्ञायते । पश्चाच्च । किम् ? अभाव-, प्रागभावश्च
प्रध्वंसाभावश्च यावन्न ज्ञायते । सन्ततेश्च

विशेष- । यावन्न ज्ञायत इति वर्त्तते । तस्मान्न तेनैव
तल्लक्षितं भवति । न तेनैव संस्कृतत्वेन

संस्कृतत्वं लक्ष्यते । किं तर्हि ? प्रागभावादिभिस्तत्
संस्कृतत्वं लक्ष्यते । यदि हि रूपादीनां

स्वभावम् गृह्णन् संस्कृतमिति गृह्णीयात्, प्रागभावं
न सन्ततेश्च विशेषमज्ञात्वा तेनैव तल्लक्षितं

स्यात् । न त्वेवं जानीत इति । न तेनैव तल्लक्षितं
भवति । न च तेभ्योऽपि रूपादिभ्यो

द्रव्यान्तराण्येव जात्यादीनि विद्यन्ते । `जातिरादि-
प्रवाहस्यऽ इति विस्तरेण वचनात् ।

एषां सहभूतत्वात् । जात्यादीनां
समानकालोत्पादत्वात् । न; कारित्रकालभेदादिति ।

नैतदेवम्; कस्मात् ? कारित्रकालभेदात्,
पुरुषकारकालभेदादित्यर्थ- । तत् प्रतिपादयन्नाह-

अनागता हि जाति- कारित्रं करोतीति विस्तर- ।

किमनागतं द्रव्यतोऽस्ति नास्तीति । अनागतमेव तावद्
द्रव्यतो नास्तीति प्रतिपाद-

यिष्यते । कुतोऽनागता जाति- कारित्रं करोतीत्यभिप्राय-
। सत्यपि तु तस्मिन्निति । सत्यपि तु

द्रव्यतोऽनागते जातिरनागतावस्थायां कारित्रं कुर्वती
कथमनागता सिध्यति । अप्राप्तकारित्रं

@२०९

स्थित्यादयोऽपि च युगपत् कारित्रे वर्त्तमाना एकक्षण एव
धर्मस्य

स्थितजीर्णविनष्टतां प्रसञ्जेयु- । यदैव ह्येनं
स्थिति- स्थापयति तदैव जरा जरयति

अनित्यता विनाशयतीति । किमयं तत्र काले तिष्ठतु,
आहोस्विज्जीर्यतु विनश्यतु वा !

योऽपि हि ब्रूयात्-स्थित्यादीनामपि कारित्रं क्रमेणेति ?
तस्य क्षणिकत्वं

बाध्यते ।

अथाप्येवं ब्रूयात्-एष एव हि न- क्षणो यावतैतत्
सर्वं समाप्यत इति ?

एवमपि ताभ्यां सहोत्पन्ना स्थितिस्तावत् स्थापयति, न तु
जरा जरयति, अनित्यता वा

विनाशयतीति । कुत एतत् ? स्थितेर्बलीयस्त्वात् । पुन-
केनाबलीयस्त्वम् ? यदेनां सह

धर्मेणानित्यता निहन्ति । कृतकृत्या पुन- कर्तुं
नोत्सहते जातिवत् । स्थातुर्युक्तमनुत्सोढुम् । न हि शक्यं

जात्यादिजन्यं वर्त्तमानतामानीतं पुनरानेतुम् ।
शक्यं तु खलु स्थित्या स्थाप्यमत्यन्तं

स्थापयितुम् । अतो न युक्तं यन्नोत्सहते ।

को वाऽत्र प्रतिबन्ध- ? ते एव जराऽनित्यते । यदि हि ते
बलीयस्यौ स्याताम्,

-------------------

ह्यनागतमिति सिद्धान्त-, स विरुध्येत, तस्माद् तद् वक्तव्यम्
। कथं वर्त्तमाना सिध्यतीति ।

उपरतकारित्रोऽतीत इष्यते, जातिश्चानागतैव ।
उपरतकारित्रे हि वर्तमानावस्थायामेवातीता

प्राप्नोतीति न वर्त्तमाना भवेदिति वर्त्तमानलक्षणं
वक्तव्यमिति । अपरिसमाप्तकारित्रो वर्त्तमान

इति चेत् ? अतीतो वर्त्तमान- स्यात्, अतीतस्यापि हि
फलदानकारित्रमिष्यते ।

यदैव ह्येनं स्थितिरिति ।
विस्तर--स्थितिजराविनाशवृत्तयो ह्यन्योन्यविप्रतिषिद्धा- ।

न हि स एव धर्मस्तिष्ठति च जीर्यति च विनश्यति चेति
युक्तो व्यवस्थापयितुम् ।

तस्य क्षणिकत्वं बाध्यत इति । प्रथमं स्थिति-
स्थापयति, ततो जरा जरयति,

ततोऽनित्यता विनाशयति । क्षणत्रया-वस्थानात्
क्षणिकत्वं बाध्यत इति ।

एष एव हि न- क्षण इति । कार्यपरिसमाप्तिलक्षण-, न
तूत्पत्त्यनन्तरविनाशलक्षण

इथ्यर्थ- । एवमपीति विस्तर- । सहोत्पन्नानां क्रमेण
कारित्रं न युज्यते । कुत एतत् ? स्थितिस्तावत्

स्थापयति, न तु तस्मिन् काले जरा जरयति, नाप्यनित्यता
विनाशयतीति । पुन-

केनाबलीयस्त्वम् । पश्चात् केनाबलीयस्त्वम् । यदेनां
यस्मादेनां स्थितिं सह धर्मेण यस्यासौ

स्थिति- । तेन धर्मेण सहानित्यता निहन्ति ।

कृतकृत्या पुन- कर्तुं नोत्सहते जातिवदिति । यथा जाति-
कृतकृत्या जन्यं जनयित्वा

परिक्षीणशक्तिर्न पुनर्जनयति, तथा स्थितिरपि तद्वदेव
न पुन- स्थापयतीति । न शक्यमिति

विस्तर- । न वर्त्तमानतामानीतं जन्यं पुनरानेतुं
शक्यते; अनवस्थाप्रसङ्गात् । शक्यं तु खलु

स्थित्या स्थाप्यमत्यन्तं स्थापयितुम्;
स्थितेर्विनाशप्रतिबन्धलक्षणत्वात् ।

ते एव जरानित्यते इति । ते एव जरानित्यते प्रतिबन्ध-, येन
स्थिति- स्थाप्यमत्यन्तं

स्थापयितुं न शक्नोति । जरा हि स्थितिं दुर्बलीकरोति,
दुर्बलामनित्यता निहन्तीति ।

@२१०

पूर्वमेव स्याताम् । निवृत्तकारित्रायां खल्वपि स्थितौ ते
अपि न तिष्ठत-, स चापि धर्म

इति, कथं कुत्र वा कारित्रं कर्त्तुमुत्सहिष्येते, किं वा
पुनस्ताभ्यां कर्त्तव्यम् ।

स्थितिपरिग्रहाद्धि स धर्म उत्पन्नमात्रो न व्यनश्यत् । स
तु तयाऽप्युपेक्ष्यमाणो

नियतं न स्थास्यति-अयमेवास्य विनाश- ।

स्याच्च तावदेकस्य धर्मस्योत्पन्नस्याविनाश- स्थिति-,
विनाशोऽनित्यता । जरा

तु खलु सर्वथात्वेन तथा; पूर्वापरविशेषात्,
विपरिणामाच्च । अतस्तदन्यथात्वेऽन्य

एव । उक्तं हि-

"तथात्वेन जराऽसिद्धिरन्यथात्वेऽन्य एव स- ।

तस्मान्नैकस्य भावस्य जरा नामोपपद्यते" ॥ ( )

योऽप्याह निकायान्तरीय--"विनाशकारणं प्राप्यानित्यता
विनाशयति"

इति ? तस्य `हरीतकीं प्राप्य देवता विरेचयतिऽ
इत्यापन्नं भवति, किं पुनस्तां कल्पयित्वा !

तत एवास्तु विनाशकारणाद् विनाश-, चित्तचैत्तानां च
क्षणिकत्वाभ्युपगमात् तदनित्यताया

विनाशकारणापेक्षत्वात् स्थित्यनित्यते
कारित्रमभिन्नकालं कुर्यातामित्येकस्यैकत्र काले

स्थितिविनष्टता सम्प्रसज्यते । तस्मात् प्रवाहं
प्रत्येतानि संस्कृतलक्षणान्युक्तानीति, एवमेतत्

सूत्रं सुनीतं भवति ।

---------------------

आचार्य आह-यदीति सर्वम् । यदि हि ते जरानित्यते
बलीयस्यौ स्यातां पूर्वमेव

स्यातां स्थितिकारित्रकाले । यत- सा स्थितिर्न लभते
कारित्रं कर्त्तुम् । निवृत्तकारित्रायामिति ।

विस्तर--यदा निवृत्तिकारित्रा स्थिति-, तदा ते अपि
जरानित्यते न तिष्ठत-, स चापि धर्म- ।

स्थितिकारित्राद्धि तेषां स्थिति- कल्प्यते । तस्मात्ते अपि न
तिष्ठत- । कथमतिष्ठन्त्यौ जरानित्यते

कुत्र वा धर्मिण्यतिष्ठति कारित्रं कर्तुम् उत्सहिष्येते ।
किं वा पुनस्ताभ्यां जरानित्यताभ्यां कर्त्तव्यम् ।

स्थितिसामर्थ्याद्धि स धर्म उत्पन्नमात्रो न विनष्टोऽभूत्
। स तया उपरतकारित्रया

स्थित्या प्युपेक्ष्यमाणोऽस्थाप्यमानो ध्रुवं न
स्थास्यतीति अयमेवास्य विनाशोयदिदमनवस्थानम् ।

किं पुनर्जरानित्यताभ्यां कार्यमित्यभिप्राय- । न च
तस्मादेव तस्यान्यप्रकारता युज्यत इति ?

यदि स एव नासावन्यथा, अथान्यथा न स एव ।
ययोर्ह्यन्यथात्वं तयोरन्यत्वं दृष्टम्, तद्यथा-

देवदत्तयज्ञदत्तयो- ।

योऽप्याह निकायान्तरीय इति । आर्यसम्मतीय- । स
घटादेर्मुद्गरादिकृतो विनाश इति

मन्यते । कालान्तरावस्थायि हि तस्य रूपम् ।
चित्तचैत्तानां च क्षणिकत्वम् । अत उच्यते

चित्तचैत्तानां च क्षणिकत्वाभ्युपगमात्
तदनित्यतायाश्चित्तचैत्तानित्यताया
विनाशकारणानपेक्षत्वात्

स्वयं विनश्वरत्वात् स्थित्यनित्यते कारित्रं युगपत्
कुर्याताम् । अथ एकस्य चित्तस्य चैत्तस्य

वा युगपत् स्थितिविनष्टता अन्योन्यविरुद्धापि सम्प्रसज्यते
। एवमेतत् सूत्रं सुनीतमिति ।

यदेतत्-"त्रीणीमानि, भिक्षव-, संस्कृतलक्षणानि" इति
।

@२११

अपि च-यद्यनागता जातिर्जन्यस्य जनिका, किमर्थं
सर्वमनागतं युग-

पन्नोत्पद्यते ? यस्मात्

जन्यस्य जनिका जातिर्न हेतुप्रत्ययैर्विना ॥४६॥

न हि विना हेतुप्रत्ययसामग्र्या जातिर्जनिका भवति ।

हेतुप्रत्ययानामेव तर्हि सामर्थ्यं पश्याम-; सति
सामग्र्ये भावाद्, असति

चाभावात् । न जातेरिति हेतुप्रत्यया एव जनका- सन्त- ।

किं च भो- सर्वं विद्यमानमुपलभ्यते, सूक्ष्मा अपि हि
धर्मप्रकृतय- संविद्यन्ते ।

जातमित्येव तु न स्याद्, असत्यां जातौ षष्ठीवचनं
च-रूपस्योत्पाद- इति, यथा-

रूपस्य रूपमिति । एवं यावदनित्यता यथायोगं
वक्तव्या ।

तेन तर्ह्यनात्मत्वमप्येष्टव्यमनात्मबुद्धिसिद्ध्यर्थम् ।
सङ्ख्यापरिमाणपृथक्त्वसंयोग-

-------------------

सति सामग्र्ये भावात्, असति चाभावात् इति । सति
हेतुप्रत्ययानां सामग्र्ये भावात्

जन्यस्य, असति चाभावात् । न जाते- । किम् ? `सामर्थ्यम्
पश्याम-ऽ इत्यधिकृतम् । न हि

हेतुप्रत्ययसामग्र्येऽपि तज्जन्यं कदाचिद् भवति, कदाचिन्न
भवति ।

अत्र भदन्तानन्तवर्माऽऽह-यथा चक्षुर्न
विनालोकादिभिश्चक्षुर्विज्ञानं जनयति, न

चातस्तदुत्पत्तौ न कारणम्, एवं जातिर्न विना
हेतुप्रत्ययैर्धर्म जनयति; न चातस्तदुत्पत्तौ न

कारणमिति ?

अत्रोच्यते-असमानमेतत् । चक्षुर्हि दृष्टसामर्थ्यं
सत्स्वालोकादिष्वन्धानन्धयोश्चक्षु-

र्विज्ञानस्यानुत्पत्त्युत्पत्तिदर्शनात्, न त्वेवं जातिरिति ।

सूक्ष्मा अपि हि धर्मप्रकृतय इति । तद्यथा
स्पर्शादीनां चैतसिकानां प्रकृतय- स्वभावा-

दु-परिछेद्यत्वात् सूक्ष्मा- । अस्त्येतदेवम्; अदृश्यमानोऽपि
कश्चिद्धर्म- कारित्रेण निर्धार्यते, न

त्वेवं जाति- निर्धार्यते । स्पर्शस्य हि कारित्रं
भगवतैव निर्धारितम्-`य- कश्चिद् वेदनास्कन्ध-

सञ्ज्ञास्कन्ध- संस्कारस्कन्ध- सर्व- स स्पर्शं
प्रतीत्यऽ इति विस्तर- ।

जातमित्येव तु न स्यादसत्यां जाताविति ।
स्वलक्षणापेक्षा रूपे रूपबुद्धि- । न तु

जातमिति स्वलक्षणापेक्षा जातबुद्धि-; वेदनादिस्वपि
भावात् । तस्मादर्थान्तरभूतजातिद्रव्यापेक्षेयं

जातबुद्धिरिति निर्धार्यते । षष्ठीवचनं च न
स्याद्रूपस्योत्पाद इति । वैयधिकरण्ये हि षष्ठी
निर्देश-

न समानाधिकरण्ये, तेनाह-यथा रूपस्य रूपमिति ।
वैधर्म्यदृष्टान्त एष- । यथा रूपं

रूपादन्यदिति कृत्वा षष्ठीनिर्देशो न भवति-रूपस्य
रूपमिति, तथा रूपस्योत्पाद इति न

स्यात् । तस्माज्जातिनिमित्तोऽयं षष्ठीनिर्देश इति गम्यते
। एवं यावदनित्यता यथायोगं वक्तव्येति ।

स्थितमेव तु न स्यादसत्यां स्थितौ । षष्ठीवचनं
च-रूपस्य स्थितिरिति, यथा-रूपस्य

रूपम् इति । जीर्णमित्येव तु न स्यात् रूपस्य जरायाम् ।
षष्ठीवचनं च-रूपस्य जरेति, यथा

रूपस्य रूपमिति । तथा विनष्टमित्येव तु न
स्यादसत्यामनित्यतायाम् । षष्ठीवचनं च-रूपस्य

विनाश इति, यथा रूपस्य रूपमिति ।

@२१२

विभागपरत्वापरत्वसत्तादयोऽपि तीर्थकरपरिकल्पिता
अभ्युपगन्तव्या एकद्विमहदणु-

पृथक्संयुक्तविभक्तपरापरसदादिबुद्धिसिद्ध्यर्थम् ।
षष्ठीविधानार्थं च-रूपस्य संयोग

इति । एषा च षष्ठी कथं कल्प्यते-रूपस्य स्वभाव
इति ! तस्मात् प्रज्ञप्तिमात्रमेवैतद-

भूत्वाभावज्ञापनार्थं क्रियते जातमिति ।

स चाभूत्वाभावलक्षण उत्पादो बहुविकल्प- । तस्य
विशेषणार्थं रूपस्योत्पाद

इति षष्ठीं कुर्वन्ति-यथा रूपसञ्ज्ञक एवोत्पाद-
प्रतीयेत, माऽन्य- प्रत्यायीति । तद्यथा-

चन्दनस्य गन्धादय-, शिलापुत्रकस्य शरीरमिति ।

एवं स्थित्यादयोऽपि यथायोगं वेदितव्या- ।

यदि जात्या विना जायते,
कस्मादसंस्कृतमप्याकाशादिकं न जायते ?

-------------------

तेन तर्हीति विस्तर- । यदि
जातमित्येवमादिबुद्धिसिद्ध्यर्थं षष्ठीविधानार्थं
च जात्यादय-

कल्प्यन्ते, अनात्मत्वमप्येष्टव्यम्, न हि
निर्निमित्तानात्मबुद्धिर्भवितुमर्हति । अथानात्मत्वं

प्रज्ञप्तिसदिष्यते, तन्निमित्ता नात्मबुद्धि- ? जात्याद्यपि
प्रज्ञप्तिसदेष्टव्यम्, तन्निमित्ता च जात्यादि-

बुद्धिरिति । साधनं चात्र "प्रज्ञप्तिसज्जात्यादि,
द्रव्यसदपेक्ष्य गृह्यमाणत्वादनात्मत्ववत्" इति ।

सत्तादयोऽपीति । आदिशब्देन द्रव्यत्वरूपघटत्वादि
गृह्यते । एकं रूपं द्वे रूपे महदणु पृथक्

संयुक्तं विभक्तं परमपरं सद् रूपमिति । तथा
द्रव्यमेतद्, रूपमिदम्, घटोऽयमित्येवमादि-

बुद्धिसिद्ध्यर्थं सङ्ख्यादयोऽपि वैशेषिकपरिकल्पिता
अभ्युपगन्तव्या- । षष्ठीविधानार्थं च रूपस्य

संयोग इति । संयोगग्रहणमुदाहरणमात्रम् । रूपस्य
विभाग-, परत्वापरत्वमित्येवमाद्यपि योज्यम् ।

एषा च षष्ठी कथं कल्प्यते-रूपस्य स्वभाव इति । न
हि वैभाषिकाणां रूपादन्यो रूपस्य

स्वभाव इष्ट- । जातमिति । जातमेव न
विनष्टमित्यभूत्वाभावज्ञापनार्थं क्रियते प्रज्ञप्ति-
।

बहुविकल्प इति । बहुभेदो रूपवेदनादिभेदात् । तस्य
विशेषणार्थं रूपस्योत्पाद इति ।

न वेदनादीनामुत्पाद इति विशेषणाथं षष्ठी
कुर्वन्ति । मा अन्य- प्रत्यायि रूपसञ्ज्ञक एवोत्पादो

न वेदनादिसञ्ज्ञक इति । दृष्टान्तं
कथयन्ति-चन्दनस्य गन्धादय-, शिलापुत्रकस्य
शरीरमिति ।

अनर्थान्तरभावेऽपि षष्ठीनिर्देश- क्रियते ।
गन्धादिसमूहमात्रं हि चन्दनमिति बौद्धसिद्धान्त- ।

वैशेषिकसिद्धान्तापेक्षया त्वसिद्धश्चन्दन इत्यपरो
दृष्टान्त- उपन्यस्यते-शिलापुत्रकस्य

शरीरमिति । शिलापुत्रकशरीरयोर्वैशेषिकाणामपि
सिद्धान्ते नार्थान्तरभाव- । भवति च

षष्ठीनिर्देश- । अर्थान्तरपरिकल्पकृतो हि तथा
निर्देश- ।

एवं स्थित्यादयोऽपि यथायोगं वेदितव्या इति । तस्मात्
प्रज्ञप्तिमात्रमेवेदं प्रवाहावस्थान-

ज्ञापनार्थं क्रियते-स्थितमिति । स च
प्रवाहावस्थानलक्षणा स्थितिर्बहुविकल्पा । तस्या

विशेषणार्थं रूपस्य स्थितिरिति षष्ठी कुर्वन्ति,
यथा रूपसञ्ज्ञकैव स्थिति- प्रतीयेत, मान्या

प्रत्यायीति । तथा प्रज्ञप्तिमात्रमेवैतत्
पूर्वापरविशेषज्ञापनार्थं क्रियते-जीर्णमिति । सा च

पूर्वापरविशेषलक्षणा जरा बहुविकल्पा । तस्या
विशेषणार्थं जरेति षष्ठी कुर्वन्ति, यथा

रूपसञ्ज्ञकैव जरा प्रतीयेत, मान्या प्रत्यायीति ।
तथा प्रज्ञप्तिमात्रमेवैतत् प्रवाहनिवृत्तिज्ञापनार्थं

क्रियते-विनष्टमिति । स च प्रवाहनिवृत्तिलक्षणो विनाशो
बहुविकल्प- । तस्य विशेषणार्थं

@२१३

जायत इत्यभूत्वा भवति । असंस्कृतं च नित्यमस्तीति न
जायते । यथा च

धर्मतया न सर्वं जातिमदिष्यते, तथा न सर्वं
जायत इत्येष्टव्यम् । यथा च तुल्ये

जातिमत्त्वे तदन्ये प्रत्ययास्तदन्यस्योत्पादने न समर्था
भवन्ति, एवमेवासंस्कृतस्योत्पादने

सर्वेऽप्यसमर्था- स्यु- ।

सिद्धा एव तु द्रव्यभावेन जात्यादय इति वैभाषिका- ।
न हि दूषका-

सन्तीत्यागमा अपास्यन्ते, न हि मृगा- सन्तीति यवा
नोप्यन्ते, न हि मक्षिका- पतन्तीति

मोदका न भक्ष्यन्ते ! तस्माद्दोषेषु प्रतिविधातव्यम्,
सिद्धान्तश्चानुसर्तव्य- ॥४६॥

उक्तानि लक्षणानि ॥

नामकायादय- कतमे ?

नामकायादय- सञ्ज्ञावाक्याक्षरसमुक्तय- ।

---------------------

रूपस्य विनाश इति षष्ठीं कुर्वन्ति, यथा
रूपसञ्ज्ञक एव विनाश- प्रतीयेत, मान्य- प्रत्यायीति ।

सर्वत्र च दृष्टान्तद्वयं वक्तव्यम् । तद्यथा चन्दनस्य
गन्धादय-, शिलापुत्रकस्य शरीरमिति ।

यथा च धर्मतयेति । धर्मता धर्मप्रकृति-,
धर्मस्वभाव-, धर्मशैलीत्यर्थ- । धर्मता

धर्मप्रकृतिरिति कुत एतत् ? चक्षु- समृद्धे शून्यं
नित्येन ध्रुवेण शाश्वतेनाविपरिणाम-

धर्मेणात्मनात्मीयेन च । तत् कस्य हेतो- ?
प्रकृतिरस्यैषेति । यथा च न सर्वं जातिमदिष्यते

आकाशादि, तथा धर्मतया न सर्वं जायत इत्येष्टव्यम्
। न ह्यत्र किञ्चित् कारणमस्ति यत्

संस्कृतमेव जातिमद् भवति, नासंस्कृतमित्यन्यत्र
धर्मताया- । एवमसत्यामपि जातौ संस्कृत-

मेवोत्पद्यते, नासंस्कृतमिति । यथा च तुल्यजातिमतां
केषाञ्चिद् रूपवेदनादीनाम् । तदन्ये

प्रत्यया-, तेभ्य- रूपोत्पत्तिप्रत्ययेभ्योऽन्ये
वेदनाद्युत्पत्तिप्रत्ययास्तदन्ये, ते तदन्ये प्रत्ययास्त-

दन्यस्योत्पादने न समर्था भवन्ति । तेभ्यो
वेदनादिभ्योऽन्यत् तदन्यत्, किं तत् ? रूपम्, तस्य

तदन्यस्य ते वेदनादिप्रत्यया उत्पादने यथा न समर्था
भवन्ति; एवम संस्कृतस्याकाशादेरुत्पादने

सर्वेऽपि रूपवेदनादिप्रत्यया न समर्था- स्युरिति ।
पूर्वं स्वभावनियमेनोक्तम्, इदानीं शक्ति-

नियमेनेति ।

न हि दूषका- सन्ति इति । विस्तर--यथा न मृगा- सन्तीति
यवा नोप्यन्ते । उप्यन्त

एवेत्यर्थ- । द्वौ प्रतिषेधौ प्रकृतमर्थं
गमयत--यथा न मक्षिका- पतन्तीति मोदका न भक्ष्यन्ते
।

किं तर्हि ? भक्ष्यन्त एव । तथा न दूषका-
सन्तीत्यागमोऽभिधर्मशास्त्राण्यपास्यन्ते । तस्माद्दोषेषु

प्रतिविधातव्यम्, दोषेषु व्यवस्थापितेषु परिहार-
कर्तव्य- । सिद्धान्तश्चानुसर्तव्य- । न परित्याज्य

इत्यभिप्राय- ॥४६॥

"नामकायादय- सञ्ज्ञावाक्याक्षरसमुक्तय-" इति ।
सञ्ज्ञासमुक्तयो नामकाया-, वाक्य-

समुक्तय- पदकाया-, अक्षरसमुक्तयो व्यञ्जनकाया- ।

सञ्ज्ञाकरणमिति लोकभाषेयम् । सञ्ज्ञाकरणम्,
नामधेयमिति पर्याय- । तथा हि लोके

वक्तारो भवन्ति-`देवदत्त-ऽ इति अस्य सञ्ज्ञाकरणमिति ।
सञ्ज्ञाया- करणं सञ्ज्ञाकरणम्, येन

सञ्ज्ञा चैतसिको धर्म- क्रियते जन्यते । सञ्ज्ञैव
करणं सञ्ज्ञाकरणम् । सञ्ज्ञाग्रहणं चान्यकरण-

@२१४

आदिग्रहणेन पदव्यञ्जनकायग्रहणम् ।

तत्र सञ्ज्ञाकरणं नाम, तद्यथा-रूपम्, शब्द
इत्येवमादि- !

वाक्यं पदम्, यावताऽर्थपरिसमाप्ति-, तद्यथा-"अनित्या
बत संस्कारा-"

इत्येवमादि, येन क्रियागुणकालसम्बन्धविशेषा गम्यन्ते ।

व्यञ्जनम् = अक्षरम्, तद्यथा-अ, आ इत्येवमादि ।

ननु चाक्षराण्यपि लिप्यवयवानां नामानि ? न वै
लिप्यवयवानां प्रत्यायनार्थ-

मक्षराणि प्रणीतानि, अक्षराणामेव तु
प्रत्यायनार्थं लिप्यवयवा- प्रणीता- । कथमश्रूय-

माणानि लेख्येन प्रतीयेरन्निति नाक्षराण्येषां नामानि
।

एषां च सञ्ज्ञादीनां समुक्तयो नामादिकाया- । "उच
समवाये" (मा^ धा^

-------------------

निवृत्यर्थम्, करणग्रहणं चैतसिकविशेषणार्थम् ।
यदि हि सञ्ज्ञा नामेत्युच्येत, चैतसिकोऽपि

सम्भाव्येत । तत- पुन- सञ्ज्ञाकरणं नाम रूपं
शब्दो रसो गन्धो वेत्येवमादि ।

वाक्यं पदमिति । पद्यते गम्यतेऽनेनेति । पदं तु
सुप्तिडन्तं पदं गृह्यते । तेनाहु--

यावतार्थपरिसमाप्तिस्तद्यथा "अनित्या बत संस्कारा-"
इत्येवमादीति । आदिशब्देन

"उत्पादव्ययधर्मिण-, उत्पद्य हि निरुध्यन्ते, तेषां
व्युपशम- सुखम्" इत्येवमादि ।

अस्या गाथाया एवमर्थं व्याचक्षते-`अनित्या बत
संस्कारा-ऽ इति प्रतिज्ञा, `उत्पादव्य-

यधर्मिण-ऽ इति हेतु-,
यस्मादुत्पादव्ययधर्मवन्तस्तस्मादनित्या इति परिच्छिद्यन्ते
। `उत्पद्य

हि निरुध्यन्तेऽ इति दृष्टान्त- । य उत्पद्यन्ते निरुध्यन्ते च
तेऽनित्या- । तद्यथा घटादय-, यथा

च संस्कारा इति ।

अपरे पुनर्व्याचक्षते-असिद्धहेतुसाधनार्थमेतदिति ।
कथमेतद् गम्यते-उत्पादव्यय-

धर्मिणस्त इति ? यस्मादेते उत्पद्यनिरुध्यमाना दृष्टा
इति ।

अपरेवर्णयन्ति-अनित्या बत संस्कारा उत्पादव्ययधर्मिण
इति पर्यायद्वयमेतदुच्यते ।

कस्माद् ? इत्याह-यस्मादुत्पद्य निरुध्यन्त इति हेतुवचनम् ।
तेषां व्युपशम- सुखम् । ये

ह्यनित्यास्ते दु-खा-, अतस्तेषां व्युपशम- सुखमिति
विनेयजनं नियोजयति ।

येन क्रियागुणकालसम्बन्धविशेषा गम्यन्ते ।
साव्ययकारकविशेषणं वाक्यमिति

वाक्यविदो वदन्ति । तद्यथा-पचति पठति गच्छतीति,
कृष्णो गौरो रक्त- इति, पचति

पक्ष्यत्यपाक्षीदिति क्रियागुणकालानां सम्बन्धविशेषा
गम्यन्ते तत् पदम् । तथा हि सामान्ये

पदानां यद्विशेषेऽवस्थानं स वाक्यार्थ इत्याहु- ।
तदेव स्वलक्षणाभिद्योतकं नाम क्रियादि-

सम्बन्धविशेषाभिद्योतकं पदमित्युक्तं भवति ।

व्यञ्जनमक्षरमिति । वर्ण इत्यर्थ- । न तु हल् एव;
अचामपि व्यञ्जनकत्वेनेष्टत्वात् ।

ननु चाक्षराण्यपि लिप्यवयवानां नामानीति । लिपयो
मनुष्यादिभि- पत्त्रादिषु ये

लिखिता-, तेषामक्षराणि नामानि । रूपनामग्रहणे
रूपप्रतीतिवद् व्यञ्जनग्रहणे लिपिप्रतीति- ।

अतो व्यञ्जनमपि लिप्यवयवानां नाम भवतीति
लक्षणसाङ्कर्यम् । ततश्च यदभिप्रेतम्-नाम्नो

व्यतिरिक्तमन्यदेव व्यञ्जनमक्षरमिति, तन्नोपपद्यते । न
वै लिप्यवयवानामिति । विस्तर--

@२१५

४.११४) पठन्ति, तस्य `समुक्ति-ऽ इत्येतद् रूपं भवति ।
योऽर्थ- समवाय इति,

सोऽर्थ- समुक्तिरिति ।

तत्र नामकायस्तद्यथा-
रूपशब्दगन्धरसस्प्रष्टव्यानीत्येवमादि ।

पदकायस्तद्यथा-"सर्वे संस्कारा अनित्या-", "सर्वे धर्मा
अनात्मान-",

"शान्तं निर्वाणम्", इत्येवमादि ।

व्ञ्जनकायस्तद्यथा-क, ख, ग, घ, ङेत्येवमादि ।

ननु च ते वाक्स्वभावत्वाच्छब्दात्मका इति रूपस्वभावा
भवन्ति, कस्माच्चित्त-

विप्रयुक्ता इत्युच्यन्ते ? नैते वाक्स्वभावा- । घोषो हि वाक्,
न च घोषमात्रेणार्था-

प्रतीयन्ते । किं तर्हि ? वाङ्नाम्नि प्रवर्त्तते, नाम
अर्थं द्योतयति ।

न वै घोषमात्रं वाक्, येन तु घोषेणार्थ- प्रतीयते
स घोषो वाक् ।

केन पुनर्घोषेणार्थ- प्रतीयते ? योऽर्थेषु
कृतावधिर्वक्तृभि-, तद्यथा-गौरित्येष

शब्दो नवस्वर्थेषु कृतावधि--

"वाग्दिग्भूरश्मिवज्रेषु पश्वक्षिस्वर्गवारिषु ।

नवस्वर्थेषु मेधावी गोशब्दमुपधारयेत्" ॥ ( ) इति ।

योऽपि हि मन्यते-नामार्थं द्योतयतीति ?
तेनाप्येतदवश्यमभ्युपगन्तव्यं यदि

प्रतीतपदार्थकं भवतीति । तच्चैतच्छब्दमात्राद्
प्रतीतपदार्थकात् सिध्यतीति किमर्थान्तरं

नाम कल्पयित्वा !

-------------------

विपरीतमेतदिति व्याचष्टे । यत्तु व्यञ्जनग्रहणे
लिपिप्रतीतिरिति, तत् प्रत्याय्यप्रत्यायकभावेन

सङ्केतितत्वात्, न तु तन्नामभावात् ।

समुक्तिरिति । `उच समवायेऽ (मा^ धा^ ४.११४) इत्येतस्य
धातो- क्तिनि `समुक्ति-ऽ

इत्येतद् रूपं भवति ।

योऽर्थ- समवाय इति सोऽर्थ- समुक्तिरिति । समवाय
इत्यर्थ- ।

ननु च ते इति । सौत्रान्तिकवचनम् । नैते वाक्स्वभावा इति
विस्तरेण वैभाषिकवचनम् ।

न च घोषमात्रेणेति, नानक्षरात्मकेन
घोषेणार्थोऽवगम्यते, किं तर्हि ? वाङ्नाम्नि प्रवर्त्तते,

तन्नामात्मरूपतामिव वाच आपादयदर्थत्वं द्योतयति ।
तां वाचमुपादाय पदार्थं द्योतयति,

प्रत्याययतीत्यर्थ- ।

सौत्रान्तिक आह-न वै घोषमात्रं वागिति । विस्तर--न
वयं घोषमाणं वागिति

वर्णयाम-, कश्चिदेव तु घोषो वर्णात्मक- । सैव
वाग्योऽर्थेषु कृतावधि- । कृतमर्याद- । एतेन

सङ्केतापेक्ष- शब्दोऽर्थं प्रत्याययति, न य-
कश्चिच्छब्द इति दर्शयति, कृतसङ्केत- शब्दोऽर्थं

प्रत्याययतीति ।

तच्चैतच्छब्दमात्रात् प्रतीतपदार्थकात् सिध्यतीति ।
तच्चैतदर्थद्योतनं नामरहिताच्छब्दा-

ज्जात्याद्यभिधेयपदार्थकात् सिध्यतीत्ययमस्यार्थ इति ।

@२१६

इदं चापि न ज्ञायते-कथं वाङ् नाम्नि वर्त्तत इति, किं
तावदुत्पादयति ?

आहोस्वित् प्रकाशयति ? यद्युत्पादयति, घोषस्वभावत्वाद्
वाच- सर्वं घोषमात्रं

नामोत्पादयिष्यति । यादृशो वा घोषविशेष इष्यते
नाम्न उत्पादक-, स एवार्थस्य

द्योतको भविष्यति । अथ प्रकाशयति, घोषस्वभावत्वाद्
वाच- सर्व घोषमात्रं नाम

प्रकाशयिष्यति । यादृशो वा घोषविशेष इष्यते नाम्न-
प्रकाशक-, स एवार्थस्य द्योतको

भविष्यति । न खल्वपि शब्दानां सामग्र्यमस्ति
क्षणैकमिलनम् । न चैकस्य भागश

उत्पादो युक्त इति कथमुत्पादयन्ती वाङ् नामोत्पादयेत् !

कथं तावदतीतापेक्ष- पश्चिमो विज्ञप्तिक्षण
उत्पादयत्यविज्ञप्तिम् ? एवं तर्हि

पश्चिमे शब्दे एव नाम्न उत्पादादयोऽपि तमेवैकं शृणोति
सोऽप्यर्थं प्रतिपद्येत ।

-------------------

यद्युत्पादयतीति । विस्तर--वाचि सत्यां स चित्तविप्रयुक्त
उत्पद्यत इतीष्यते,

तेनाशङ्क्यते-यद्युत्पादयतीति । एवं चेत् सर्वं
घोषमात्रंवृषभादि गर्जितमपि नामोत्पादयिष्यति,

घोषस्वभावा वागिति कृत्वा । ब्रूयास्त्वम्-विशिष्ट एव
घोषो यो वर्णात्मक- सम्भावित-,

स एव नामोत्पादयतीति ? अत्रोच्यते-यादृशो वा
घोषविशेष इष्यते नाम्न- उत्पादक-, स

एवार्थस्य द्योतको भविष्यति । न तु स चित्तविप्रयुक्त
इत्यभिप्राय- । अथ प्रकाशयतीति ।

विस्तर--घोषेणोत्पद्यमानेन स चित्तविप्रयुक्त उत्पद्यते, स
तं प्रकाशयत्यर्थद्योतनायेति

यदीष्यते ? अत्रोच्यते-सर्वं घोषमात्रं नाम
प्रकाशयिष्यतीति पूर्ववद् वाच्यम् । न खल्वपि

शब्दानां सामग्र्यमस्तीति । यदनेकाक्षरं नाम
तदुत्पत्तिपरिकल्पोऽनेकशब्दापेक्ष- । तेनैवं

विचार्यते-इहोच्चरितप्रध्वंसिन- शब्दा-, तस्मादेषां
युगपदवस्थानं नास्ति । एकस्य च द्रव्यसतो

धर्मस्य भागश- खण्डश उत्पादो न युक्त-, यथा
घटपटादे- प्रज्ञप्तिसत- कल्प्यत इति

कथमुत्पादयन्ती वाङ्नामोत्पादयेत् । यदा तदुत्पादयति
तदा कथं सा तदुत्पादयतीति वाक्यार्थ- ।

वर्त्तमाना हि वाङ् नामोत्पादयन्त्युत्पादयेत्, न च सर्वे
वाक्छब्दक्षणा युगपद् वर्त्तमाना

भवन्ति । यदा हि रूपमिति र शब्दो वर्त्तमानो भवति
तदा ऊकारपकाराकारा अनागता

भवन्ति, यदा ऊकारो वर्त्तमानो भवति तदा
रशब्दोऽतीत- पकाराकारावनागतौ, एवं

पकाराकारावपि क्रमशो यदा वर्त्तमानौ भवतस्तदा
इतरे न वर्त्तमाना--इत्येवं सा वाङ्नाम

नैवोत्पादयेत् । ब्रूयास्त्वम्-वर्त्तमानो रशब्दस्तस्य
रूपनाम्न- पूर्वं भागमुत्पादयति, ऊशब्दोऽपि

वर्त्तमानो द्वितीयं भागम्, एवं यावदकारशब्दस्तस्य
चतुर्थभागमुत्पादयतीति ? तदयुक्तम्;

एकस्य धर्मस्य भागश उत्पादासम्भवादिति । उक्तमेतत् ।

कथं तावदतीतापेक्ष- पश्चिमो विज्ञप्तिक्षण-
उत्पादयत्यविज्ञप्तिमिति । प्रातिमोक्ष-

संवरसमादाने कायवाग्विज्ञप्तय- प्रवर्त्तन्ते, तासां
नास्ति सामग्र्यम् । अथ चातीतकायवाग्विज्ञप्ति-

क्षणापेक्ष- पश्चिमो विज्ञप्तिक्षण-
प्रातिमोक्षसंवरसङ्गृहीतामविज्ञप्तिमुत्पादयति,
एवमतीत-

शब्दक्षणापेक्ष- पश्चिमो वाक्छब्दक्षणो
नामोत्पादयतीति । एवं तर्हीति विस्तर- । पश्चिमशब्द

एव नाम्न उत्पादात् योऽपि तमेवैकं शृणोति योऽपि
पश्चिममेवैकं शब्दं शृणोति रूपमिति ।

@२१७

अथाप्येवं कल्प्येत-वाग् व्यञ्जनं जनयति, व्यञ्जनं तु
नामेति ?

अत्रापि स एव प्रसङ्ग-; व्यञ्जनानां सामग्र्याभावात् ।

एष ए तु प्रसङ्गो नाम्न- प्रकाशकत्वे वाच- । व्यञ्जनं
चापि वाग्विशिष्टप्राज्ञा

अप्यवहितचेतस्का लक्षणत- परिच्छेत्तुं नोत्सहन्त इति
व्यञ्जनस्यापि वाङ्नैवोत्पादिका,

न प्रकाशिका युज्यते ।

अथाप्यर्थसहजं नाम जात्यादिवदिष्येत ? एवं
सत्यतीतानागतस्यार्थस्य वर्त्तमानं

-------------------

सोऽप्यर्थं प्रतिपद्येत । सोऽपि रूपनामार्थं
गृह्णीयात्; तन्नामोत्पत्ते- । न चैवं प्रतिपद्यते ।

तस्मादयुक्तमेतत् ।

अथाप्येवं कल्प्येत इति विस्तर- । क्षणप्रतिभासा
वर्णवाग्, व्यञ्जनमपि तत्प्रतिभासमिति

पक्षान्तरमुपन्यस्यते । वाग् व्यञ्जनं जनयति,
व्यञ्जनं तु नाम जनयतीति । अत्रापि स एव

प्रसङ्गो व्यञ्जनानां सामग्र्याभावात् । कथम् ? न खलु
व्यञ्जनानां सामग्र्यमस्ति । न चैकस्य

धर्मस्य भागश उत्पादो युक्त इति कथमुत्पादयद्
व्यञ्जनं नामोत्पादयेत्, कथं तावदतीतापेक्ष-

पश्चिमो विज्ञप्तिक्षण- उत्पादयत्यविज्ञप्तिम् ! एवं तर्हि
पश्चिम एव व्यञ्जने नाम्न उत्पादाद्

योऽपि तमेवैकं पश्चिमं व्यञ्जनोत्पादकं शब्दं
शृणोति, यो वा तदेवैकं पश्चिमं व्यञ्जनं शृणोति,

सोऽप्यर्थं प्रतिपद्येत ।

एष एव तु प्रसङ्गो नाम्न- प्रकाशकत्वे वाच इति । न
खल्वपि शब्दानां सामग्र्यमस्ति ।

न चैकस्य धर्मस्य भागश- प्रकाशो युक्त इति कथं
प्रकाशयन्ती वाङ्नाम प्रकाशयेत् । कथं

तावदतीतापेक्ष- पश्चिमो विज्ञप्तिक्षण-
प्रकाशयत्यविज्ञप्तिम् । एवं तर्हि पश्चिम एव शब्दे
नाम्न-

प्रकाशाद् योऽपि तमेवैकं प्रकाशयति, व्यञ्जनं तु
नामेति ? अत्रापि स एव प्रसङ्ग-; व्यञ्जनानां

सामग्र्याभावात् ।

यस्य तर्हि शब्दमात्रं नामानेकाक्षरं च नाम भवति,
न च शब्दानां सामग्र्यमस्ति,

तस्य कथं नामार्थं प्रत्याययति ?
सर्वाक्षरस्मृत्यनन्तरत्वादर्थप्रतिपत्ते- । अत एव च
नान्तरीय-

कन्यायेन प्रथमाक्षरश्रवणकाल एव
शेषाक्षरानुस्मृतिबलेन कश्चिदर्थं प्रतिपद्यत एवेति ।
व्यञ्जन-

स्यापि वाङ्नैवोत्पादिका न प्रकाशिका युज्यत इति ।
पूर्वशब्दस्योत्पाद्यं शब्दस्य व्यङ्ग्यं वा

व्यञ्जनमभ्युपगम्य दोष उद्ग्राहित-, इदानीं
शब्दव्यतिरिक्तानुपलब्धेरुत्पाद्यव्यङ्ग्यत्वमपि तस्य

नास्तीति तदेवोन्मूलयति । न तु शब्दानां
सामग्र्यभावादिति दोषो वक्तव्य- । न ह्यनेकशब्दापेक्षा

व्यञ्जनप्रतिपत्ति- । अपि च-घोषस्वभावत्वाद् वाच-
सर्वं घोषमात्रं व्यञ्जनमुत्पादयिष्यति,

प्रकाशयिष्यति वा । यादृशो वा घोषविशेष इष्यते
व्यञ्जनस्योत्पादक- प्रकाशको वा, स एव

व्यञ्जनार्थं करिष्यतीति । अथाप्यर्थसहजं नाम
जात्यादिवदिष्येतेति । विस्तर--अथ सहजे नाम्नि कल्प्यमाने

वाचोत्पाद्यं प्रकाश्यं वा नामेत्येवमादिघोषप्रसङ्गो
न भविष्यतीति मत्वा पक्षान्तरमिदं विकल्प्यते ।

यथा जात्यादीनि लक्षणान्यर्थसहजान्येवेष्यन्ते,
नातीतानागतस्यार्थस्य वर्त्तमानानि भवन्ति ।

एवमेव यदि नामेष्येत, अतीतानागतस्यार्थस्य
वर्त्तमानं नाम न स्यात् । ततश्चातीतानागतार्थ-

@२१८

नाम न स्याद् । अपत्यानां पितृभिर्यथेष्टं नामानि
कल्प्यन्त इति कतमन्नाम तत् सहजं

स्यात् ! असंस्कृतानां च धर्माणां केन सहजं नाम
न स्यात् इत्यनिष्टिरेवेयम् ।

यदप्युक्तं भगवता-

"नामसन्निश्रिता गाथा गाथानां कविराश्रय-" ( )

इति ।

तत्रार्थेषु कृतावधि- शब्दो नाम, नाम्नां च
रचनाविशेषो गाथेति नामसन्निश्रिता

भवति । रचनाविशेषश्च द्रव्यान्तरं नोपपद्यते,
पङ्क्तिवत्, चित्तानुपूर्व्यवच्च ।

अस्तु वा व्यञ्जनमात्रस्य द्रव्यान्तरभावपरिकल्पना ।
तत्समूहा एव नामकायादयो

भविष्यन्तीत्यपार्थिका तत्प्रकॢप्ति- ।

सन्त्येव तु विप्रयुक्तसंस्कारभावना नामकायादयो
द्रव्यत इति वैभाषिका- ।

न हि सर्वे धर्मास्तर्कगम्या भवन्तीति ।

अथ किम्प्रतिसंयुक्ता एते नामकायादय-
सत्त्वाख्यासत्त्वाख्या विपाकजा

औपचयिका नै-ष्यन्दिका- कुशला अकुशला अव्याकृता इति
वक्तव्यम् ? आह-

कामरूपाप्तसत्त्वाख्या नि-ष्यन्दाव्याकृता-

-------------------

व्यवहारो न शक्येत कर्त्तुम् । न ह्यतीतानागतं
नामार्थं द्योतयितुमर्हति, यथातीतानागता वाङ्नाम

नोत्पादयितुं व्यञ्जयितुं चार्हति । नामबहुत्वे च न
सहजं नाम परिच्छिद्येत । असंस्कृतानां

चानुत्पत्तिमत्त्वात् सहजं नाम न स्यादित्यनिष्टिरेवेयम् ।
न कर्त्तव्यैवेयमिष्टिरित्यभिप्राय- ।

नामसन्निश्रिता गाथा इति । गाथा = वाक्यम् । सा नामानि
सन्निश्रिता; नामसूत्पन्नेषु

भावात् । तस्मात् सन्ति नामानि वाक्यं चेति
वचनावकाशोऽस्ति ? इत्याह-तत्रार्थेषु कृतावधि-

शब्दो नामेति । विस्तर-- अर्थकृतावधिशब्दस्वभावानां
नाम्नां रचनाविशेषो गाथा । विन्यास-

विशेष इत्यर्थ- । पङ्क्तिवदिति । यथा पङ्क्ति-
पिपीलिकादीनां रचनाविशेष-, न ततो द्रव्यान्तर-

मुपपद्यते, तद्वत् । एककालवर्त्तिनां
पक्षिपिपीलिकादीनां रचनाविशेष- पङ्क्तिरित्युच्यते,
क्रम-

वर्त्तिनां तु शब्दानां न रचनाविशेष-, तेन
वैषम्यमिति वचनावकाशमभिसमीक्ष्य द्वितीयो

दृष्टान्त उपन्यस्यते-चित्तानुपूर्व्यवच्चेति ।
यथानुक्रमवर्त्तिभ्यश्चित्तेभ्यो नान्यदानुपूर्व्यमस्ति,
तद्वत् ।

अपार्थिका तत् प्रकॢप्तिरिति । निष्प्रयोजना
नामपदयोरर्थान्तरपरिकल्पनेत्यर्थ- ।

न हि सर्वे धर्मास्तर्कगम्या इति । केचिदेव तर्कगम्या-, न
सर्वे । ये हि तथागत-

ज्ञानगोचरपतिता एव, न ते तर्कगम्या इत्यभिप्राय- ।

चित्तविप्रयुक्तप्रभेदविवक्षयेदमुपन्यस्यते-अथ
किम्प्रतिसंयुक्ता इति । विस्तर--

कस्मिन् धातौ प्रतिसंयुक्ता- किम्प्रतिसंयुक्ता- ।
सत्त्वाख्यासत्त्वाख्येति किमिति ।

"कामरूपाप्तसत्त्वाख्या निष्यन्दाव्याकृता-" इति ।
कामरूपाप्ता एव, सत्त्वाख्या एव,

निष्यन्दा एव, अव्याकृता एव चेत्यवधारणम् ।

@२१९

कामाप्ता-, रूपाप्ताश्चेति । आरूप्याप्ता अपि सन्ति, ते
त्वनभिलाप्या इत्यपरे ।

सत्त्वाख्या एते । यश्च द्योतयति स तै- समन्वागत-, न यो
द्योत्यते । नै-ष्यन्दिका

अनिवृताव्याकृताश्च ।

यथा चैते नामकायादय- सत्त्वाख्या नै-ष्यन्दिका
अनिवृताव्याकृताश्च,

तथा ॥४७॥

सभागता सा तु पुनर्विपाकापि

न केवलं नै-ष्यन्दिकी कामरूपारूप्यावचरी,

आप्तयो द्विधा ।

प्राप्तयो नै-ष्यन्दिक्य-, विपाकजाश्च ।

लक्षणानि च,

द्विधेति वर्त्तते, प्राप्तिवत् ।

नि-ष्यन्दा- समापत्त्यसमन्वया- ॥४८॥

द्वे अचित्तसमापत्ती असमन्वागमश्च नै-ष्यन्दिका एव ।
शेषमेषां वक्तव्यमुक्तम् ।

-------------------

ते त्वनभिलाप्या इति । ते त्वारूप्याप्ता
नामकायादयोऽकथ्या-; वाचस्तत्राभावात् ।

कथं ते सन्तीति गम्यन्ते ? यदा ते नाभिलप्यन्ते । तस्मात्
कामरूपाप्ता एव, नारूप्याप्ता इति

वैभाषिका- । सत्त्वाख्या एव च;
सत्त्वप्रयत्नाभिनिर्वृतवर्णादिस्वभावत्वात् । यश्च
द्योतयति, स

तै- समन्वागत इति । कुत- पुनरियमाशङ्का-अन्योन्यस्य
तै- समन्वागम- स्यादिति ? अस्येदं

नामेति व्यपदेशात् । यथा चक्षुरिन्द्रियेण द्रष्टैव
समन्वागतो न दृश्य- सत्त्व-, यथा द्योतयितैव

तै- समन्वागतो न द्योत्य- । नैष्यन्दिका- ।
सभागहेतुजनित्वात् । न विपाकजा-, इच्छात-

प्रवृत्ते- । नौपचयिका-, कस्मात् ?
समुच्छिन्नकुशलमूलकामवीतरागाणामपि तत्समन्वागम-

प्रसङ्गात् । इतरथा हि यदा समुच्छिन्नकुशलमूल-
कुशलान् धर्मान् द्योतयति, तदास्य

कुशलधर्मसमन्वागम- स्यात् । एवं
कामवीतरागस्याप्यकुशलधर्मद्योतने योज्यम् । तस्माद-

निवृत्ताव्याकृता एव; अनिवृत्ताव्याकृतानां
कुशलाकुशलैरविरोधात् ॥४७॥

तथा "सभागता" इति । तथाशब्देन
सत्त्वाख्यनैष्यन्दिकाव्याकृतत्वमेव सभागताया

अतिदिश्यते; त्रिधात्वाप्ताया अपवादरूपेण
वक्ष्यमाणत्वात् । सा तु इति । तुशब्दो विशेषणार्थ- ।

नामकायादिभ्यो हि सभागता विशिष्यते ।

कथम् ? इत्याह--"विपाकापि" इति । विपाकजापीत्यर्थ- । न
केवलमियं नैष्यन्दिकी,

किं तर्हि ? विपाकजापीति । न त्वौपचयिकी; तथैव
चयाभावात् ।

"आप्तयो द्विधा" इति । द्विधाशब्देन
नैष्यन्दिकविपाकजत्वप्रभेदावेव प्राप्तीनामुच्येते,

प्रभेदान्तरत्वोक्तत्वात् । लक्षणानामपि जात्यादीनां
तावेव प्रभेदावेवमेव वक्तव्यौ । असमन्वागम-

अप्राप्ति-, सानिवृत्ताव्याकृतापि न विपाकजा । न हि
विपाकस्याप्यसमन्वागमो विपाको

भवितुमर्हति । तथा ह्यकुशलस्य कुशलसास्रवस्य च
विपाक इष्यते । न चानयोरप्राप्तिर्विपाको

भवितुमर्हति । यो हि
बुद्धिपूर्वकश्चेतनात्मकस्तत्सम्प्रयुक्तसमुत्थो वा धर्म-
स विपाकहेतु- ।

न चासमन्वागम एवं बुद्धिपूर्वककर्मकृत इत्यतो न
विपाकज- । शेषमेषां वक्तव्यमुक्तमिति ।

@२२०

शेषयोश्चासञ्ज्ञिकजीवितयो-, अतो न पुनर्ब्रूम- ।

कथं प्राप्त्यादीनां सत्त्वाख्यतोक्ता ?
समन्वागमवचनात् ।

कथं लक्षणानां सत्त्वासत्त्वाख्यतोक्ता ?
सर्वसंस्कृतसहभूत्वात् ॥४८॥

उक्ता विप्रयुक्ता- ॥

यत्तूक्तम्-"जन्यस्य जनिका जातिर्न हेतुप्रत्ययैर्विना"
(अभि^ को^ २.४६)

इति, क इमे हेतव- ? के च प्रत्यया- ?

-------------------

एषां प्राप्तिलक्षणसमापत्त्यसमन्वागमानां वक्तव्यं
व्याख्यातव्यमुक्तं व्याख्यातमित्यर्थ- । किं

पुन- तच्छेषमिति ? धात्वाप्तता, सत्त्वासत्त्वाख्यता,
कुशलाकुशलाव्याकृतता च । कथं पुनस्तदुक्तम् ?

प्राप्तेस्तावद्धात्वाप्ततोक्ता, `स्वधातुका तदाप्तानाम्"
(अभि^ को^ २.३७) इति

वचनात् । सत्त्वाख्यतोक्ता, समन्वागमवचनात् । न
ह्यसत्त्वसङ्ख्यातेन संस्कृतेन सन्ति

समन्वागमा-; "प्राप्त्यप्राप्ती स्वसन्तानपतितानाम्" (अभि^
को^ २.३६) इति वचनात् ।

कथं कुशलाकुशलाव्याकृततोक्ता ? "शुभादीनां
शुभादिका" (अभि^ को^ २.३७) इति

वचनात् । लक्षणानामपि त्रैधातुकप्रतिसंयुक्ततोक्ता,
"सर्व संस्कृतलक्षणै-" (अभि^ को^ २.२३)

इति वचनात् । सत्त्वासत्त्वाख्यताप्यत एवोक्ता-; सर्वं
संस्कृतसहभूतत्वात् । अत एव

च कुशलाकुशलाव्याकृतताप्युक्ता;

"चैत्ता द्वौ संवरो तेषां चेतसो लक्षणानि च ।

चित्तानुवर्त्तिन- कालफलादिशुभतादिभि-" ॥ (अभि^ को^
२.५१) इति वचनात् ।

असञ्ज्ञिसमापत्ते रूपधात्वाप्ततोक्ता, "ध्यानेऽन्त्ये"
(अभि^ को^ २.४२) इति वचनात् ।

कुशलतापि "शुभा" (अभि^ को^ २.४२) इति वचनात् ।
सत्त्वाख्यताप्यत एव,

"उपपद्यवेद्यैव" (अभि^ को^ २.४२) इति वचनात् ।
निरोधसमापत्तेरप्यारूप्यधात्वाप्तोक्ता,

"भवाग्रजा" (अभि^ को^ २.४३) इति वचनात् । कुशलतापि
"शुभा" (अभि^ को^ २.४२)

इति वचनात्, सत्त्वाख्यताप्यत एव, कुशलसंस्कृतत्वात् ।
असमन्वागमस्य त्रिधात्वाप्ततोक्ता,

"कामाद्याप्तमलानां" च (अभि^ को^ २.४०) इति वचनात् ।
सत्त्वाख्यता,

समन्वागमवचनात् । अव्याकृतताप्युक्ता,
"अक्लिष्टाव्याकृता प्राप्ति-" (अभि^ को^ २.३९)

इति वचनात् । शेषयोश्चासञ्ज्ञिकजीवितयो- । किम् ?
वक्तव्यमुक्तमिति वर्त्तते । आसञ्ज्ञिकस्य

रूपाप्तसत्त्वाख्यविपाकाव्याकृततोक्ता, "विपाकस्ते
बृहत्फला-" (अभि^ को^ २.४१)

इति वचनात् । जीवितस्य त्रिधात्वाप्ततोक्ता-, "आयुर्जीवितम्"
(अभि^ को^ २.४५) इति

वचनात् । आयुषश्च त्रैधातुकत्वात् ।
सत्त्वाख्यताप्युक्ता, "विपाको जीवितम्" (अभि^ को^ २.१०)

इति सूत्रात् । विपाको हि सत्त्वाख्य एव, "विपाकोऽव्याकृतो
धर्म- सत्त्वाख्यो

व्याकृतोद्भव-" (अभि^ को^ २.५८) इति वचनात् । अत
एवास्यानिवृत्ताव्याकृतताप्युक्तेति ।

आचार्येण तु यद्दर्शनं वक्तव्यमुक्तं तद्विवृत्तम् ।
कथं प्राप्त्यादीनां सत्त्वाख्यतोक्ता ? समन्वागम-

वचनादित्यादि ॥४८॥

क इमे हेतव- के च प्रत्यया इति । हेतुनां च क-
प्रतिविशेष- ? न कश्चिदित्याह ।

@२२१

कारणं सहभूश्चैव सभाग- सम्प्रयुक्तक- ।

सर्वत्रगो विपाकाख्य- षड्विधो हेतुरिष्यते ॥४९॥

षडिमे हेतव--कारणहेतु- सहभूहेतु-, सभागहेतु-,
सम्प्रयुक्तकहेतु-,

सर्वत्रगहेतु-, विपाकहेतुरिति । तत्र-

-------------------

तथा ह्युक्तं भगवता-"द्वौ हेतू द्वौ प्रत्ययौ
सम्यग्दृष्टेरुत्पादाय । कतमौ द्वौ ? परतश्च
घोषोऽध्यात्मं

च योनिशोमस्कार-" इति । हेतु- प्रत्ययो निदानं कारणं
निमित्तं लिङ्गमुपनिषदिति पर्याया- ।

उपनिषच्छब्दस्तु कदाचिद् उपांशौ, कदाचित् प्रामुख्य इति
। तद् तथापि सूर्योपनिषदो देवा

इति, उपांशुप्रयोग उपनिषत्प्रयोग इति । यदि प्रतिविशेषो
नास्ति किमर्थं हेतूनां प्रत्ययानां च

पृथङ्निर्देश- ? अन्येनार्थविशेषेण हेतुनिर्देशोऽन्येन
प्रत्ययनिर्देश- । हेतुनिर्देशे ह्यविघ्नभावसह-

भूत्वसदृशत्वादिरर्थविशेष उक्त- । प्रत्ययनिर्देशे तु
हेतुसमनन्तरत्वादिभिरपरोऽर्थविशेष उक्त

इति । अथ कतमस्मिन् सूत्रे षड् हेतव- उक्ता- ? सर्वो
ह्यभिधर्म- सूत्रार्थ- सूत्रनिकष-

सूत्रव्याख्यानमिति । अन्तर्हितं तत् सूत्रमिति
वैभाषिका- । तथा हि-एकोत्तरिकागम आ

शताद्धर्मनिर्देश आसीत्, इदानीं त्वा दशकाद्
दृश्यन्त इति कथयन्ति ।

अपि तु सन्ति प्रतिनियतहेतुवाचकानि सूत्राणि
तान्युदाहरिष्याम- ।

`चक्षु- प्रतीत्य रूपाणि चोत्पद्यते चक्षुर्विज्ञानम्" इति
कारणहेतु- । जननाविघ्नभावेन

ह्येषु व्यवस्थाप्यते । (१)

"इमानि त्रीणि मार्गाङ्गानि सम्यग्दृष्टिमनुपरिवर्त्तन्ते ।
तै- सह जाता वेदना सञ्ज्ञा

चेतना च" इति सहभूहेतु- ।
अन्योन्यानुपरिवर्त्तनैककृत्यार्थेन ह्येष व्यवस्थाप्यते ।
(२)

"समन्वागमोऽयं पुद्गल- कुशलैरपि धर्मैरकुशलैरपि
यावदस्ति चास्याणुसहगतं

कुशलमूलमसमुच्छिन्नं यतोऽस्य कुशलमूलादन्यद्
कुशलमूलमुत्पत्स्यते । एवमयं पुद्गल

आयत्यां विशुद्धिधर्मा भविष्यति" इति सभागहेतु- ।
एष ह्यतीतप्रत्युत्पन्नानां धर्माणां

स्वफलनिवर्तनार्थेन व्यवस्थाप्यते । (३)

"इयमुच्यते दर्शनमूलिका श्रद्धा वेत्यज्ञानसम्प्रयुक्ता
। यद्विजानाति तत् प्रजानाति"

इति सम्प्रयुक्तकहेतु- । एकालम्बनकृत्यार्थेन ह्येष
व्यवस्थाप्यते । (४)

"मिथ्यादृष्टे- पुरुषपुद्गलस्य यच्च कायकर्म
तद्दृष्टेर्यच्च वाक्कर्म या चेतना य- प्रणिधिर्ये

च संस्कारास्तदन्वया-, सर्वेऽप्येते धर्मा अनिष्टत्वाय
संवर्तन्तेऽनेकान्तत्वायाप्रियतत्वायामन-

आपत्वाय । तत् कस्य हेतो- ? दृष्टिर्ह्यस्य पापिका यदुत
मिथ्यादृष्टि-" इति सर्वत्रगहेतु- ।

एष हि सभागविसभागक्लिष्टधर्मप्रबन्धजनकार्थेन
व्यवस्थाप्यते । (५)

"इह कृतस्य कर्मण- कुशलस्य सास्रवस्य भावनामयस्य
तत्रोत्पन्ना विपाकं

प्रतिसंवेदयन्ते । सञ्चेतनीयस्य कर्मण-
कृतस्योपचितस्य विपाक-" इति विपाकहेतु- । एष

हि विसदृशफलाक्षेपत्वेन व्यवस्थाप्यते । (६)

इत्यत एते षड् हेतव- सूत्रत एव प्रसिद्धा इति "षड्विधो
हेतुरिष्यते" वैभाषिकैरित्यभिप्राय- ॥४९॥

@२२२

स्वतोऽन्ये कारणं हेतु-,

संस्कृतस्य हि धर्मस्य स्वभाववर्ज्या- सर्वधर्मा-
कारणहेतु-; उत्पादं प्रति

अविघ्नभावावस्थानात् ।

ननु च येऽस्याजानत उदपत्स्यन्तास्रवा जानतोऽस्य ते
नोत्पद्यन्त इति ज्ञानमेषां

विघ्नमुत्पत्तौ करोति, सूर्यप्रभा च ज्योतिषां
दर्शनस्येति कथं स्वभाववर्ज्या- सर्वधर्मा-

संस्कृतस्य कारणहेतुर्भवन्ति ?

उत्पद्यमानस्याविघ्नभावेनावस्थानादिति ज्ञातव्यम् ।

भवेत् तावदुत्पत्तौ विघ्नकारणे
समर्थानामविघ्नकारणाद्धेतुत्वम् । तद्यथा
अनुपद्रोतारं

भोजकमधिकृत्य ग्रामीणा भवन्ति वक्तार--`स्वामिना
स्म- सुखिता-ऽ इति ।

यस्य पुनर्नास्त्येव शक्तिर्विघ्नयितुम्, तस्य कथं
हेतुभाव-, तद्यथा निर्वाण-

-------------------

"स्वतोऽन्ये" इति । आत्मनोऽन्य इत्यर्थ- । स्वात्मनि
वृत्तिविरोधात् स्वात्मा न हेतु- ।

सर्वधर्मा- संस्कृतासंस्कृता कारणहेतुरिति ।
कारणमेव हेतु- कारणहेतु- । यो हेतुर्विशेषसञ्ज्ञया

नोच्यते, सामान्यं हेतुभावं परिगृह्योच्यते, स
कारणहेतु- । अन्येषु हि विशेषसञ्ज्ञानिरुक्तेषु

हेतुषु यो न विशेषित- कारणं च । तस्य तदेव
विशेषणं भवति । यथा रूपायतनमुक्तमिति ।

उत्पादं प्रत्यविघ्नभावावस्थानादिति । यस्मादुत्पादं
प्रत्युत्पत्तिमतां स्वतोऽन्ये धर्मा अविघ्न-

भावेनावतिष्ठन्ते, तस्मात् कारणहेतुरित्युच्यते ।

ननु च येऽस्याजानत इति विस्तर- । ज्ञानञ्चेन्नोदपत्स्यत ।
उदपत्स्यन्तास्रवास्त इति ।

विस्तरो ऌङोऽर्थ- । तेनाह-अस्याजानत
अनुत्पन्नदर्शनभावनामार्गपुद्गलस्य ये दर्शनभावना-


मार्गवध्या रागादय- सास्रवा उदपत्स्यन्त । जानत
उत्पन्नदर्शनभावनामार्गस्यास्य पुद्गलस्य

तद्वध्यास्ते रागादयो नोत्पद्यन्ते । तत- किम् ?
इत्याह-ज्ञानमेषां विघ्नमुत्पत्तौ करोति दर्शन-

भावनामार्गसङ्गृहीतम् । सूर्यप्रभा च ज्योतिषां
दर्शनस्य । विघ्नमुत्पत्तौ करोतीत्यधिकृतम् । एवं

सति कथं स्वभाववर्ज्या- सर्वधर्मा- संस्कृतस्य
कारणहेतुर्भवन्ति । यस्मादास्रवोत्पत्तौ न ज्ञानं

कारणहेतु-, ज्योतिर्दर्शनोत्पत्तौ च सूर्यप्रभा । एवं हि
वक्तव्यं स्यात्-आस्रवोत्पत्तौ स्वभाव-

ज्ञानवर्ज्या- सर्वधर्मा- कारणहेतु-,
ज्योतिर्दर्शनोत्पत्तौ च स्वभावसूर्यप्रभावर्ज्या-
सर्वधर्मा

कारणहेतुरिति । उत्पद्यमानस्याविघ्नभावावस्थानादिति ।
समग्रेषु हेतुप्रत्ययेष्वनन्तरभावी धर्म

उत्पद्यमान उच्यते । तस्योत्पद्यमानस्योत्पादं प्रति
सर्वधर्मा एवाविघ्नभावेनावतिष्ठन्ते, न

सर्वस्येत्यवगन्तव्यम् । ज्ञाने पुन- सति त आस्रवा
नोत्पद्यमाना भवन्ति, प्राप्त्याद्यभावेन

प्रत्ययसामग्र्यभावात् । ज्योतिर्दर्शनमपि
प्रत्ययवैकल्यादेव नोत्पद्यमानमिति योज्यम् ।

अतस्तदवस्थमिदं स्वभावर्ज्या- सर्वधर्मा- संस्कृतस्य
कारणहेतुर्भवन्तीति ।

तद्यथाऽनुपद्रोतारं भोजकमिति विस्तर- । अनुपद्रवकरं
ग्रामपतिमभिसन्धाय मनुष्या

ब्रूयु--स्वामिना स्म- सुखिता इति । कस्मात् त एवं वक्तारो
भवन्ति ? यस्मादसावुपद्रवकरणे

समर्थ उपद्रवं न करोति ।

@२२३

स्यानुत्पत्तिधर्माणां च सर्वोत्पत्तौ, नारकादीनां
चारूप्यस्कन्धोत्पत्तौ ? असन्तोऽपि ह्येते

तथैव विघ्नं कर्त्तुमसमर्था- स्यु- । असमर्थेऽपि हि
भोजके तथा वक्तारो भवन्तीति स

एवात्र दृष्टान्त-, सामान्येनैव निर्देश- ।

यस्तु प्रधान- कारणहेतु-, स उत्पादनेऽपि समर्थ- ।
यथा चक्षूरूपे चक्षु-

र्विज्ञानस्य, आहार- शरीरस्य,
बीजादयोऽङ्कुरादीनामिति ।

यस्त्वेवं चोदयति-अनावरणभावेन चेत् सर्वे धर्महेतवो
भवन्ति, कस्मान्न

सर्वस्योत्पादो युगपद्भवति, प्राणातिपातेन च घातकवत्
सर्वे तद्भाजो भवन्तीति ?

तस्येदमचोद्यम्; यस्मादनावरणभावेन सर्वधर्मा- हेतु-
प्रतिज्ञायन्ते, न कारक-

भावेनेति ।

सर्वस्यैव कारणहेतो- सर्वोत्पत्तौ सामर्थ्यमित्यपरे ।
तद्यथा-निर्वाणस्यापि

चक्षुर्विज्ञानम् ।

कथं कृत्वा ? तेन ह्यालम्बनात् मनोविज्ञानमुत्पद्यते
कुशलाकुशलम्; यत-

-------------------

तद्यथा निर्वाणस्यानुत्पत्तिधर्माणां च । किम् ? कथं
हेतुभाव- सर्वोत्पत्तौ । नारकादीनाञ्च

नारकतिर्यग्योन्यादिकानामा रूप्यस्कन्धोत्पत्तौ कथं
हेतुभाव- ? नारकादिग्रहणं मनुष्यादीनां

कदाचिद् भवेदुपदेशादिनेत्यभिप्राय- । असन्तोऽपि ह्येवेति ।
असन्तोऽपि ह्येते निर्वाणदयस्तथैव,

यथा सन्तो विद्यमाना विघ्नं कर्तुमसमर्था- स्यु- ।
अतोऽसतां सतां चैषां निर्वाणादीनां विघ्नकरणे

निर्विशिष्टत्वम् । असत्तुल्यास्त इत्यर्थ- । असमर्थेऽपीति ।
उपद्रवं कर्तुमसमर्थेऽपि भोजके

ग्रामीणास्तथा वक्तारो भवन्ति-`स्वामिना स्म- सुखिता-ऽ
इति । स एवात्र दृष्टान्तो य-

प्राक्तन- । अतोऽनेनैव दृष्टान्तेन
विघ्नयितुमसमर्थानामपि
निर्वाणादीनामविघ्नभावावस्थानात्

कारणहेतुभाव- सिद्ध- । कस्मात् पुनरसत्तुल्यानां
निर्वाणादीनां कारणहेतुत्वमिष्यते, न पुनरसतां

शशविषाणादीनाम् ? असद्दृष्टान्ताभावात् । न
ह्यसन्तं भोजकमधिकृत्य ग्रामीणा भवन्ति

वक्तार--स्वामिना स्म- सुखिता इति । अचोद्यमेतत् ।
सामान्येनैव निर्देश इति । यश्च प्रधान-

कारणहेतु, यश्चाप्रधान- सर्वमधिकृत्योक्तम्-"स्वतोऽन्ये
कारणं हेतु-" इति ।

यो हि प्रधानोजनक- स कारणहेतु- । स
सुतरामविघ्नभावेनावतिष्ठते, न केवलमितर- ।

आहार- शरीरस्योत्पादनेऽपि समर्थ इत्यधिकृतम्;
"आहारसमुदयात् कायसमुदय-" इति

वचनात् । रसादिपरिणामयोगात् ।
बीजादयोऽङ्कुरादीनामिति ।
बीजाङ्कुरनालगण्डप्रसवादीना-

मुत्पादने समर्था इत्येवम् ।

यस्त्वेवं चोदयतीति । विस्तर--कारणे सति कार्येण
भवितव्यमिति मत्वा चोदयति-

कस्मान्न सर्वस्योत्पादो युगपद् भवति । यथा च
प्राणातिपातकारक- प्राणातिपातभाग् भवति,

तथा सर्वेऽपि कस्मान्न तद्भाजो भवन्तीति । न
कारकभावनेति । न मुख्यवृत्त्यास्य कारणत्वमिति

दर्शयति । तेन सर्वस्य तावद् युगपदुत्पादो न प्राप्नोति;
प्रत्ययसमाग्र्यभावेनानुत्पद्यमानत्वात् ।

प्राणातिपातयोगश्च भवति; अकारकत्वात् । यस्तु कारक-
स प्राणातिपातभागेव भवति ।

@२२४

क्रमेण पश्चाच्चक्षुर्विज्ञानमिति कारणपरम्परया
तस्यापि प्रत्ययीभावादस्ति सामर्थ्यम् ।

एवमन्यस्यापि प्रतिपत्तव्यम् । एषा हि दिक् ।

उक्त- कारणहेतु- ॥

सहभूर्ये मिथ- फला- ।

मिथ- पारम्पर्येण ये धर्मा- परस्परफलास्ते परस्पर-
सहभूहेतुर्यथाकथम् ।

भूतवच्चित्तचित्तानुवर्तिलक्षणलक्ष्यवत् ॥५०॥

चत्वारि महाभूतान्यन्योन्यं सहभूहेतु- । चित्तं
चित्तानुवर्त्तिनां धर्माणाम्, तेऽपि

तस्य । संस्कृतलक्षणानि लक्ष्यस्य, सोऽपि तेषाम् ।

एवं च कृत्वा सर्वमेव संस्कृतं सहभूहेतुर्यथायोगम्
। विनापि चान्योन्यफलत्वेन

धर्मोऽनुलक्षणानां सहभूहेतु-, न तानि
तस्येत्युपसङ्ख्यातव्यम् ॥५०॥

के पुनरेते चित्तानुवर्त्तिनो धर्मा- ?

चैत्ता द्वौ संवरौ तेषां चेतसो लक्षणानि च ।

चित्तानुवर्त्तिन-,

सर्वे चित्तसम्प्रयुक्ता-, ध्यानसंवर-, अनास्रवसंवर-,
तेषां च ये जात्यादय-,

चित्तस्य च । एते धर्माश्चित्तानुवर्त्तिन उच्यन्ते ।

-------------------

मनोविज्ञानमुत्पद्यते कुशलाकुशलमिति । कुशलं
मनोविज्ञानमिति निर्वाणालम्बनत्वात् ।

निर्वाणालम्बनात् कुशलादकुशलाद्वा
मनोविज्ञानमुत्पद्यते । ततश्चक्षुर्विज्ञानमिति । एवं
परम्परया

तस्यापि प्रतिपत्तव्यमिति ।
नारकादीनामप्यारूप्यस्कन्धोत्पत्तौ सामर्थ्यम् । कथम् ?
अमी बत

नारकप्रेतादय- परमदु-खिता इति नारकाद्यालम्बनं
मनोविज्ञानं कुशलमुत्पद्यते, यत- क्रमेण

शीले व्यवस्थितस्य भावनायां
प्रयोगादारूप्यसमापत्ति-, उत्पत्तिश्चोपपद्यत इति ॥

"सहभूर्ये मिथ- फला-" इति । हेतुरिति वर्त्तते ।
सहभूहेतुस्ते धर्मा भवन्ति ये धर्मा-

मिथ- फला-, ये परस्परफला इत्यर्थ- । सहभूहेतु-
सहभुव इति नोक्तम् । कस्मात् ? सन्ति हि

धर्मा- केचित् सहभुवो न तु सहभूहेतु-,
तद्यथा-नीलाद्युपादायरूपं भूतै- सहभूर्भवति, न

चान्योन्यं सहभूहेतु- । अतो मिथ- फला इत्यर्थपरिग्रह-
। इदञ्च सावशेषं लक्षणम्, अतो

वक्ष्यति-विनापि चान्योन्यफलत्वेन धर्मोऽनुलक्षणानां
सहभूहेतु-, न तानि तस्येत्युपसङ्ख्या-

तव्यमिति । उपसङ्ख्यानकरणञ्च
महाशास्त्रताप्रदर्शनार्थम् । सोपसङ्ख्यानं हि
व्याकरणादि

महाशास्त्रं दृश्यते ।

"भूतवत्" इति । तद् यथार्थे वतिप्रत्यय- । एवञ्च कृत्वा
सर्वं मे संस्कृतं सहभूहेतु-

र्यथायोगमिति । यस्मात् संस्कृतलक्षणानि लक्ष्यस्य
सहभूहेतु-, सोऽपि तेषाम्, अतो यथायोगं

यथासम्भवं सर्वं संस्कृतं सहभूहेतु-;
संस्कृतस्य लक्षणवत्त्वात्, लक्ष्यलक्षणयोश्च
सहभूहेतुत्वात् ।

न तु सर्वं सर्वस्य; अपरलक्षणैरसहभूहेतुत्वादिति
यथायोगग्रहणम् ॥५०॥

तेषाञ्च ये जात्यादयश्चित्तस्य चेति । तेषाञ्च
चित्तसम्प्रयुक्तानां चेतनादीनां ध्यानसंवर-

स्यानास्रवसंवरस्य ये जात्यादयश्चत्वारो
धर्माश्चित्तानुपरिवर्तिन उच्यन्ते ।

@२२५

कथमेते चित्तमनुपरिवर्त्तन्ते ? समासत-

कालफलादिशुभतादिभि- ॥५१॥

कालस्तावच्चित्तेनैकोत्पदस्थितिनिरोधतया
एकाध्वपतितत्वेन चतुर्थेन ।

फलादिभिरेकफलविपाकनि-ष्यन्दतया ।
पूर्वकस्त्वेकशब्द- सहार्थे वेदितव्य- ।

शुभतादिभि- कुशलाकुशलाव्याकृतचित्ते
कुशलाकुशलाव्याकृततया ।

एवं दशभि- कारणैश्चित्तानुपरिवर्त्तिन उच्यन्ते ।

तत्र सर्वाल्पं चित्तमष्टपञ्चाशतो धर्माणां
सहभूहेतु- । दशानां महाभूमिकानां

चत्वारिंशतस्तल्लक्षणानाम्, अष्टानां च
स्वलक्षणानुलक्षणानाम् ।

-------------------

"कालफलादिशुभतादिभि-" इति । कालेन च फलादिभिश्च
शुभतादिभिश्चेति काल-

फलादिशुभतादिभि- ।

कालस्तावदिति । विस्तर--चित्तेन सहेते एकोत्पादा एकस्थितय
एकनिरोधाश्च,

तद्भाव-, तया एकोत्पादस्थितिनिरोधतयेति । एकमध्वानं
पतिता- एकाध्वपतिता-, तद्भाव-,

तेन एकाध्वपतितत्वेन चतुर्थेनेति ।
कालतश्चित्तमनुपरिवर्त्तन्ते ।

एकफलतयैकविपाकतयैकनिष्यन्दतया च
चित्तमनुपरिवर्त्तन्ते । फलमिह पुरुषकारकं

च, विपाकफलनिष्पन्दयो- पृथग् गृहीतत्वात् ।
अधिपतिफलं तु सर्वसाधारणत्वान्न गण्यते ।

अयं चैकशब्द- सङ्ख्याने साधारणे वा
एकफलतयेत्यादि । पूर्वकस्त्वेकशब्द- सहार्थे । चित्तेन

सहोत्पादस्थितिनिरोधतयेत्यर्थ- । न ह्यत्र
सङ्ख्यानार्थं सम्भवति । न हि यश्चित्तस्योत्पाद- स

एव चित्तानुपरिवर्त्तिनाम्, यो वा तेषां स चित्तस्येति ।

एवं दशभि- कारणैरिति ।
कालतश्चतुर्भिरेकोत्पादतयैकस्थिति
तयैकनिरोधतयैकाध्व-

पतितत्वेन चेति । ननु
चैकोत्पादस्थितिनिरोधतयेत्येतेनैवैकाध्वपतितत्वमुक्तम् ?
न सर्वमुक्तम्;

अनुत्पत्तिधर्मिणि हि चित्ते ते चित्तानुपरिवर्तिन
एकाध्वपतिता भवन्ति, नैकोत्पादस्थितिनिरोधा

इति । तस्मादेकाध्वपतितत्वं चतुर्थं कारणमुच्यते ।
एकफलविपाकनिष्यन्दतयेति त्रिभि- ।

कुशलाकुशलाव्याकृततया चेति पुनस्त्रिभिरिति दशभि- ।
पर्यायवृत्तिं जातिं वा

प्रत्येवमुक्तम्-दशभिरिति । न ह्येकत्र चित्ते दश
कारणानि भवन्ति । न हि कुशले चेतस्य-

कुशलाव्याकृते कारणे भवत-, न चाकुशलाव्याकृते
चित्ते अनुत्पत्तिधर्मिणि । एकाध्वपतितत्वे-

नैकफलनिष्यन्दताभ्यामव्याकृतत्वेन चेति चतुर्भि- ।
उत्पत्तिधर्मिणि त्वेभिरेव चतुर्भिरेकोत्पाद-

स्थितिनिरोधताभिश्चेति सप्तभि- । अनास्रवेऽप्येवम् ।
अव्याकृततां तु केवलमपनीय कुशलता

प्रक्षेप्तव्या । अकुशले तु कुशलसास्रवे
चानुत्पत्तिधर्मिण्यकुशलतया कुशलतया च यथा-

वस्त्वेकाध्वपतितत्वेनैकफलविपाकनिष्यन्दताभिश्चेति
पञ्चभि- । उत्पत्तिधर्मिणि तु

तस्मिन्नेभिरेव
पञ्चभिरेकोत्पादस्थितिनिरोधताभिश्चेत्यष्टाभि- ।

सर्वाल्पं चित्तमिति । सर्वेभ्यो यदल्पपरिवारं चित्तं तत्
सर्वाल्पमित्युच्यते । तत् पुन-

कतमत् ? द्वितीयध्यानात्
प्रभृत्यूर्ध्वमनिवृत्तव्याकृतं चित्तम् । तत्र
वितर्कविचारौ न स्त- । न

चापि कुशलादिमहाभूमिका-, केवलमहाभूमिका एव दश
भवन्ति । तल्लक्षणानामिति ।

@२२६

तस्य पुनश्चतु-पञ्चाशद् धर्मा- सहभूहेतु-,
स्वान्यनुलक्षणानि स्थापयित्वा ।

चतुर्दशेत्यपरे-दश महाभूमिका- स्वान्येव च
लक्षणानीति ।

तदेतन्न वर्णयन्ति । प्रकरणग्रन्थो ह्येवं
विरुध्यते-"स्याद् दु-खसत्यं

सत्कायदृष्टिहेतुकम्, न सत्कायदृष्टिर्हेतु- ।
सत्कायदृष्टेस्तत्सम्प्रयुक्तानां च धर्माणां जातिं

जरां स्थितिमिनित्यतां च स्थापयित्वा यत्तदन्यत्
क्लिष्टं दु-खसत्यं सत्कायदृष्टिहेतुकम्,

सत्कायदृष्टेश्च हेतु-, यदेतत् स्थापितम्" ( ) इति ।

-------------------

दशमहाभूमिकलक्षणानाम् । न तदनुलक्षणानाम्;
विप्रकृष्टत्वात् । स्वानुलक्षणानां तु भवति,

सन्निकृष्टत्वात् । आह-अष्टानां च
स्वलक्षणानुलक्षणानामिति । स्वान्यनुलक्षणानि
स्थापयित्वेति ।

लक्षणेष्वनुलक्षणानां व्यापार-, न विशिष्टे च
चित्ते । न्यूनानि तानि । राजायते हि चित्तं लक्षणानु-

लक्षणानाम् । अतश्चित्तमनुलक्षणानां सहभूहेतु-, न
तु तानि चित्तस्य । लक्षणानां तु चित्तेऽस्ति

व्यापार इति तानि चित्तस्य सहभूहेतुर्भवन्ति ।

चतुर्दशेत्यपर इति । यथानुलक्षणानां नास्ति धर्मे
व्यापार-, किं तर्हि ? धर्मस्य

लक्षणेषु, अतो न तेषां हेतुभावो धर्म इष्यते । यथा
सम्प्रयुक्तेष्वेव तल्लक्षणानां व्यापारो न

चित्त इति न तानि चित्तस्य सहभूहेतु- । चित्तं तु तेषां
राजकल्पमिति सहभूहेतुर्भवतीत्य-

परेषामभिप्राय- । प्रकरणग्रन्थो ह्येवं विरुध्येत,
दशानां महाभूमिकानां यानि
चत्वारिंशल्लक्षणानि,

तानि यदि चित्तस्य सहभूहेतुर्नेष्येरन् । यस्मात्
प्रकरणेषूक्तम्-"चत्वार्यार्यसत्यानि दु-खसत्यं

यावन्मार्गसत्यम् । एषां कति सत्कायदृष्टिहेतुकानि न
सत्कायदृष्टेर्हेतु-, कति सत्कायदृष्टेर्हेतुर्न

सत्कायदृष्टिहेतुकानि, कति सत्कायदृष्टिहेतुकानि न
सत्कायदृष्टेश्च हेतु-, कति नैव

सत्कायदृष्टिहेतुकानि न सत्कायदृष्टेर्हेतु- ?-इति
प्रश्ने कृते विसर्जनं करोति-द्वे नैव सत्काय-

दृष्टिहेतुके न सत्कायदृष्टेर्हेतु-, निरोधसत्यं
मार्गसत्यं च । द्वयोर्भेद- ।
दु-खसमुदयसत्ययोर्विभङ्ग- ।

कथमिति ? दु-खसत्यं स्यात् सत्कायदृष्टिहेतुकं न
सत्कायदृष्टेर्हेतु-, स्यात् सत्कायदृष्टिहेतुकं

सत्कायदृष्टेश्च हेतु- । स्यान्नैव सत्कायदृष्टिहेतुकं
न सत्कायदृष्टेर्हेतुरिति त्रिकोटिकम् । द्वितीया

कोटिर्नास्ति । तत्र सत्कायदृष्टिहेतुकं न
सत्कायदृष्टेर्हेतु-, अतीतप्रत्युत्पन्नान् दु-खदर्शन-

प्रहातव्याननुशयां^स्तत्सम्प्रयुक्तं च दु-खसत्यं
स्थापयित्वा । अतीतप्रत्युत्पन्नान् समुदयदर्शन-

प्रहातव्यान् सर्वत्रगाननुशयान् तत्सम्प्रयुक्तं च
दु-खसत्यं स्थापयित्वा । अनागतं च सत्काय-

दृष्टिसम्प्रयुक्तं दु-खसत्यं स्थापयित्वा ।

सत्कायदृष्टेस्तत्सम्प्रयुक्तानां च धर्माणां जातिं
जरां स्थितिमनित्यतां च स्थापयित्वा

यत्तदन्यत् क्लिष्टं सत्कायदृष्टिहेतुकं
सत्कायदृष्टेश्च हेतुर्यदेतत् स्थापितमिति । "नैव
सत्काय-

दृष्टिहेतुकं न सत्कायदृष्टेर्हेतुरक्लिष्टं
दु-खसत्यम् । यथा दु-खसत्यम्, एवं समुदयसत्यम्"

इति प्रकरणग्रन्थ- । तस्यार्थं विवृण्महे-ये
अतीतप्रत्युत्पन्ना दु-खदर्शनप्रहातव्या दशानुशया-

सत्कायदृष्ट्यादय-, ते स्थापिता- ।
तैदर्शभिरनुशयै- सम्प्रयुक्तं दु-खसत्यं
वेदनादिकं स्थापितम् ।

किमत्रास्थापितम् ? एत एवानागता
दशानुशयास्तत्सम्प्रयुक्तं च वेदनादिकं दु-खसत्यं

वर्जयित्वानागतसत्कायदृष्टिसम्प्रयुक्तं दु-खसत्यम् ।
तद्धि स्थापयिष्यते; "अनागतं च

@२२७

सत्कायदृष्टिसम्प्रयुक्तं दु-खसत्यं स्थापयित्वा" इति
वचनात् । तत्प्राप्तिजात्यादयश्चास्थापिता

वर्जयित्वा सत्कायदृष्टेस्तत्सम्प्रयुक्तानां च
धर्माणां जात्यादीन् । ते हि स्थापयिष्यन्ते,

"सत्कायदृष्टेस्तत्सम्प्रयुक्तानां च धर्माणां जातिं
जरां स्थितिमनित्यतां च स्थापयित्वा" इति

वचनात् । तदेवं तावदनागतोऽनुशयस्तत्सम्प्रयुक्तं च
स्थापितादन्यत् । तदन्यत् क्लिष्टमित्युच्यते

सत्कायदृष्टिहेतुकम् । सत्कायदृष्टिहेतुरस्येति
सत्कायदृष्टिहेतुकम् । सभागहेतुना सर्वत्रगहेतुना

चातीतप्रत्युत्पन्नसत्कायदृष्टिहेतुकत्वात्, न तु
सत्कायदृष्टेर्हेतु- । न ह्यनागतो धर्म- सभागहेतु-

सर्वत्रगहेतुर्वा व्यवस्थाप्यते । न च सहभूहेतु-
सम्प्रयुक्तकहेतुर्वात्र सम्भवति । न हि सत्कायदृष्टि-

सत्कायदृष्ट्या सह भवति सम्प्रयुज्यते वा; एकस्मिन्
कलापे द्वितीयसत्कायदृष्ट्यभावात् । न

चाप्यन्तग्राहदृष्ट्यादिभि- सह भवति सम्प्रयुज्यते वा;
पृथक्कलापत्वात् । विप्रयुक्तास्तेषा-

मतीतप्रत्युत्पन्नानां दु-खदर्शनहेयानां प्राप्तयो
जात्यादयश्चास्थापिता- । ते स्थापितकादन्ये

क्लिष्टाश्च । तेऽपि सर्वत्रगहेतुना
पूर्वोत्पन्नसत्कायदृष्टिहेतुका-, न तु ते
सत्कायदृष्टेर्हेतु- ।

कस्मात् ? प्राप्तयस्तावद् वृक्षप्रपाटिकावत्
स्वसर्वत्रगेभ्यो बहिरवस्थितत्वान्न सर्वत्रगा

व्यवस्थाप्यन्ते । सर्वत्रगत्वाभावाच्च न सत्कायदृष्टे-
सर्वत्रगहेतु- । सर्वत्रगजात्यादयोऽपि यद्यपि

सर्वत्रगा इष्टा-; "प्राप्तिवर्ज्या- सहभुवो येऽप्येभिस्तेऽपि
सर्वगा-" (अभि^ को^ ५.१३)

इति सिद्धान्तवचनात् । न तु ते चित्तचैत्तवत् पश्चिमानां
चित्तचैत्तानां सर्वत्रगहेतु-; स्वलक्ष्य-

व्यापारपरत्वेनाप्राधान्ये सति चित्तचैत्तान्तरेषु
सर्वत्रगत्वे सति पुरुषकाराभावात् । सर्वत्रगव्य-

वस्थानं तु तेषां जात्यादीनां
स्वसन्तानसर्वत्रगहेतुत्वात् । तस्मान्न ते
सत्कायदृष्टेर्हेतुरिति शास्त्रार्थो

लक्ष्यते ।

सभागहेतुस्तर्हि कस्मान्न भवति ? सभागहेतुव्यवस्था हि
पुरुषकारापेक्षयापि । यस्य

हि धर्मस्य जनने य- पुरुषकारवान् धर्म- स तस्य
सभागहेतु- । इदमेव च ज्ञापकम्-यथेष्टं

सभागहेतुव्यवस्थेति । विभाषायामप्येवमुक्तम्-"चक्षुश्च
चक्षुष- सभागहेतु-, देवदत्तचक्षुषो

देवदत्तचक्षु- सभागहेतु- । दक्षिणं दक्षिणस्य
वामं वामस्य यावच्चक्षुर्द्रव्यं चक्षुर्द्रव्यान्तरस्य ।

बाह्येष्वपि यवो यवस्य, शालि- शाले-" इति । यदि हि
सर्वचक्षु- सर्वस्य चक्षुष-

सभागहेतुरिष्येत, अव्याकृतत्वं तुल्यमिति कृत्वा नैवं
विशेषणमुच्येत । तस्मान्न ते सत्कायदृष्टे-

सभागहेतुरित्यवगन्तव्यम् । अपरे त्वाहु--सावशेषमेतद्
भाष्यम् । तस्मात् सजात्यादि-

कास्तेऽनुशयास्तत्सम्प्रयुक्ताश्च धर्मा- स्थापिता
वेदितव्या- । ये हि धर्मस्य तत्सम्प्रयुक्तानां च

जात्यादय- सहभूहेतुर्भवन्ति, तै- सार्धं ते धर्मा-
पूर्वोत्पन्ना- सर्वत्रगहेतु- सभागहेतुर्वा भवन्तो

भवन्ति; "प्राप्तिवर्ज्या- सहभुवो येऽप्येभिस्तेऽपि सर्वगा-"
(अभि^ को^ ५.१३) इति

सिद्धान्तात् । अत
एवोक्तम्-`सत्कायदृष्टेस्तत्सम्प्रयुक्तानां च धर्माणां
जातिं जरां स्थिति-

मनित्यतां च स्थापयित्वाऽ इति । तस्माज्जात्यादयोऽपि केचित्
स्थापिता- । अतोऽन्यदस्थापित-

मित्यवगन्तव्यम् । युक्तिरिह द्रष्टव्या । यतो
युक्तिस्ततोऽवगन्तव्यम् । समुदयदर्शनप्रहातव्या

अपि ये सर्वत्रगा अतीतप्रत्युत्पन्नास्तत्सम्प्रयुक्तं च
दु-खसत्यं वेदनादिकम्, तत् स्थापितम् ।

किमन्यत् समुदयदर्शनप्रहातव्यमस्थापितम् ? ये
सर्वत्रगा अनागतास्तत्सम्प्रयुक्तं च दु-खसत्यं

वेदनादिकम्, तदस्थापितम् । येऽप्यसर्वत्रगा
रागादयस्त्रैयध्विका अपि, याश्च तेषां सर्वेषां

@२२८

ये तर्हि "तत्सम्प्रयुक्तानाम्" इत्यतन्न पठन्ति, तैरप्येतत्
पठितव्यम्-अर्थतो

वैवं बोद्धव्यमिति काश्मीरा- ।

यत्तावत् सहभूहेतुना हेतु-, सहभ्वपि तत् । स्यात्तु
सहभूर्न सहभूहेतुना हेतु-

-------------------

प्राप्तय-, न ते स्थापिता- । जात्यादयस्त्वेकस्मिन् पक्षे
नैव स्थापिता- । पक्षान्तरे तु केचित्

स्थापिता-, केचिन्न स्थापिता- । तदेतत् सर्वमस्थापितं
समुदयदर्शनप्रहातव्यसर्वत्रगहेतुना

सत्कायदृष्टिहेतुकं भवति,
पूर्वोत्पन्नसत्कायदृष्टिहेतुकत्वात् । न तु
सत्कायदृष्टेर्हेतु-, सर्वत्रगाणां

तत्सहभुवां चानागतत्वेनासर्वत्रगहेतुत्वात् ।
असर्वत्रगाणां च रागादीनां तत्सहभुवां च
वेदनादीनां

जात्यादीनां चैकस्मिन् पक्षे सर्वप्राप्तीनां
चासर्वत्रगत्वात् । निरोधमार्गदर्शनप्रहातव्या
भावना-

प्रहातव्याश्च क्लिष्टा
अनुशयतत्सम्प्रयुक्ततत्समुत्थजात्यादिस्वभावा
अस्थापिता- । ते सर्वत्र-

गहेतुना सत्कायदृष्टिहेतुका-, न तु ते
सत्कायदृष्टेर्हेतु-;
सर्वत्रगहेतुत्वासम्भवादितरहेत्वयोगाच्च ।

सत्कायदृष्टिहेतुकं सत्कायदृष्टेश्च हेतुर्यदेतत्
स्थापितमिति । ये अतीतप्रत्युत्पन्ना दु-खदर्शन-

प्रहातव्या दशानुशयास्तत्सम्प्रयुक्तं च दु-खसत्यं
यच्च पक्षान्तरे जात्यादिकं तत् सभागहेतुना

च पूर्वसत्कायदृष्टिहेतुकम् । ये च
सत्कायदृष्टिजात्यादयस्तत्सम्प्रयुक्तजात्यादयश्च ते
सहभूहेतुना

पूर्वोक्ताभ्यां च हेतुभ्यां तद्धेतुका- । ये पुन-
सत्कायदृष्टिसम्प्रयुक्तास्ते सम्प्रयुक्तहेतुना च

पूर्वोक्तैश्च हेतुभिस्तद्धेतुका- । सत्कायदृष्टेश्च ते
तथैव हेतु- । येऽप्यतीतप्रत्युत्पन्ना- समुदय-

दर्शनप्रहातव्या- सर्वत्रगास्तत्सहभुवश्च वेदनादयो
जात्यादयश्च पक्षान्तरे, ते सर्वत्रगहेतुनैव

सत्कायदृष्टिहेतुका-, सत्कायदृष्टेश्च हेतु- ।
पूर्वोत्पन्ना हि सत्कायदृष्टिस्तेषां हेतु-, ते च
पूर्वोत्पन्ना

सत्कायदृष्टेरिति । असङ्क्लिष्टं तु दु-खसत्यं
कुशलमनिवृत्ताव्याकृतं च न सत्कायदृष्टिहेतुकं

न च सत्कायदृष्टेर्हेतु-; पञ्चविधहेतुत्वासम्भवात् ।
जनको ह्यत्र हेतुरधिक्रियते, न कारणहेतु-;

साधारणत्वात् । विपाकहेतोश्चेहायोग-;
सत्कायदृष्टेर्निवृताव्याकृतत्वेनाविपाकत्वात् । तत्र

यदेतदुक्तम्-`सत्कायदृष्टेस्तत्सम्प्रयुक्तानां च
धर्माणां जातिं जरां स्थितिमनित्यतां च

स्थापयित्वाऽ इति, तद्विरुध्येत; यदि हि
सत्कायदृष्टिसम्प्रयुक्तधर्मजात्यादयो न
सहभूहेतुर्भवेयु-,

न ते स्थाप्येरन् । ये हि स्थापितास्ते
सत्कायदृष्टिहेतुका-, सत्कायदृष्टेश्च हेतुरिति ।

ये तर्हि तत्सम्प्रयुक्तानामित्येतन्न पठन्ति । तेषां
कथं प्रकरणग्रन्थो विरुध्ये-

तेत्यध्याहार्यम् । ते हि सत्कायदृष्टेर्जातिं जरां
स्थितिमनित्यतां च स्थापयित्वेत्येवं पठन्ति ।

तत्सम्प्रयुक्तेष्वेव तल्लक्षणानि व्याप्रियन्ते, न
सत्कायदृष्टौ, अतस्तानि तस्या न सहभूहेतुरिति

तेषामेवंवादिनामभिप्राय- । तैरप्येतत् पठितव्यमिति ।
एवमपाठे दोष- इत्यतस्तैरेतत् परं

पठितव्यम्-तत्सम्प्रयुक्तानां चेति । तत्सम्प्रयुक्ता हि
सत्कायदृष्टेरात्मकल्पा-; एकालम्बन-

कृत्याद्यर्थत्वात् । तस्माद्यथा तेषु
तत्सम्प्रयुक्तेष्वेतानि लक्षणानि सहभूहेतु-, तथा
सत्काय-

दृष्टावपीति वैभाषिकाभिप्राय- । अर्थतो वैवं
बोद्धव्यमिति । सत्कायदृष्टिग्रहणेन सत्काय-

दृष्टिसम्प्रयुक्तानामपि ग्रहणम् । अधिकारानुवृत्तेर्वा
तेनैवं बोद्धव्यम्-तत्सम्प्रयुक्तानाञ्चेति ।

काश्मीरा- । न बहिर्देशका इति दर्शयति ।

सहभ्वपितदिति । चैत्तादि । चित्तस्य हि चैत्तास्तानि च
लक्षणानि सहभूहेतु- सहभूनि

@२२९

धर्मस्यानुलक्षणानि, तानि चान्योन्यम् ।
चित्तानुपरिवर्त्त्यनुलक्षणानि चैवं चित्तस्य, तानि

चान्योन्यं सप्रतिघं चोपादायरूपमन्योन्यमप्रतिघं च
किञ्चित् सर्वं च भूतै- प्राप्तयश्च

सहजा- प्राप्तिमत- सहभुवो न सहभूहेतु-;
अनेकफलविपाकनिष्यन्दत्वात् । न चैत्ता-

सहचरिष्णव-; पूर्वमप्युत्पत्ते- पश्चादपीति ।

सर्वमप्येतत् स्यात्; प्रसिद्धहेतुफलभावानां
बीजादीनामेष न्यायो न दृष्ट इति

वक्तव्यमेतत्-कथं सहोत्पन्नानां धर्माणां
हेतुफलभाव इति ?

तद्यथा प्रदीपप्रभयोरङ्कुरच्छाययोश्च ।

-------------------

च तानि भवन्ति । धर्मस्यानुलक्षणानीति ।
विस्तर--धर्मस्य जातिजात्यादीनि सहभूहेतुना

हेतु-; विप्रकृष्टत्वात् । जात्यादिषु हि तेषां व्यापारो
न धर्मे । तानि चान्योन्यम् । तानि

चानुलक्षणान्यन्योन्यं सहभूनि; जात्यादिषु व्यापारात्
। न सहभूहेतुना हेतु- । धर्मस्तु तेषां

सहभूहेतुर्भवति, प्राधान्यात् । स हि राजेव यात्रायां
सभृत्यस्तद्भृत्यवर्गां सर्वं स्वकलाप-

माकर्षन्निव प्रवर्त्तते । चित्तानुपरिवर्त्त्यनुलक्षणानि
चेति । चित्तानुपरिवर्त्तिनां चैत्तध्यानास्रव-

संवराणाम् अनुलक्षणानि च तथैव चित्तस्य सहभूनि,
न तु सहभूहेतुना हेतु- । एवशब्दो-

ऽर्थप्रदर्शनार्थ- । तानि
चान्योन्यमनुपरिवर्त्त्यनुलक्षणानि सहभूनि, न तु
सहभूहेतुना हेतु- ।

सप्रतिघं चोपादायरूपमन्योन्यमष्टद्रव्यकादिषु
परमाणुषु रूपशब्दगन्धरसस्प्रष्टव्यात्मकं
सहभू,

न तु सहभूहेतुना हेतु- ।
सप्रतिघग्रहणमप्रतिघनिरासार्थम् । अप्रतिघं हि
ध्यानास्रवं संवररूपं

सप्तविधाविज्ञप्तिस्वभावं परस्परं सहभू-,
सहभूहेतुना च हेतुरिति । सर्व च भूतैरिति ।
सप्रतिघं

चाप्रतिघं चोपादायरूपं यथास्वभूतै- सहभू-, न
तु सहभूहेतुना हेतु- । प्राप्तयश्च सहजा-

प्राप्तिमतो धर्मस्य सहोत्पादेऽपि न सहभूहेतु- ।
पूर्वपश्चात्कालजात् प्राप्तीनाम् । असहभूत्वादेव

सहभूहेतुत्वाप्रसङ्ग इति । सहज इति विशेषणम् ।
कस्माद् ? इत्याह-अनेकफलविपाक-

निष्यन्दत्वादिति । यस्मात्तासां प्राप्तिमता सह नैकं
फलं पुरुषकारफलं वृक्षप्रपाटिकावत्

पृथक्स्रोतस्त्वात् । नाप्येकं विपाकफलम्, "नाक्षेपिके
समापत्ती अचित्ते प्राप्तयो न च"

(अभि^ को^ ४.९६) इति वचनात् । न चाप्येकनिष्यन्दफलम्;
प्राप्नीनां हि प्राप्त्य एव

निष्यन्दफलं पृथक्सन्तानत्वात् ।
चित्तानुपरिवर्तिनामेवैकं फलं विपाकनिष्यन्दफलं
चेष्यते,

न प्राप्तीनाम् । न चैत्ता- सहचरिष्णव-
सहचरणशीला- ।

सर्वमप्येतत् स्यादिति । यत्तावत् सहभूहेतुना हेतुरिति
विस्तरेण यदुक्तम् । बीजादीना-

मिति । आदिशब्देनाङ्कुरनालकाण्डादीनां ग्रहणम् ।
एष न्यायो न दृष्ट इति । सहोत्पन्नयोर्हेतु-

फलभावलक्षणो न्यायो न दृष्ट- । पूर्वं हि बीजं
पश्चादङ्कुर-, पूर्वमभिघात- पश्चाच्छब्द इति ।

तद्यथा प्रदीपप्रभयोरङ्कुरच्छाययोश्च । किम ?
हेतुफलभाव इति वर्त्तते । प्रदीप- सप्रभ

एवोत्पद्यते, न निष्प्रभ- । अङ्कुचरस्यातपे
उत्पद्यमानस्यैव छाया भवति । अथ च प्रदीप-

प्रभाया- सहोत्पन्नाया हेतुर्भवति, छायायाश्चाङ्कुर-,
तद्वत् । सम्प्रधार्यं तावदिति । विस्तर--

असिद्धो दृष्टान्त इति परस्याभिप्राय- । यस्मात्
पूर्वोत्पन्नैव वर्त्तिस्नेहादिका सामग्री सप्रभस्य

@२३०

सम्प्रधार्यं तावदेतत्-किं प्रभाया- प्रदीपो हेतु-;
आहोस्वित् पूर्वोत्पन्नैव सामग्री

सप्रभस्य प्रदीपस्य सच्छायस्याङ्कुरस्योत्पत्तौ हेतुरिति ?

इतस्तर्हि भावाभावयोस्तद्वत्त्वात् । एतद्धि हेतुहेतुमतो
लक्षणमाचक्षते हैतुका--

यस्य भावाभावयो- यस्य भावाभावौ नियमत-, स हेतु-,
इतरो हेतुमानिति । सहभुवा च

धर्माणामेकस्य भावे सर्वेषां भाव-, एकस्याभावे
सर्वेषामभाव इति युक्तो हेतुफलभाव- ।

स्यात्तावत् सहोत्पन्नानाम्, परस्परं तु कथम् ? अत एव
कारणात् ।

एवं तर्ह्यविनाभाविनोऽप्युपादायरूपस्यान्योन्यमेष
प्रसङ्ग-, भूतैश्च सार्धं

चित्तानुलक्षणादीनां च चित्तादिभि- ?

त्रिदण्डान्योन्यबलावस्थानवत् तर्हि सहभुवां
हेतुफलभाव- सिध्यति ।

मीमांस्यं तावदेतत्-किमेषां सहोत्पन्नबलेनावस्थानम्,
आहोस्वित् पूर्व-

-------------------

प्रदीपस्योत्पत्तौ हेतु- । प्रदीपस्य प्रभायाश्च सैव
सामग्री हेतु-, न तु प्रदीप- प्रभाया हेतुरिष्यते ।

एवं सच्छायस्याङ्कुरस्योत्पत्तौ पूर्वोत्पन्नैव सामग्री
बीजातपादिका वाच्या ।

नियमत इति । यस्य धर्मस्य भावे यस्य धर्मस्य भावो
नियमेन न यदृच्छया, स हेतु-,

इतरो हेतुमान् । कार्यधर्म इत्यर्थ- । सहभुवां च
धर्माणाम्, तद्यथा भूतानां चतुर्णां चित्त-

चैत्तानुपरिवर्तिनां लक्ष्यलक्षणानां च । एकस्य
भावे सर्वेषां भाव एकस्य चाभावे सर्वेषामभाव

इति युक्तो हेतुफलभाव- ।

स्यात्तावत् सहोत्पन्नानामिति विस्तर- । सहोत्पन्नानां
हेतुफलभाव इष्यते । तद्यथा-

चक्षु- सहोत्पन्नमपि चक्षुर्विज्ञानेन तदुत्पत्तौ
हेतुर्भवति । परस्परं तु कथम् ? न हि चक्षुर्विज्ञानं

तस्य चक्षुषो हेतुर्भवतीति आह-अत एव कारणाद् ।
भावाभावयोस्तद्वत्त्वदित्यर्थ- । चैत्तादीनां

भावे चित्तस्य भावादभावे चाभावात् चित्तस्य हेतवो
भवन्तीति । एवं तर्हीति । विस्स्तर--

यद्येकस्य भावे सर्वेषां भाव-, सर्वेषां चाभाव
एकस्येत्यतोऽन्योन्यं हेतुफलभाव- ?

"कामेऽष्टद्रव्यक-" (अभि^ को^ २.२२) इत्यविनाभाविनोऽपि
रूपरसगन्धस्प्रष्टव्य-

स्वभावस्योपादायरूपस्यान्योन्यमेष प्रसङ्ग- ।
अन्योन्यसहभूहेतुप्रसङ्ग- । भूतैश्च सार्धमुपादाय-

रूपस्य सहभूहेतुत्वप्रसङ्ग- । चित्तानुलक्षणादीनां
चेति । आदिशब्देन चित्तानुपरिवर्त्यनुलक्षणानां

च । चित्तादिभिरिति । अत्राप्यादिशब्देन
चित्तानुपरिवर्त्तिभिश्चान्योन्यहेतुप्रसङ्ग- । तेनैव

चादिशब्देन प्राप्तिभि- सहजाभि- प्राप्तिमतामेष
प्रसङ्ग इति वक्तव्यम् ।

त्रिदण्डान्योन्यबलावस्थानवदिति ।
अन्योन्यबलेनावस्थानमन्योन्यबलावस्थानम्,

त्रिदण्डस्यान्योन्यबलावस्थानं
त्रिदण्डान्योन्यबलावस्थानम्, तद्वत्
त्रिदण्डान्योन्यबलावस्थानवत् ।

यथा त्रिदण्डस्य दण्डत्रयस्यान्योन्यबलेनावस्थानम्,
एवं सहभुवां चित्तचैत्तादीनां

हेतुफलभाव- सिध्यति ।

मीमांस्यं तावदेतदिति । विस्तर--परीक्ष्यमेतत्, न
सिद्धोऽयं दृष्टान्त इत्यभिप्राय- ।

सहोत्पन्नास्त्रयो दण्डास्तेषां बलम्, तेन सहोत्पन्नबलेन
किमेषां दण्डानामवस्थानम्, आहोस्वित्

पूर्वसामग्रीवशात् तथोत्पाद- । आहोस्विद्
यथैवैषामवस्थित- पूर्वभूतभौतिकसमुदाय-

@२३१

सामग्रीवशात् तथैवोत्पाद इति ? अन्यदपि च तत्र
किञ्चिद्भवति-सूत्रकम्, शङ्कुको

वा, पृथिवी वा धारिका । एषामपि नामान्येऽपि
सभागहेतुत्वादयो भवन्तीति सिद्ध-

सहभूहेतु- ॥५१॥

सभागहेतु- कतम- ?

सभागहेतु- सदृशा-,

सदृशा धर्मा- सदृशानां धर्माणां सभागहेतु-,
तद्यथा-कुशला- पञ्च स्कन्धा-

कुशलानामन्योन्यं क्लिष्टा- क्लिष्टानाम्, अव्याकृता-
अव्याकृतानाम्, रूपमव्याकृतं

पञ्चानाम् ।

चत्वारस्तु न रूपस्येत्यपरे, न्यूनत्वात् ।

कललं कललादीनां दशानामवस्थानम्,
अर्बुदादयोऽर्बुदादीनामेकैका-

पह्रासेनैकस्मिन् निकायसभागे ।

अन्येषु तु समानजातीयेषु दशाप्यवस्था दशानाम् ।

-------------------

लक्षणसामग्रीवशात् सहभावस्तथैव पश्चादपि
परस्पराश्रितानामुत्पाद इति । अन्यदपि च तत्र

किञ्चिद् भवति । नान्योन्यबलमेवेति दर्शयति । किं तद् ?
इत्याह-सूत्रकन्दण्डत्रयं निवेशितम्,

शङ्कुको वा कीलको वेत्यर्थ- । पृथिवी वा धारिका
अधस्तात् । एषामपि नामेति । एषामपि

सहभुवामन्येऽपि सभागसर्वत्रविपाककारणा हेतव-
सूत्रकादिस्थानीया भवन्तीति सिद्ध-

सहभूहेतु- ॥५१॥

क्लिष्टा- क्लिष्टानामिति । क्लिष्टा-, अकुशला-,
निवृत्ताव्याकृताश्च । क्लिष्टत्वसामान्येन

निवृताव्याकृतानाम् । अकुशला निवृताव्याकृतानाम् ।
निवृताव्याकृताश्चाकुशलानां सभागहेतुरिति

दर्शितं भवति । अव्याकृता अव्याकृतानामिति ।
अनिवृताव्याकृता अनिवृताव्याकृतानामित्यर्थ- ।

रूपमव्याकृतमव्याकृतो रूपस्कन्ध-, पञ्चानां
स्कन्धानां सभागहेतु- । चत्वारस्तु

स्कन्धावेदनादयो न रूपस्य सभागहेतुर्विशिष्टत्वात् ।
न हि विशिष्टो न्यूनस्य सभागहेतुरिष्यते;
"समविशिष्टयो-" इति वचनात् । कुशलाकुशलं तु
रूपमाभिसंस्कारिकत्वात् समं विशिष्टं

चेति चत्वारस्तस्य सभागहेतुर्भवन्ति ।

कललं कललादीनामिति । पञ्च
गर्भावस्था--कललार्बुदपेशीघनप्रशाखावस्था-,
पञ्च

जातावस्था--बालकुमारयुवमध्यवृद्धावस्था- । इत्येते
दश दशानामवस्थानां सभागहेतु- ।

कललं कललान्तस्य यावद् वार्धस्य । अर्बुदमर्बुदस्य
यावद्वर्धस्य । एवं यावद्वार्धं वार्धस्यैव ।

एकैकापह्रासेन एकैकपरिहारेण एकस्मिन् निकायसभागे
वक्तव्यम् । अन्येषु समानजातीयेषु

निकायसभागेषु यदा मनुष्यजन्मनो
मनुष्यजन्मैवोत्पद्यते तदा दशाप्यवस्था
दशानामप्यवस्थानाम् ।

वृद्धावस्थापि यावद्दशानामवस्थान्तराणाम् । सा हि
वृद्धावस्था क्षणान्तरे

तज्जन्मवृद्धावस्थाया- सभागहेतु- । अन्त्या तु
जन्मान्तरकललादीनां दशानामप्यवस्थानां सभाग-

हेतुरित्यवगन्तव्यम् ।

@२३२

बाह्येष्वपि यवो यवस्य, शालि- शालेरिति विस्तरेण योज्यम्
।

ये तु रूपं रूपस्य नेच्छन्ति सभागहेतुम्, तेषामेष
ग्रन्थ इच्छाविघाताय

सम्प्रवर्त्तते-"अतीतानि महाभूतान्यनागतानां
महाभूतानां हेतुरधिपति-" ( )

इति ।

किं पुन- सर्वे सदृशा- सभागहेतु- ? नेत्याह । किं
तर्हि ?

स्वनिकायभुव-,

स्वो निकायो भूश्चैषां त इमे स्वनिकायभुव- ।

पञ्च निकाया--दु-खदर्शनप्रहातव्यो यावत्
भावनाप्रहातव्य- ।

नव भूमय--कामधातुरष्टौ च हानारूप्या- ।

तत्र दु-खदर्शनहेया दु-खदर्शनहेयानां
सभागहेतु-, नान्येषाम् । एवं यावद्

भावनाहेया भावनाहेयानाम् ।

तेऽपि कामावचरा- कामावचराणां
प्रथमध्यानभूमिका- प्रथमध्यानभूमिकानां

यावद् भवाग्रभूमिकास्तद्भूमिकानामेव नान्येषाम् ।

तेऽपि न सर्वे, किं तर्हि ?

अग्रजा- ।

पूर्वोत्पन्ना- पश्चिमानामुत्पन्नानुत्पन्नानां सभागहेतु-
। अनागता नैव सभागहेतु- ।

एवमतीते ।

कुत एतत् ? आह-शास्त्रात् । "सभागहेतु- कतम- ?
पूर्वोत्पन्नानि कुशल-

-------------------

बाह्येष्वपि यवो यवस्येति विस्तर- । यवो यवस्य
सभागहेतुर्न शाले-, शालि- शालेरेव

न यवस्य-इत्यनेन तुल्येऽप्यव्याकृतत्वे स्वसन्तान एव
सभागहेतुत्वम्, नान्यसन्ताने; जनन-

शक्त्यभावादिति दर्शयति ।

अतीतानि महाभूतान्यनागतानां महाभूतानां
हेतुरधिपतिरिति । हेतुप्रत्यय-, अधिपति-

प्रत्ययश्चेत्यर्थ- । अयुगपद्भावान्न सहभूहेतु-, अत
एवाचित्तचैत्तत्वाच्च न सम्प्रयुक्तकहेतु-,

असर्वत्रगत्वान्न सर्वत्रगहेतु-, अव्याकृतत्वान्न
विपाकहेतु-, पारिशेष्यात् सभागहेतुरेवेत्यवगम्यते ।

यदि सदृशा- सदृशानां सभागहेतु-, एवं
पश्चादुत्पन्नोऽपि पूर्वोत्पन्नस्य सभागहेतु- प्राप्नोति,

सहोत्पन्नोऽपि सहोत्पन्नस्य, अनुत्पन्नोऽप्यनुत्पन्नस्य ? इत्यत
आह-तेऽपि न सर्वे । किं

तर्हि ?

"अग्रजा-" । अग्रे जाता अतीता- प्रत्युपन्ना वा सभागहेतु-
। अनागता न सभागहेतु-

रित्यर्थादुक्तं भवति ।
एवमतीतान्यतीतप्रत्युत्पन्नानामिति ।
पूर्वोत्पन्नान्यतीतानि पश्चादुत्पन्नातीता-

नामिति विभज्य व्याख्येयम् ।
अतीतप्रत्युत्पन्नान्यनागतानां सभागहेतु-, न
त्वनागतान्य-

नागतानामित्युक्तम् । अतो गम्यते-नास्त्यनागत-
सभागहेतुरिति । न कदाचिदिति । न कदाचिन्न

हेतुरित्यधिकृतम्, हेतुरेवेत्यर्थ- । तस्मादस्त्यनागत-
सभागहेतुरित्यभिप्राय- ।

@२३३

मूलानि पश्चादुत्पन्नानां कुशलमूलानां
तत्सम्प्रयुक्तानां च धर्माणां स्वधातौ सभागहेतुना

हेतु- । एवमतीतानि अतीतप्रत्युत्पन्नानाम् ।
अतीतप्रत्युत्पन्नान्यनागतानामिति वक्तव्यम्" ।

इदमपि शास्त्रम्-"यो धर्मो यस्य धर्मस्य हेतु- कदाचित् स
धर्मस्तस्य

धर्मस्य न हेतु- ? आह-कदाचिद्" इति ?

सहभूसम्प्रयुक्तकविपाकहेत्वभिसन्धिवचनाददोष- एष-।

यस्तु मन्यते-अनागतोऽपि स धर्म उत्पद्यमानावस्थायां
सभागहेतुत्वे नियती-

भूतो भवति, अतस्तां
चरमावस्थामभिसन्धायोक्तम्-"कदाचिन्न हेतु-" इति ?

तस्यामपरिहार-; यस्मात् स धर्म उत्पद्यमानावस्थाया-
पूर्व सभागहेतुरभूत्वा

पश्चाद् भवति ।

इहापि च प्रश्ने-यो धर्मो यस्य धर्मस्य समनन्तर-
कदाचित् स धर्मस्तस्य न

समनन्तर इति शक्यमनया कल्पनया वक्तुं स्यात्-न
कदाचिदिति ।

-------------------

सहभ्विति । विस्तर--सहभूसम्प्रयुक्तकविपाक
हेतुष्वभिसन्धिरभिप्राय-, तेन वचनम्,

तस्मात् ।
सहभूसम्प्रयुक्तकविपाकहेत्वभिसन्धिवचनाददोष-, न
कदाचिन्न हेतुरिति वचने ।

बाहुलिको ह्येष निर्देश इष्यते ।

चरमावस्थामभिसन्धायेति ।
अन्त्यामनागतावस्थामभिप्रेत्येत्यर्थ- । अध्वत्रयेऽपि

हेतुर्भवतीति तस्याभिप्राय- ।

तस्यायमपरिहार इति विस्तर- । तस्य वादिनोऽयमपरिहार-
। कस्मात् ? यस्मात् स

धर्म उत्पद्यमानावस्थाया- पूर्वं सभागहेतुरभूत्वा
पश्चाद् भवति, न नित्यं सभागहेतुरित्यर्थ- ।

बह्वीनामनागतावस्थानामेका चरमावस्था
सभागहेतुत्वे नियतीभूता । तदन्या बह्व्यस्तत्रा-

नियतीभूता- सन्ति । तत्र च सामान्येनोक्तम्-न कदाचिन्न
हेतुरिति । एवं कृत्वायमपरिहार- ।

एकस्यामपि ह्यवस्थायां स न सभागहेतुरिति शक्यमेव
वक्तुं स्यात् ।

यो धर्मो यस्य धर्मस्य समनन्तर इति । समनन्तरप्रत्यय
इत्यर्थ- । शक्यमनया

कल्पनयेति । स धर्म उत्पद्यमानावस्थायां
समनन्तरप्रत्ययत्वे नियतीभूतो भवति । अत- शक्यं

तां चरमावस्थामभिसन्धायेत्यनया कल्पनया
वक्तुम्-स्यान्न कदाचिन्न समनन्तर इति ।

कस्मादेवमाह-यदि स धर्मो नोत्पन्नो भवतीति । यदि स
धर्मोऽनागतो भवति नासौ

समनन्तरप्रत्यययो भवतीत्यर्थ- ।
चरमावस्थावाद्याह-द्विमुखसन्दर्शनार्थमिति । विस्तर--

यथा तत्र यो धर्मो यस्य धर्मस्य हेतु- कदाचित् स
धर्मस्तस्य धर्मस्य न हेतु- । आह-न

कदाचिदिति । तथेहापि कर्त्तव्यम् । यो धर्मो यस्य धर्मस्य
समनन्तर-, कदाचित् स धर्मस्तस्य

धर्मस्य न समनन्तर इति । आह-न कदाचिदिति कर्त्तव्यम् ।
यदि स धर्मो नोत्पन्नो भवतीति ।

यथा चेह तथा तत्रेति । कथम् ? यो धर्मो यस्य धर्मस्य
समनन्तर- कदाचित् स धर्म- तस्य

धर्मस्य न समनन्तर- । आह-यदि स धर्मो नोत्पन्नो
भवतीति, एवं तत्र कर्त्तव्यम् । कथम् ?

यो धर्मो यस्य धर्मस्य हेतु- कदाचित् स धर्म- तस्य
धर्मस्य न हेतु- । आह-यदि स धर्मो

नोत्पन्नो भवतीति । यदि स धर्मोऽनागतो भवति नासौ
हेतुप्रत्ययो भवतीत्यर्थ- ।

@२३४

कस्मादेवमाह ? यदि स धर्मो नोत्पन्नो भवतीति
द्विमुखसन्दर्शनार्थम्-यथा

तत्र तथेहापि कर्त्तव्यम्, यथा चेह तथा तत्रेति ।

एवं सति को गुणो लभ्यत इत्यकौशलमेवात्र
शास्त्रकारस्यैवं सम्भाव्यते ।

तस्मात् पूर्वक एवैष परिहार- साधु- ।

यत् तर्हीदमुक्तम्-"अनागतानां सत्कायदृष्टिं
तत्सम्प्रयुक्तं च दु-खसत्यं

स्थापयित्वा यत् तदन्यत् क्लिष्टं दु-खसत्यं तत्
सत्कायदृष्टिहेतुकं न सत्कायदृष्टेर्हेतु-,

यत्तु स्थापितं तत्सत्कायदृष्टिहेतुकं
सत्कायदृष्टेश्च हेतु-" इति ?

अनागतसत्कायदृष्टिसम्प्रयुक्तं दु-खसत्यं
स्थापयित्वेत्येवमेतत् कर्त्तव्यम्, अर्थतो

वैवं बोद्धव्यमिति ।

-------------------

अत्राचार्य आह-एवं सति को गुण इति विस्तर- । इति
द्विमुखसन्दर्शनेन कश्चिद्

गुणो लभ्यते । नैव ह्युत्पद्यमानावस्थायां स धर्मो
हेतु- समनन्तरो वा मुख्यवृत्त्या

भवतीत्यकौशलमेवात्र शास्त्रकारस्यैवं सम्भाव्यते ।
क्वचित् सावकाशं ब्रुवत-, क्वचिन्निरवकाशम् ।

सावकाशं तावद् यदिदमुक्तम्-यो धर्मो यस्य धर्मस्य
हेतु- कदाचित् स धर्मस्तस्य

धर्मस्य न हेतु- । आह-न कदाचिदिति । कथं न कदाचिन्न
हेतुरित्येवमुक्त्वा पुनर्वर्णयति-

चरमावस्थायां सभागहेतुरिति । निरवकाशम्-यदि स
धर्मो नोत्पन्नो भवति न समनन्तर-,

उत्पन्नस्तु समनन्तर इति । अयमत्राभिप्रायार्थ
एकान्तिकमर्थं व्यवस्थाप्य पुनरन्यथाकरोतीति

तस्मात् पूर्वक एवैष परिहार- साधुरिति ।
सहभूसम्प्रयुक्तकविपाकहेत्वभिसन्धिवचनाददोष

इति ।

यत्तर्हीदमुक्तमिति । विस्तर--कुत एतदायातम् ? अनागतो
नैव सभागहेतुरित्युक्तम् ।

तद् यद्यनागतो नैव सभागहेतु-, कस्मादनागता
सत्कायदृष्टि- स्थापिता । यद्धि स्थापितं तत्

सत्कायदृष्टिहेतुकं सत्कायदृष्टेश्च हेतुरिति
व्याख्यातम् । तत्र कथमनागता सत्कायदृष्टि-

सत्कायदृष्टेर्हेतु- । न तावत् सहभूहेतु-
सम्प्रयुक्तकहेतुर्वा सम्भवति; असहभूत्वात् । न

विपाकहेतु-, अव्याकृतत्वात् । न कारणहेतु-,
साधारणत्वेनागण्यमानत्वात् । पारिशेष्यात्

सभागहेतु- सर्वत्रगहेतुर्वा भवन्ती भवेत् । इह च
सभागहेतुरेव सर्वत्रगहेतु- । अतो यद्यनागता

सत्कायदृष्टि- सत्कायदृष्टेर्न सभागहेतु-, कस्मादसौ
तृतीयकोट्यर्थं स्थापितेति ?

वैभाषिक आह-अनागतसत्कायदृष्टिसम्प्रयुक्तकं
दु-खसत्यं स्थापयित्वेत्येवमेतत्

कर्त्तव्यमिति । सत्कायदृष्टिसम्प्रयुक्तकमेव
स्थापयितव्यम्, न तु सत्कायदृष्टि- । तद्धि वेदनादिकं

सहभूहेतुना सम्प्रयुक्तकहेतुना वा
सत्कायदृष्टिहेतुकं सत्कायदृष्टेश्च हेतु-, न
सभागहेतुना ।

विनष्टको ह्यमनागतां सत्कायदृष्टिमिति पाठ- ।
पश्चात्पदस्थेन तच्छब्देन सह न पठितव्य- ।

सम्प्रयुक्तदु-खसत्यविशेषणार्थं तु समस्यैतत्
पदद्वयं पठितव्यम्-अनागतसत्कायदृष्टि-

सम्प्रयुक्तकमिति । अर्थतो वैवं बोद्धव्यं यद्येवं न
क्रियेत पाठ- । भाष्याक्षेपनिर्वृत्त- पाठो न

तन्त्रमित्यभिप्राय- ।

@२३५

इदं तर्हि प्रज्ञप्तिभाष्यं कथं
नीयते-"सर्वधर्माश्चतुष्के नियता--हेतौ फले

आश्रये आलम्बने नियता-" इति ? हेतुरत्र सम्प्रयुक्तकहेतु-,
सहभूहेतुश्च । फलम्-

पुरुषकारफलम्, अधिपतिफलं च ।
आश्रयश्चक्षुरादिरालम्बनं रूपादिकमिति द्रष्टव्यम् ।

ननु चैवं सति सभागहेतुरभूत्वा हेतुर्भवतीति
प्राप्तम् ?

इष्यत एवावस्थां प्रति न द्रव्यम् । अवस्थाफलं हि
सामग्र्यम्, न द्रव्यफलम् ।

किं पुन- स्याद्-यदि विपाकहेतुवदनागतोऽपि सभागहेतु-
स्यात् ?

शास्त्रे तस्य ग्रहणं स्यात् ।

य एव हि फलदानग्रहणक्रियासमर्थस्तस्यैव
ग्रहणाददोष- ? नैतदस्ति;

निष्यन्दफलेन हि सफल- सभागहेतु- ।
तच्चानागतस्यायुक्तम्; पूर्वपश्चिमताभावात् ।

-------------------

प्रज्ञप्तिभाष्यं कथं नीयते-सर्वधर्माश्चतुष्के
नियता इति । हेतौ नियता यस्य धर्मस्य

यो धर्मो हेतु- । स धर्मस्तस्य धर्मस्य न कदाचिन्न हेतु-
। त्रिष्वपि कालेषु हेतुरित्यर्थ- । एवं

फले नियता यस्य धर्मस्य यो धर्म- फलं पुरुषकारादि
योज्यम् । एवमाश्रये नियता यस्य

धर्मस्य चक्षुविज्ञानादेर्यो धर्म आश्रयश्चक्षुरादिरिति
योज्यम् । एवमालम्बने नियता यस्य धर्मस्य

चक्षुर्विज्ञानादेर्यो धर्म आलम्बनं रूपादिरिति योज्यम् ।
तेन धर्माणां हेतौ नियतत्वात् त्रिष्वपि

कालेषु सभागहेतुर्भवतीति चोदकाभिप्राय- ।
सर्वहेत्वमभिसन्धेरदोष इति दर्शयन् वैभाषिक

आह-हेतुरत्र सम्प्रयुक्तकहेतु- सहभूहेतुश्च । न
सभागहेतु- सर्वत्रगहेतुर्वा; अनागतावस्था-

यामव्यवस्थापितत्वात् । न विपाकहेतु-, अनानिञ्ज्यस्य
कर्मण- कस्यचिद् गत्यन्तरेऽपि

विपाकादानात् । फलं पुरुषकारफलमधिपतिफलं च ।
तयो सहभूसम्प्रयुक्तकहेत्वो- फलत्वात् ।

वैभाषिकाणामेतन्मतम्-अनागतं विद्यमानमुत्पद्यत इति
। तस्मादयं प्रसञ्जयति ।

ननु चैवं सति सभागहेतुरभूत्वा अनागतावस्थायां
हेतुर्भवति वर्त्तमानावस्थायामिति ।

प्राप्तं प्रसक्तमित्यर्थ- ।

इष्यत एवावस्थां प्रति न द्रव्यमिति । इष्यत एव
सभागहेतो- सभागहेतुत्वावस्था-

पूर्वं नासीदिदानीं भवतीति । न तु
द्रव्यस्वलक्षणम्-पूर्व नासीदिदानीं भवतीति ।
अवस्थाफलं

हि सामग्र्यं न द्रव्यफलमिति । हेतुप्रत्ययसामग्र्या
वर्त्तमानावस्थाफलं न द्रव्यम् । यस्मादना-

गतोऽपि स धर्मो द्रव्यतोऽस्ति, न पुन- प्रत्युत्पन्न एवेति ।
चोदक आह-किं पुन- स्यादिति

विस्तर- । वैभाषिक आह-शास्त्रे तस्य ग्रहणं स्यादिति
। तस्यानागतस्य सभागहेतो- । न

चास्ति ग्रहणम् । न हि तत्र शास्त्रमुक्तम्-अनागतानि
कुशलमूलान्यनागतानां कुशलमूलानां

सभागहेतुरिति । चोदक आह-य एव हीति विस्तर- ।
चोदकस्यायमभिप्राय--यद्यप्य-

नागतोऽस्ति सभागहेतुर्न त्वसौ फलदानग्रहणक्रियायां
समर्थ- । य एव हि फलदानग्रहण-

क्रियासमर्थ- फलाक्षेपक्रियासमर्थश्च तस्यैव
सभागहेतोरतीतस्य वर्त्तमानस्य च ग्रहणात्

अदोष-, अनागतस्य सभागहेतोरग्रहणम्; तस्य
फलदानग्रहणक्रियायामसामर्थ्यात् । तस्माद्-

स्त्यनागत- सभागहेतु- । अथ च शास्त्रे नोक्त इति ?
आह-नैतदस्तीति विस्तर- ।

@२३६

न चोत्पन्नमनागतस्य निष्यन्दो युज्यते, यथा-वर्त्तमानस्य
।

मा भूद्धेतो- पूर्वं फलमिति, नास्त्यनागत-
सभागहेतु-; विपाकहेतुरपि एवमना-

गतो न प्राप्नोति, विपाकफलस्य पूर्वं सह
चायोगादनागते चाध्वनि पूर्वपश्चिमताऽभावात् ?

नैतदस्ति; सभागहेतोर्विना पौर्वापर्येण सदृश-
सदृशस्य सभागहेतुरित्यन्योन्य-

हेतुत्वादन्योन्यनि-ष्यन्दता सम्प्रसज्येत । न
चान्योन्यनि-ष्यन्दता युक्तिमतीति ।

न त्वेवं विपाकहेतु-; विना
पौर्वापर्येणान्योन्यहेतुफलता सम्प्रसज्यते;

भिन्नलक्षणत्वाद्धेतुफलयो- ।

तस्मादवस्थाव्यवस्थित एव सभागहेतु-,
लक्षणव्यवस्थितस्तु विपाक-

हेतुरित्यनागतोऽपि न वार्यते ।

-------------------

नैतद् युज्यते । निष्यन्दफलेन हि सफल- सभागहेतु- ।
"सभागसर्वत्रगयोर्निष्यन्द-" (अभि^

को^ २.५६) "निष्यन्दो हेतुसदृश-" (अभि^ को^ २.५७) इति
वचनात् ।

तच्चानागतस्यायुक्तम् । तन्निष्यन्दफलमयुक्तम् । कस्मात् ?
पूर्वपश्चिमताभावात् । अनागता-

वस्थायाम् `इदं पूर्वमिदं पश्चिमम्ऽ इति न परिच्छिद्यते;
विप्रकीर्णत्वात् । न चासति पूर्वापरभावे

सदृश- सदृशस्य निष्यन्दो युज्यते । अथ
मतम्-उत्पन्नमतीतं वर्त्तमानं वा अनागतस्य निष्यन्द

इति ? अत आह-न चोत्पन्नमनागतस्य निष्यन्दो युज्यत इति ।
यथातीतं वर्त्तमानस्य निष्यन्दो

न भवति, तथाऽनागतस्याप्युत्पन्नो न निष्यन्दो
भवितुर्महति ।

कस्माद् ? इत्याह-मा भूद्धेतो- पूर्व फलमिति । दोषात् ।
विपाकफलस्य पूर्वं सह

चायोगादिति, मा भूद्धेतो- पूर्वं फलमिति पूर्वमयोग- ।
सह चायोगोऽनागतावस्थायाम् । न हि

प्रत्युत्पन्नावस्थायां सहभूहेतोरिव विपाकहेतो-
सहोत्पन्नं फलमुपलभ्यते । कस्मात् ? अनागते

चाध्वनि पूर्वपश्चिमताभावात् ।
विप्रकीर्णत्वादनागतस्याध्वनो न पूर्वं विपाकहेतु-
पश्चाद्

विपाकफलं युज्यते । तस्माच्च सभागहेतुवद्
विपाकहेतुरप्यनागतो न प्राप्नोति । वैभाषिक

आह-नैतदस्ति । यदुक्तम्-विपाकहेतुरप्येवमिति । न
चान्योन्यनिष्यन्दता युक्तिमतीति ।

यस्य य- सभागहेतु- सदृशो धर्मस्तस्य स एव
धर्मस्तदानीमेव कथं निष्यन्दो योक्ष्यते, न हि

पुत्र- स्वस्यैव पितुस्तदानीमेव पिता भवतीति ! न त्वेवं
विपाकहेतु- । किम् ? अन्योन्यहेतुफलता

न पौर्वापर्येण विना सम्प्रयुज्यते प्राप्नोति । कस्मात् ?
भिन्नलक्षणत्वाद् धेतुफलयो- ।

हेतोरन्यल्लक्षणं स्वभाव इत्यर्थ- । अकुशलता
कुशलसास्रवता वा तस्य लक्षणम् । फलस्य

चान्यल्लक्षणमनिवृताव्याकृतत्वम् । "विपाकहेतुरशुभा-
कुशलाश्चैव सास्रवा-" (अभि^

को^ २.५४) "विपाकोऽव्याकृतो धर्म-" (अभि^ को^ २.५७) इति
वचनात् ।

तस्मादिति विस्तर- । अवस्थाव्यवस्थित एव सभागहेतु- ।
अवस्थायां व्यवस्थित-,

अतीतावस्थ- प्रत्युत्पन्नावस्थश्च सभागहेतु-,
नागतावस्थ- । लक्षणव्यवस्थितस्तु विपाकहेतु- ।

लक्षणेन व्यवस्थितस्त्रिष्वपि कालेषु यथोक्तलक्षण
इत्यनागतोऽपि विपाकहेतुर्न वार्यते न-

प्रतिषिध्यते । इदमिह विचार्यते-किमनागतेऽध्वनि सदृशा
धर्मा विप्रकीर्णा इति न शक्यते

परिच्छेत्तुम्-`अयं हेतुरिदमस्य निष्यन्दफलम्ऽ इति, अतो
नानागत- सभागहेतुर्व्यवस्थाप्यते ?

@२३७

यदुक्तम्-`स्वभूमिक- सभागहेतुर्भवतिऽ इति, किमेष
नियम- सर्वस्य

सास्रवस्यैव नियम- ?

अन्योन्यं नवभूमिस्तु मार्ग-,

`सभागहेतु-ऽ इत्यधिकार- । अनागम्ये ध्यानान्तरिकायां
चतुर्षु ध्यानेषु त्रिषु

चारूप्येषु मार्गसत्यमन्योन्यं सभागहेतु- ।

किं कारणम् ? आगन्तुको ह्यसौ तासु भूमिषु न
तद्धातुपतित-; तद्भूमिकाभि-

स्तृष्णाभिरस्वीकृतत्वात् । अत-
समानजातीयस्यान्यभूमिकस्यापि सभागहेतुर्भवति ।

स पुन--

समविशिष्टयो- ॥५२॥

न न्यूनस्य हेतुर्भवति । तद्यथा-दु-खे
धर्मज्ञानक्षान्तिरस्या एवानागताया-

सभागहेतुर्विशिष्टस्य च यावदनुत्पादज्ञानस्य ।
अनुत्पादज्ञानमनुत्पादज्ञानस्यैव; अन्य-

विशिष्टस्याभावात् ।

दर्शनभावनाऽशैक्ष्यमार्गास्त्रिद्व्येकेषाम् । तत्रापि
मृद्विन्द्रियमार्गो मृदुतीक्ष्णेन्द्रिय-

-------------------

आहोस्विद् यो धर्मो यस्य धर्मस्य सभागहेतुर्भवेत् स
धर्मस्तस्य हेतुप्रत्ययवशान्निष्यन्दफलं

भवेदित्यतोऽनागत- सभागहेतुर्न व्यवस्थाप्यते ? नैतद्
व्याख्यानकारैर्विचारितम्, मम तु

पूर्वक एवायं पक्ष- प्रतिभातीति ।

किमेष नियम इति । किं स्वभूमिक एवेत्यवधार्यते ।
नान्यथाप्यस्तीत्यभिप्राय- ।

"अन्योन्यं नवभूमिस्तु मार्ग-" इति । तुशब्दो विशेषणे ।
मार्ग इति मार्गसत्यं

विवक्षितम् । सास्रवान्मार्गसत्यं विशिष्यते । सास्रवो हि
धर्म- स्वभूमिक एव सभागहेतु-,

नान्यभूमिक- । मार्गस्त्वन्यभूमिकोऽपि सभागहेतु- । इह
भूमिग्रहणे सास्रवानास्रवग्रहणम्,

धातुग्रहणे तु सास्रवस्यैव, इत्यत आह-यत्
सास्रवाणां मार्गस्य च तुल्ये भूमिभेदे मार्ग एव

नवभूमिकोऽन्योन्यं सभागहेतुर्न सास्रव इति । कुत- ?
इत्याह-आगन्तुको ह्यसौ तासु

भूमिषु न तद्धातुपतित-,
तद्भूमिकाभिस्तृष्णाभिरस्वीकृतत्वादिति । न हि
कामरूपारूप्यचर्य-

स्तृष्णा- सास्रवानिवानास्रवान् धर्मान् स्वीकुर्वन्ति ।
यदा तर्हि निर्वाणं मार्गं वाभिलषति

कुशलोऽसौ धर्मच्छन्द-, न राग-, तस्य वर्ज्यत्वादिति
वचनात् । समानजातीयस्येति ।

अनास्रवजातीयस्य ।

एवं तर्हि सर्व- सर्वस्य सभागहेतु- प्राप्नोति ? अत
आह-"समविशिष्टयो-" इति ।

अन्योन्यग्रहणं तर्हि किमर्थम् ?
उर्ध्वभूमिकाधरभूमिकयोरन्योन्यमित्येवमर्थम् ।
ऊर्ध्वभूमिको-

ऽप्यधरभूमिकयो- समविशिष्टयो- सभागहेतुर्भवति,
अधरभूमिकोऽप्यूर्ध्वभूमिकयोरिति ।

तद्यथेति । विस्तर--दु-खे धर्मज्ञानक्षान्तिस्तस्या
एवानागताया- समेति कृत्वा सभागहेतु-,

विशिष्टस्य च दु-खे धर्मज्ञानस्य
दु-खेऽन्वयज्ञानक्षान्तेर्यावदनुत्पादज्ञानस्य, न तु
न्यूनस्य । न

हि दु-खे धर्मज्ञानमनागताया दु-खे
धर्मज्ञानक्षान्ते- सभागहेतुर्भवति ।

@२३८

मार्गस्य हेतु- ।
तीक्ष्णेन्द्रियमार्गस्तीक्ष्णेन्द्रियमार्गस्यैव ।
तद्यथा-श्रद्धानुसारिश्रद्धा-

धिमुक्तसमयविमुक्तमार्गा- षण्णां चतुर्णां द्वयोश्च
। धर्मानुसारिदृष्टिप्राप्तासमयविमुक्तमार्गा-

त्रयाणां द्वयोरेकस्य ।

कथं पुनरूर्ध्वभूमिकस्याधोभूमिको मार्ग- समो वा
भवति ? विशिष्टो वा ?

इन्द्रियत-, हेतूपचयतश्च ।

-------------------

दर्शनभावनाशैक्षणार्गास्त्रिद्व्येकेषामिति ।
दर्शनमार्गो दर्शनमार्गान्तरस्य भावनामार्ग-

स्याशैक्षमार्गस्य च सभागहेतुरिति त्रयाणाम् ।
भावनामार्गो भावनामार्गान्तरस्याशैक्षमार्गस्य

च सभागहेतु-, न दर्शनमार्गस्येति द्वयो- ।
अशैक्षमार्गोऽशैक्षमार्गान्तरस्य न दर्शनमार्ग-

भावनामार्गयोरित्येकस्य सभागहेतु- । तत्रापीति । तत्र
दर्शनमार्गादिषु मृद्विन्द्रियमार्गोदर्शनमार्ग-

स्वभावो मृदुतीक्ष्णेन्द्रियमार्गस्य तत्स्वभावस्यैव ।
तीक्ष्णेन्द्रियमार्गस्तीक्ष्णेन्द्रियमार्गस्यैव, न

मृद्विन्द्रियमार्गस्य, न्यूनत्वात् । एवं
भावनामार्गोऽशैक्षमार्गश्च वक्तव्य- ।
तद्दर्शयन्नाह-तद्यथेति ।

विस्तर--एकस्यापि मृद्विन्द्रियस्य पुद्गलस्य षण्मार्गा-
सन्ति । प्रकृतितीक्ष्णेन्द्रियस्य त्रय- ।

तत्र श्रद्धानुसारिमार्ग-
श्रद्धानुसारिमार्गान्तरस्यात्मीयस्य सभागहेतु- ।
धर्मानुसारिमार्गस्य

चात्मीयस्यानागतावस्थस्य
श्रद्धाधिमुक्तदृष्टिप्राप्तसमयविमुक्ता
समयविमुक्तमार्गाणां चात्मीयानां

यथायोगमुत्पत्त्यनुत्पत्तिधर्माणां चेति षण्णां
सभागहेतु- । श्रद्धाधिमुक्तमार्ग- श्रद्धाधिमुक्त-

मार्गान्तरस्य
दृष्टिप्राप्तिसमयविमुक्तासमयविमुक्तमार्गाणां
चापरेषामपि त्रयाणामिति चतुर्णां

सभागहेतु- । समयविमुक्तमार्ग-
समयविमुक्तमार्गान्तरस्यासमयविमुक्तमार्गस्य चेति द्वयो-

सभागहेतु- । न तु श्रद्धाधिमुक्तमार्ग-
श्रद्धानुसारिधर्मानुसारिमार्गयोर्हेतु-;
पूर्वकालीनत्वाद्

दर्शनमार्गस्य, भावनामार्गस्य च विशिष्टत्वात् ।
एवमन्यत्रापि योज्यम् । धर्मानुसारिमार्गो

धर्मानुसारिमार्गान्तरस्य
दृष्टिप्राप्तासमयविमुक्तमार्गयोश्चेति त्रयाणां
सभागहेतु- । दृष्टिप्राप्तमार्गो

दृष्टिप्राप्तमार्गान्तरस्यासमयविमुक्तमार्गस्य चेति
द्वयो- । असमयविमुक्तमार्गोऽसमयविमुक्त-

मार्गान्तरस्यैवेत्येकस्य सभागहेतु- । न तु
धर्मानुसारिमार्ग- श्रद्धानुसारिमार्गस्य सभागहेतु-;

धर्मानुसारिमार्गस्येन्द्रियतो विशिष्टत्वात् । नापि
श्रद्धाधिमुक्तमार्गस्येन्द्रियतो विशिष्टत्वात्, नापि

समयविमुक्तमार्गस्येन्द्रियतो विशिष्टत्वात् ।
समयविमुक्तमार्गस्तर्हीन्द्रियतो विशिष्टस्य

दृष्टिप्राप्तमार्गस्य सभागहेतु- प्राप्नोति ? न प्राप्नोति;
अशैक्षमार्गसङ्गृहीतत्वात् । नहि पूर्वकालीनं

फलं पश्चात्कालीनो हेतुरिति । दृष्टिप्राप्तमार्ग- पुन-
समयविमुक्तमार्गस्य न सभागहेतु-; इन्द्रियतो

न्यूनत्वात् ।

कथं पुनरिति । विस्तर--कथं पुनरूर्ध्वभूमिकस्य
द्वितीयध्यानात् प्रभृति यावदा-

किञ्चन्यायतनभूमिकस्य दर्शनमार्गस्य भावनामार्गस्य
वा अशैक्षमार्गस्य वा यथायोग-

मधोभूमिको मार्गो विज्ञानानन्त्यायतनात् प्रभृति
यावदनागम्यभूमिको यथायोगं दर्शनमार्गो

भावनामार्गो वा अशैक्षमार्गो वा समो वा विशिष्टो वा
भवति । कथञ्च न भवितव्यम् ?

हीनत्वादधराया भूमे- । इन्द्रियतो हेतूपचयतश्च ।
इन्द्रियतस्तावत् समो भवति विशिष्टो वा,

दर्शनमार्गे
श्रद्धानुसारिमार्गश्चतुर्थध्यानभूमिकोऽधर
भूमिकस्य तस्यैव श्रद्धानुसारिमार्गस्य सम-;

@२३९

तत्र दर्शनादिमार्गाणां मृदुमृद्वादीनां चोत्तरोत्तरे
हेतूपचिततरा- ।

यद्यप्येकसन्ताने श्रद्धाधर्मानुसारिणार्गयोरसम्भव-;
उत्पन्नस्त्वनागतस्य हेतु- ॥५२॥

-------------------

उभयोर्मृद्विन्द्रियत्वात् । तस्यैवाधरभूमिको
धर्मानुसारिमार्गो विशिष्ट-, तीक्ष्णेन्द्रियत्वात् । तथा

धर्मानुसारिमार्गश्चतुर्थध्यानभूमिकोऽधर भूमिकस्य
धर्मानुसारिमार्गस्य सम- । एवमेतावेव

श्रद्धानुसारिधर्मानुसारिमार्गौ
चतुर्थध्यानभूमिकावधरभूमिकयोर्भावनाशै
क्षमार्गयो- प्रत्येकं

भूमीन्द्रियभेदभिन्नयो- समौ वा विशिष्टौ वेति
सम्भवतो योज्यौ । तथा भावनामार्गे आकिञ्चन्या-

यतनभूमिकस्य श्रद्धाधिमुक्तमार्गस्याधरभूमिक-
श्रद्धादिमुक्तमार्ग- सम-; उभयोर्मृद्विन्द्रियत्वात् ।

तस्यैवाधरभूमिको दृष्टिप्राप्तमार्गो विशिष्ट-,
तीक्ष्णेन्द्रियत्वात् । तथा तस्यैव समयविमुक्त-

मार्गोऽधरभूमिक- सम-, उभयोर्मृद्विन्द्रियत्वात् ।
तस्यैवासमयविमुक्तमार्गोऽधरभूमिको विशिष्ट-,

तीक्ष्णेन्द्रियत्वात् । एवमशैक्षमार्गे
आकिञ्चन्यायतनभूमिकस्याशैक्षमार्गस्याधरभूमिक-
समो

विशिष्टो वेति यथायोगं योज्यम् । अनया दिशा
सर्वभूमयो योज्या- ।

कथं हेतूपचयत- ? ऊर्ध्वभूमिकस्याधरभूमिको
मार्ग- समो विशिष्टो वा भवतीत्यत

इदमुच्यते । तत्र दर्शनादिमार्गाणामिति ।
विस्तर--आदिग्रहणेन भावनाशैक्षमार्गोपसङ्ग्रह- ।

ऊर्ध्वभूमिकाया दु-खे धर्मज्ञानक्षान्तेरधोभूमिकं
दु-खे धर्मज्ञानं हेतूपचयतो विशिष्टं भवति ।

दु-खे धर्मज्ञानादप्यूर्ध्वभूमिकादधरभूमिका
दु-खेऽन्वयज्ञानक्षान्तिर्यावदूर्ध्वभूमिकान्मार्गे
धर्म-

ज्ञानादधरभूमिका
मार्गेऽन्वयज्ञानक्षान्तिर्हेतूपचयतो विशिष्टा भवति;
एकैकाधिकसभागहेतू-

पचितत्वात् । दर्शनमार्गादूर्ध्वभूमिकादधोभूमिको
भावनामार्गो हेतूपचयतो विशिष्टो भवति ।

दर्शनमार्गो हि दर्शनमार्गहेतूपचित- ।
भावनामार्गस्तु दर्शनभावनामार्गहेतूपचित- ।
ऊर्ध्व-

भूमिकाभ्यां
दर्शनभावनामार्गाभ्यामधरभूमिकोऽशैक्षमार्गो
हेतूपचयतो विशिष्टो भवति; दर्शन-

भावनामार्गहेतूपचितत्वात् ऊर्ध्वभूमिकस्य
दर्शनमार्गस्याधोभूमिको दर्शनमार्गो हेतूपचयत-

समानक्षणापेक्षया समो भवति । एवं भावनामार्गस्य
भावनामार्ग-, अशैक्षमार्गस्याशैक्षमार्ग

इति ।

तदेवं कश्चिदिन्द्रियत- समो भवति हेतूपचयतो विशिष्ट
सत्यप्यधरभूमिकत्वे, तद्यथा-

अथमध्यानभूमिकाच्छ्रद्धानुसारिमार्गादधरभूमिकौ
श्रद्धाधिमुक्तसमयविमुक्तमार्गौ । कश्चिद्धेतू-

पचयत- समो भवतीन्द्रियतो विशिष्ट-, तद्यथा-
चतुर्थध्यानभूमिकाच्छ्रद्धानुसार्यादिमार्गादधो-

भूमिकधर्मानुसार्यादिमार्ग-, समानक्षणापेक्षया ।
कश्चिदिन्द्रियतो हेतूपचयतश्च विशिष्ट-,

तद्यथा-चतुर्थध्यानभूमिकाच्छद्धानुसारिमार्गाद
धरभूमिकौ दृष्टिप्राप्तासमयविमुक्तमार्गौ । मृदु-

मृद्वादीनां चोत्तरोत्तरे हेतूपचिततरा इति ।
दर्शनमार्गवर्ज्या- तस्मिन् मृदुमृद्वाद्यसम्भवात् ।

तत्र मृदुमृदो- प्रकारादूर्ध्वभूमिकादधरभूमिकोऽपि
मृदुमध्यो यावदधिमात्रमध्यादधिमात्राधिमात्र-

समानासमानक्षणापेक्षया हेतूपचयत- समो विशिष्टो
वा भवति- एकैकाधिकप्रकारहेतू-

पचितत्वात् ।

यदुक्तम्-`श्रद्धानुसारिमार्ग- षण्णां सभागहेतु-ऽ
इति, कथं श्रद्धानुसारिमार्गो

@२४०

किं पुन- मार्ग एव समविशिष्टयो- सभागहेतुर्भवति ?
नेत्याह । लौकिका अपि

हि-

प्रयोगजास्तयोरेव,

समविशिष्टयो- सभागहेतुर्भवन्ति, न न्यूनस्य । यथा
कतमे ? इत्याह-

श्रुतचिन्तामयादिका- ।

एते हि प्रायोगिका- श्रुतचिन्ताभावनामया गुणा-
समविशिष्टयोरेव हेतु-, न

न्यूनानाम् । तद्यथा-कामावचरा- श्रुतमया-
श्रुतचिन्तामयानाम्, चिन्तामयाश्चिन्ता-

मयानाम्; भावनामयाभावात् । रूपावचरा- श्रुतमया-;
श्रुतभावनामयानां चिन्ता-

मयाभावात् । भावनामया भावनामयानामेव ।
आरूप्यावचरा भावनामया भावना-

मयानामेव । तेषामपि नवप्रकारभेदात् मृदुमृदव-
सर्वेषां मृदुमध्या अष्टानाम्-इत्येषा

नीति- ।

-------------------

धर्मानुसारिमार्गस्य सभागहेतुर्भवति, न हि
तयोरेकसन्ताने सम्मुखीभावोऽस्ति ? तेनाह-

यद्यप्येकसन्ताने श्रद्धाधर्मानुसारिमार्गयोरसम्भव-,
उत्पन्नस्त्वनागतस्य हेतुरिति । असम्भवो

ह्यत्रासम्मुखीभाव- । न त्वभाव-, सन्ति हि
मृद्विन्द्रियाणां मृद्विन्द्रियमार्गवदात्मीयास्ती-

क्षणेन्द्रियमार्गा अपि ।
दृष्टिप्राप्तासमयविमुक्तमार्गास्तु तत्सन्ताने
सम्मुखीभवेयुरपि, यदीन्द्रिय-

सञ्चार- क्रियेत । तस्मादुत्पन्न-
श्रद्धानुसारिमार्गोऽनुत्पत्तिधर्मिणो धर्मानुसारिमार्गस्य
श्रद्धाधिमुक्त-

दृष्टिप्राप्तसमयविमुक्तासमयविमुक्तमार्गाणां च
यथायोगमनागतानामुत्पत्तिधर्माणामनुत्पत्ति-

धर्माणां वा समविशिष्टानां सभागहेतुरिति ।

आचार्यवसुमित्रस्त्वाह-"उत्पन्न-
श्रद्धानुसारिमार्गोऽनुत्पन्नस्य धर्मानुसारिमार्गस्य

दृष्टिप्राप्तमार्गस्य वा हेतु-, यदा श्रद्धानुसार्यादय
इन्द्रियाणि सञ्चरन्तो धर्मानुसारिमार्गादीन्

सम्मुखीकुर्वन्ति", तदयुक्तम्; न हि
श्रद्धानुसारीन्द्रियाणि सञ्चरति, श्रद्धादिमुक्तादयस्तु

सञ्चरेयु- ॥५२॥

प्रायोगिका इति । प्रयोगेण निवृत्ता- प्रायोगिका-,
प्रायोगिकग्रहणमुपपत्ति-

प्रतिलम्भिकनिरासार्थम् ।

कामवचरा- श्रुतमया इति । ये बुद्धवचनश्रुतेन
निर्याता-, ते श्रुतमया- । चिन्तामयाश्च

चिन्तामयानामिति, चिन्तामयानामेव न श्रुतमयानाम्,
"तयोरेव समविशिष्टयो-" इति वचनात् ।

भावनामयाभावादिति । कामधातोरसमाहितत्वाद्
भावनामया न सन्ति । चिन्तामयाभावादिति ।

यदा हि चिन्तयितुमारभन्ते, तदैषां
समाधिरेवोत्तिष्ठत इति चिन्तामयाभावकारणम् ।

तेषामपीति । श्रुतमयादीनाम् । मृदुमृदव- सर्वेषामिति
। मृदुमृदवो मृदमृद्वन्तराणां समानां

मृदुमध्यादीनां चान्येषामष्टानां विशिष्टानामिति
सर्वेषां सभागहेतु- । मृदुमध्या अष्टानाम् ।

मृदुमृदुप्रकारमपास्य तस्य न्यूनत्वात् । एषा नीतिरिति ।
तद्यथा-मृद्वधिमात्रा- सप्तानां मध्यमृदव-

षण्णां यावदधिमात्राधिमात्रा
अधिमात्राधिमात्रान्तराणामेकरूपाणां
सभागहेतुरिति- पूर्वान्

पूर्वानपास्य तेषां तेषां न्यूनत्वात् ।

@२४१

उपपत्तिप्रतिलम्भिकास्तु कुशला धर्मा- सर्वे नवप्रकारा-
परस्परं सभागहेतु- ।

क्लिष्टा अप्येवम् । अनिवृताव्याकृतास्तु
चतुर्विधा--विपाकजा ऐर्यापथिका-

शैल्पस्थानिका- निर्माणचित्तसहजाश्च ।

ते यथाक्रमं चतुस्त्रिद्व्येकेषां सभागहेतु- ।
निर्माणचित्तमपि कामावचरं चतुर्ध्यान-

फलम् । तत्र नोत्तरध्यानफलमधरध्यानफलस्य ।

न ह्याभिसंस्कारिकस्य सभागहेतोर्हीयमानं फलं
भवति । तद्यथा-शालि-

र्यवादीनाम्, मा भून्निष्फल- प्रयत्न इति ।

अत एवाहु--स्यादुत्पन्नोऽनास्रवोऽनुत्पन्नस्यास्रवस्य न हेतु-
स्यात्, तद्यथा-

दु-खे धर्मज्ञानमुत्पन्नमनुत्पत्तिधर्माणां दु-खे
धर्मज्ञानक्षान्तीनाम् ।

-------------------

उपपत्तिप्रतिलम्भिकास्तु कुशला इति । उपपत्त्या प्रतिलम्भ
उपपत्तिप्रतिलम्भ-, स

एषामस्तीत्युपपत्तिप्रतिलम्भिका-, "अत इनिठनौ" (पा^
सू^ ५.२.११५) इति ठन् । सर्वे

ते नव प्रकारा परस्परं सभागहेतु-, मृदुमृदूनां
यावदधिमात्राधिमात्राणामेव, अधिमात्राधिमात्रा

मृदुमृदूनां यावदधिमात्राधिमात्राणां
सभागहेतु-, न समविशिष्टानामेव;
अनाभिसंस्कारिकत्वात् ।

आभिसंस्कारिकस्य हि सभागहेतोर्न्यूनं फलं नेष्यते
नानाभिसंस्कारिकस्य । क्लिष्टा अप्येव-

मिति । सर्वे नव प्रकारा- परस्परं सभागहेतु-;
अप्रायत्निकत्वात् । पूर्वोत्पन्ना- सर्वे समानभूमिकानां

पश्चाद्वर्त्तिनां सर्वेषां सभागहेतु- । नात्र
समविशिष्टते अपेक्ष्येते ।

ते यथाक्रमं चतुस्त्रिद्व्येकेषां सभागहेतुरिति ।
विपाकजा विपाकजादीनां चतुर्णां-

सभागहेतु- । ऐर्यापथिका ऐर्यापथिकादीनामेव
त्रयाणाम्, न विपाकजानाम्; तेषामनाभि-

संस्कारिकत्वेन न्यूनत्वात् । शैल्पस्थानिका द्वयो-
शैल्पस्थानिकनैर्माणिकयो-, नैर्माणिका

नैर्माणिकानामेव, न पूर्वेषाम्;
उत्तरेषामुत्तरेषामाभिसंस्कारिकत्वात् ।
निर्माणचित्तमपि कामावचरं

चतुर्ध्यानफलमिति । चतुर्णां ध्यानानां फलं
प्रथमद्वितीयतृतीयचतुर्थध्यानफलमिति
चतुष्प्रकारं

कामावचरं निर्माणचित्तम् । तद्यथाक्रमं
चतुस्त्रिद्व्येकेषां च सभागहेतुरिति वर्त्तते ।
प्रथमध्यानफलं

चतुर्णां प्रथमद्वितीयतृतीयचतुर्थध्यानफलानां
सभागहेतु- । द्वितीयध्यानफलं त्रयाणां द्वितीय-

तृतीयचतुर्थध्यानफलानाम्, तृतीयध्यानफलं
द्वयोस्तृतीयचतुर्थध्यानफलयो-, चतुर्थध्यानफल-

मेकस्य चतुर्थध्यानफलान्तरस्यैव सभागहेतु- ।

का पुनरत्र युक्तिर्ययैवं नियम इति ? तां युक्तिं
निर्दिदिक्षुराह-नोत्तरध्यानफलमधर-

ध्यानफलस्येति । विस्तर--न चतुर्थध्यानफलं
कामावचरं निर्माणचित्तं प्रथमध्यानफलस्य

कामावचरस्य निर्माणचित्तस्य यावत् तृतीयध्यानफलस्य
कामावचरस्य निर्माणचित्तस्य

सभागहेतु- । कस्माद् ? इत्याह-न ह्याभिसंस्कारिकस्य
महायत्नसाध्यस्य सभागहेतोर्हीयमान-

महायत्नसाध्यं फलं भवति । यादृशेन हि
यत्नविशेषेण प्रथमं ध्यानं यावत् तृतीयं
ध्यानं

निष्पाद्यते, न तादृशेनैव चतुर्थं ध्यानं
निष्पाद्यते । किं तर्हि ? उत्कृष्टतरेण यत्नविशेषेण
निष्पाद्यते ।

तस्मात् फलमस्योत्कृष्टतरेणैव यत्नविशेषेण
निष्पाद्यत इत्यवगम्यते । तेन अधरध्यानफल-

मुत्तरध्यानफलस्य सभागहेतु-, न
तूत्तरध्यानफलमधरध्यानफलस्य । यथा च
चतुर्थध्यानफलं

योजितम्, एवं तृतीयद्वितीयध्यानफलमपि योज्यम् ।

@२४२

सर्वं च विशिष्टं न्यूनस्य न हेतु- ।

स्यादेकसन्ताननियत- पूर्वप्रतिलब्धोऽनास्रवो धरम-
पश्चादुत्पन्नस्य न हेतु- ।

स्यादनागता- दु-खे धर्मज्ञानक्षान्तयो दु-खे
धर्मज्ञानस्य, यस्मान्न पूर्वतरं

फलमस्ति, अनागतो वा सभागहेतु- ।

स्यात् पूर्वोत्पन्नोऽनास्रवो धर्म-
पश्चादुत्पन्नस्यानास्रवस्य न हेतु- ।

स्यादधिमात्रो न्यूनस्य ।
तद्यथा-उत्तरफलपरिहीणस्याधरफलसम्मुखीभावे

दु-खे धर्मज्ञानप्राप्तिश्च;
उत्तरोत्तरक्षणसहोत्पन्नानां दु-खे
धर्मज्ञानक्षान्तिप्राप्तीनां न्यूनत्वा-

दिति ।

उक्त- सभागहेतु- ॥

-------------------

अत एवाहुरिति । यस्मादाभिसंस्कारिकस्य
सभागहेतोर्हीयमानं फलं न भवति,

तस्मादाहुरित्यर्थ- । किमाहुरिति ? आहु--स्यादुत्पन्न इति ।
विस्तर--दु-खे धर्मज्ञानमनास्रव-

मुत्पन्नमनुत्पत्तिधर्माणां दु-खे
धर्मज्ञानक्षान्तीनां च हेतु-; दु-खे
धर्मज्ञानक्षान्तिभ्यो दु-खे

धर्मज्ञानस्याभिसंस्कारिकत्वेन विशिष्टत्वात् । एवं हि
तद् विशिष्टम् यत् क्लेशविसंयोगप्राप्त्या

सहोत्पद्यते ।

विशिष्टं न न्यूनस्य न हेतु- । तद्यथार्हत्त्वात्
परिहीणस्याशैक्षो मार्ग- पूर्वोत्पन्न- सकृदा-

गाम्यनागामिमार्गयो- पश्चादुत्पद्यमानयोर्न सभागहेतु-
।

स्यादेकसन्ताननियत- पूर्वप्रतिलब्ध इति ।
विस्तर--अनागता दु-खे धर्मज्ञानक्षान्तय-

प्रथम एव क्षणे प्रतिलब्धा एकसन्तानगता- । दु-खे
धर्मज्ञानं द्वितीयक्षणोत्पन्नम्, तस्य ता न

हेतु- । यस्मान्न पूर्वतरं फलम् । पूर्वतरं हि दु-खे
धर्मज्ञानं दु-खे धर्मज्ञानक्षान्तिभ्य-;
तस्योत्पन्नत्वात्

तासाञ्चानुत्पन्नत्वात् । अनागतो वा धर्मो यस्मान्न
सभागहेतु- । अनागता दु-खे धर्मज्ञान-

क्षान्तयोऽपरिमिता- प्रतिलब्धा एव, न तूत्पन्ना- ।

स्यात् पूर्वोत्पन्न इति । विस्तर--पूर्वं प्रतिलब्धमात्रो
धर्म- पृष्टो न तूत्पन्न-, अनुत्पन्नश्च

न सभागहेतुर्भवतीति; इदानीं पूर्वोत्पन्नोऽपि किमस्ति न
सभागहेतुरित्यतिशयरूपेण पृच्छ्यते ।

अधिमात्रो न्यूनस्येति । विशिष्टो न्यूनस्येत्यर्थ- ।
तद्यथा-उत्तरफलपरिहीणस्य अर्हत्त्वफल-

परिहीणस्यानागामिफलपरिहीणस्य वा
अधरफलसम्मुखीभावेऽनागामिफलसम्मुखीभावे

सकृदागामिफलसम्मुखीभावे वा
योऽर्हत्त्वमार्गोऽधिमात्र- पूर्वोत्पन्न- स
पश्चादुत्पन्नस्यानागा-

मिफलस्य सकृदागामिफलस्य वा न सभागहेतु-;
न्यूनत्वात् । एवमनागामिफलपरिहीणस्य

योऽनागामिफलमार्ग- स पूर्वोत्पन्न- पश्चादुत्पन्नस्य
सकृदागामिफलस्य न सभागहेतु-, न्यूनत्वात् ।

दु-खे धर्मज्ञानप्राप्तिश्चेति । विस्तर--दु-खे
धर्मज्ञानप्राप्तिर्या पूर्वोत्पन्ना, सा
उत्तरक्षणसहोत्पन्नाना-

मुत्तरै- क्षणैर्दु-खेऽन्वयज्ञानक्षान्तिक्षणादिभिरा
मार्गेऽन्वयज्ञानक्षान्ते- सहोत्पन्नानामुत्तरै- क्षणै-

र्दु-खेऽन्वयज्ञानक्षान्तिक्षणादिभिरा
मार्गेऽन्वयज्ञानक्षान्ते- सहोत्पन्नानां दु-खे
धर्मज्ञानाक्षान्ति-

प्राप्तीनां न सभागहेतु- । किं कारणम् ? तासां
न्यूनत्वात्, तस्याश्च विशिष्टत्वात् । कथं पुनस्तासां

न्यूनत्वम्, तस्याश्च विशिष्टत्वम् ? दु-खे
धर्मज्ञानक्षान्तेर्दु-खे धर्मज्ञानं विशिष्टं
तद्वध्यक्लेशप्राप्ति-

@२४३

सम्प्रयुक्तहेतुस्तु चित्तचैता-,

एवं सति भिन्नकालसन्तानजानामप्यन्तोन्य
सम्प्रयुक्तकहेतुत्वप्रसङ्ग- ।

एकाकारालम्बनास्तर्हि ? एवमपि स एव प्रसङ्ग- ।

एककालास्तर्हि ? एवं तर्हि सति भिन्नसन्तानजानामपि
प्रसङ्गो नवचन्द्रादीनि

हि पश्यताम् ।

तस्मात् तर्हि-

समाश्रया- ॥५३॥

समान आश्रयो येषां ते चित्तचैत्ता अन्योन्यं
सम्प्रयुक्तकहेतु- ।

समान इत्यभिन्न- । तद्यथा-य एव
चक्षुरिन्द्रियक्षणश्चक्षुर्विज्ञानस्याश्रय-, स

एव तत्सम्प्रयुक्तानां वेदनादीनामेव, यावन्मन- ।
इन्द्रियक्षणो मनोविज्ञानतत्सम्प्रयुक्तानां

वेदितव्य- । य- सम्प्रयुक्तहेतु- सहभूहेतुरपि स- ।

अथ केनार्थेन सहभूहेतु- ? केन सम्प्रयुक्तकहेतु- ?
अन्योन्यफलार्थेन सहभूहेतु-;

-------------------

विमुक्तत्वात्, हेतूपचिततरत्वाच्च ।
तस्माद्धेतूपचिततराभ्योऽपि दु-खे
धर्मज्ञानक्षान्तिप्राप्तिभ्यो

दु-खे धर्मज्ञानप्राप्तिर्विशिष्टा, ताश्च न्यूना-;
तत्प्राप्तित्वात् ।

किञ्च-प्रथमक्षणोत्पन्नाया दु-खे
धर्मज्ञानक्षान्तिप्राप्तेर्दु-खे धर्मज्ञानप्राप्ति-,
तस्मादेव

हेतुद्वयाद् विशिष्टा । न्यूना च सा दु-खे
धर्मज्ञानक्षान्तिप्राप्ति- । अतस्तत्पूर्विका अप्यन्या

उत्तरक्षणसहोत्पन्ना दु-खे धर्मज्ञानक्षान्तिप्राप्तयो
हेतूपचिततरत्वेऽपि न्यूना एवेति । तस्मान्न सा

तासां सभागहेतुरिति ।

"सम्प्रयुक्तकहेतुस्तु चित्तचैत्ता-" इति ।
तु-शब्दोऽवधारणे, भिन्नक्रमश्च । चित्तचैत्ता

एव सम्प्रयुक्तकहेतुरिति । एवं सतीति विस्तर- । यदि
`चित्तचैत्ता एव सम्प्रयुक्तकहेतु-ऽ

इत्येतावदुच्यते भिन्नकालजा अपि भिन्नकालजै- सह
भिन्नसन्तानजा अपि च भिन्नसन्तानजै-

सह सम्प्रयुक्तकहेतु- सम्प्रयुज्यते । न हि ते
कालसन्तानभिन्ना न चित्तचैत्ता भवन्ति । एकाका-

रालम्बास्तहीति । यदि चित्तचैता एकाकारा
एकनीलाद्याकारा एकालम्बनाश्च एकनीलाद्या-

लम्बना- एवं ते सम्प्रयुक्तहेतु-, नान्यथेति । एवं
भिन्नकालजत्वं भिन्नसन्तानजत्वं च व्यावर्तितं

भवतीत्यभिप्राय- । एवमपि स एव प्रसङ्ग- ।
भिन्नकालसन्तानजानामन्योन्यं सम्प्रयुक्तहेतुत्व-

प्रसङ्ग इत्यर्थ- । सम्भवति हि
भिन्नकालसन्तानजानामपि
चित्तचैत्तानामेकाकारालम्बनत्वम् ।

भिन्नसन्तानजानामपि प्रसङ्ग इति । भिन्नकालजत्वमेकं
परिहृतम् । नवचन्द्रादीनि हि पश्यतां

बहूनामेकाकारालम्बनाश्चित्तचैत्ता वर्त्तन्ते ।

"समाश्रया-" इति । सम- अभिन्न आश्रय एषामिति
समाश्रया- । तुर्य्यार्थे समशब्द-

ग्रहणे हि जातितुल्यत्वात् स एव प्रसङ्ग- स्यात् ।

अन्योन्यफलार्थेनेति विस्तर- । यथा सहसार्थिकानां
परस्परबलेन मार्गप्रयाणम्,

एवं चित्तं चैत्तस्य फलम्, चैत्तोऽपि
चित्तस्येत्यन्योन्यफलमिति तेनार्थेन सहभूहेतु- ।
पञ्चभिरिति ।

विस्तर- । पञ्चभि- समताभि-,
आश्रयालम्बनाकारकालद्रव्यसमताभिरित्यर्थ- ।
समप्रयोगार्थेन

@२४४

सहसार्थिकान्योन्यबलमार्गप्रयाणवत् । पञ्चभि-
समताभि- सम्प्रयोगार्थेन सम्प्रयुक्तहेतु- ।

तेषामेव सार्थिकानां
स्नानशयनादिपरिभोगक्रियाप्रयोगवत् । एकेनापि हि विना न
सर्वे

सम्प्रयुज्यन्त इत्ययमेषां हेतुभाव- ॥५३॥

उक्त- सम्प्रयुक्तहेतु- ॥

सर्वत्रगहेतु- कतम- ?

सर्वत्रगाख्य- क्लिष्टानां स्वभूमौ पूर्वसर्वगा- ।

स्वभूमिका- पूर्वोत्पन्ना- सर्वत्रगा धर्मा- पश्चिमानां
क्लिष्टानां धर्माणां सर्वत्रगहेतु- ।

तान् पुन- पश्चादनुशयनिर्देशकोशस्थान एव
व्याख्यास्याम- ।

क्लिष्टधर्मसामान्यकारणत्वेनायं सभागहेतो- पृथग्
व्यवस्थाप्यते; निकायान्त-

रीयाणामपि हेतुत्वात् । एषां हि
प्रभावेणान्यनैकायिका अपि क्लेशा उपजायन्ते ।

किमार्यपुद्गलस्यापि क्लिष्टा धर्मा- सर्वत्रगहेतुका- ?
सर्व एव क्लेष्टा धर्मा

दर्शनप्रहातव्यहेतुका इति काश्मीरा- । तथा
प्रकरणेषूक्तम्-

-------------------

समप्रवृत्त्यर्थेन सम्प्रयुक्तकहेतु- । यथा-तेषामेव
सार्थिकानामन्योन्यबलेन मार्गं गच्छता

समोऽन्नपानस्नानशयनादिपरिभोगक्रियाया प्रयोग- ।
तद्वत् सम्प्रयोगत्वमेषामन्योन्यं भवति ।

अत एवाह-एकेनापि हि विना न सर्वे सम्प्रयुज्यन्त इति ॥५३॥

"पूर्वसर्वगा-" इति । पूर्वे च ते सर्वगाश्च
पूर्वसर्वगा-, पूर्वोत्पन्ना- सर्वगा इत्यर्थ- ।

स्वभूमिका- पूर्वोत्पन्ना अतीता प्रत्युत्पन्ना वा
सर्वत्रगा क्लिष्टानां
क्लेशस्वभावसम्प्रयुक्तसमुत्थानां

पश्चिमानां पश्चादतीतप्रत्युत्पन्नानामगतानां च
सर्वत्रगहेतु- । व्याख्यास्याम इति ।

"सर्वत्रगा दु-खहेतुदृग्घेया दृष्टयस्तथा ।

विमति- सह ताभिश्च याविद्यावेणिकी च या" ॥ (अभि^ को^
५.१२)

इत्यत्र पञ्चमे कोशस्थाने निर्देक्ष्याम- ।

क्लिष्टधर्मसामान्यकारत्वेनेति विस्तर- । यस्मादयं
सर्वत्रगहेतु- क्लिष्टानामेव सामान्येन

पञ्चनिकायानामपि भवति, सभागहेतुस्तु क्लिष्टानां
चाक्लिष्टानां च, तस्मात् पृथग्व्यवस्थाप्यते ।

कथं क्लिष्टधर्मसामान्यकारणत्वमस्य ? इति
प्रतिपादयन्नाह-निकायान्तरीयाणामपि

हेतुत्वादिति । एषां हि प्रभावेणेति । एषां हि
सर्वत्रगाणां प्रभावेण अन्यनैकायिका अन्य-

निकायभवा- क्लेशा रागादय उपजायन्ते । के पुनस्ते ?
दु-खदर्शनप्रहातव्यस्य सर्वत्रगहेतो-

समुदयनिरोधमार्गदर्शनभावनाप्रहातव्या
निकायान्तरीया भवन्ति । समुदयदर्शनप्रहातव्यस्य

सर्वत्रगहेतोर्दु-खनिरोधमार्गदर्शनभावना प्रहातव्या
निकायान्तरीया भवन्ति । सर्वान् क्लेश-

निकायान् गच्छन्ति भजन्ते आलम्बन्ते, सर्वेषां वा
क्लेशनिकायानां हेतुभावं गच्छन्तीति

सर्वत्रगा- । अत एवोक्तम्-"सत्कायदृष्टिमूलका-
सर्वक्लेशा- सत्कायदृष्टिप्रभवा- सत्काय-

दृष्टिसमुदया-" इति; आत्मग्राहद्वारेण
रागमानप्रतिघादिसमुदाचारात् ।

किमार्यपुद्गलस्यापीति । सर्वत्रगा आर्यपुद्गलस्य सर्व एव
प्रहीणा-; दर्शनप्रहातव्यत्वात् ।

रागादयश्च शैक्षाणां समुदाचरन्ति । ते
रागादयस्तेषां न सर्वत्रगहेतुका इति मन्यमान एवं

@२४५

"दर्शनप्रहातव्यहेतुका धर्मा- कतमे ? क्लिष्टा
धर्मा-, यश्च दर्शनप्रहातव्यानां

धर्माणां विपाक इति । अव्याकृतहेतुका धर्मा- कतमे ?
अव्याकृता- संस्कृता धर्मा

अकुशलाश्चेति । दु-खसत्यं स्यात् सत्कायदृष्टिहेतुकं
न सत्कायदृष्टेर्हेतुरिति विस्तरो

यावन्न सत्कायदृष्टे- । तेषां च धर्माणां जातिं
जरां स्थितिमनित्यतां च स्थापयित्वा

यत्तदन्यत् क्लिष्टं दु-खसत्यम्" ( ) इति ।

इदं तर्हि प्रज्ञप्तिभाष्यं कथं
नीयते-"स्याद्धर्मोऽकुशलहेतुक एव । स्यादार्य-

पुद्गल- कामवैराग्यात् परिहीयमाणो य- तत्प्रथमत-
क्लिष्टां चेतनां सम्मुखीकरोति"

इति ? अप्रहीणहेतुमेतत् सन्धायोक्तम् । दर्शनप्रहातव्यो हि
तस्या हेतु- प्रहीणत्वान्नोक्त- ।

उक्त- सर्वत्रगहेतु- ॥

विपाकहेतु- कतम- ?

विपाकहेतुरशुभा- कुशलाश्चैव सास्रवा- ॥५४॥

अकुशला- कुशलसास्रवाश्च धर्मा विपाकहेतु-;
विपाकधर्मत्वात् ।

-------------------

पृच्छति । क्लिष्टा धर्मा इति । अविशेषितत्वात्
पृथग्जनार्यसन्तानजा इति गम्यते । यश्च

दर्शनप्रहातव्यानां धर्माणां विपाक इति ।
अर्थपरिसमाप्त्यर्थमेतदुक्तम्, नैतदुदाहरणम् ।
अव्याकृता

संस्कृता धर्मा इति । निवृताव्याकृता
अनिवृताव्याकृताश्च गृह्यन्ते । निवृताव्याकृता-
कामधातौ

सत्कायान्तग्राहदृष्टितत्सम्प्रयुक्तसमुत्था धर्मा
रूपारूप्यावचराश्च क्लिष्टा धर्मा- ।
संस्कृतग्रहण-

माकाशाप्रतिसङ्ख्यानिरोधनिरासार्थम् । "परमव्याकृते
ध्रुवे" (अभि^ को^ ४.११) इति

तयोरव्याकृतत्वात् । तत्र कामवाच्चरा- क्लिष्टा धर्मा
यथायोगं सभागसर्वत्रगसहभूसम्प्रयुक्त-

कहेतुभूतैस्तैरेव
सत्कायदृष्ट्यादिभिरव्याकृतहेतुका-, नान्यै रागादिभि-
। ऊर्ध्वभूमिकस्त्वन्यैर-

पीति सुगममेतत् । अनिवृताव्याकृता-
सभागहेतुनानिवृताव्याकृतहेतुका- । अकुशला- कामा-

वचरा रागादय- । ते च सर्वत्रगहेतुना
सत्कायदृष्ट्यादिहेतुका- । इदमत्रोदाहरणम् ।
अकुशलाश्चेति

ह्यविशेषितत्वाद् दर्शनप्रहातव्या
भावनाप्रहातव्याश्च गृह्यन्ते । इदमत्र
द्वितीयज्ञापकम् । यत्

तदन्यत् क्लिष्टं दु-खसत्यमिति तृतीयं ज्ञापकम् ।
तदन्यद्धि क्लिष्टं दु-खसत्यं दर्शनप्रहातव्यं

भावनाप्रहातव्यं चाविशेषितत्वाद् गृह्यते ।
सर्वत्रगहेतुना हि भावनाप्रहातव्यं पृथग्जना-

नामिवार्याणामपि सत्कायदृष्टिहेतुकं न
सत्कायदृष्टेर्हेतुरिति व्याख्यातमेतत् ।

इदं तर्हि प्रज्ञप्तिभाष्यमिति । यद्यकुशला
अव्याकृतहेतुका अपि भवन्ति न केवल-

मकुशलहेतुका-, प्रज्ञप्तिभाष्यं कथं नीयते । स्यात्
आर्यपुद्गल- कामवैराग्यात् परिहीयमाणो

यस्तत्प्रथमत- क्लिष्टां चेतनां सम्मुखीकरोतीति ।
कामवैराग्यपरिहाणिकाले हि सा आर्यपुद्गलस्य

चेतना सहभूहेतुना च सम्प्रयुक्तकहेतुना
अकुशलहेतुकैव, नाव्याकृतहेतुका; सत्कायान्तग्राह-

दृष्ट्यो- प्रहीणत्वात्-इति प्रज्ञप्तिभाष्यार्थो लक्ष्यत
इति, अनेनाभिप्रायेण चोदयति । वैभाषिक

आह-अप्रहीणं हेतुमेतत् सन्धायोक्तमिति । अप्रहीणं
सहभूहेतुं सम्प्रयुक्तकहेतुञ्च सन्धाय

अभिप्रेत्य एतत् प्रज्ञप्तिभाष्यमुक्तम् । दर्शनप्रहातव्यो
हि सत्कायदृष्ट्यादिक- तस्याश्चेतनाया

हेतु- । प्रहीणत्वात् दर्शनमार्गेण नोक्त-
प्रज्ञप्तिभाष्य इति ।

@२४६

कस्मादव्याकृता धर्मा- विपाकं न निर्वर्त्तयन्ति ?
दुर्बलत्वात्, पूतिबीजवत् ।

कस्मान्नानास्रवा- ? तृष्णानभिष्यन्दितत्वात्,
अनभिष्यन्दितसारबीजवत् ।

अप्रतिसंयुक्ता हि किम्प्रतिसयुक्तं विपाकमभिनिर्वर्त्तयेयु-
।

शेषास्तूभयविधित्वान्निर्वर्त्तयन्ति विपाकम्,
साराभिष्यन्दिबीजवत् ।

कथमिदं विज्ञातव्यम्-विपाकस्य हेतुर्विपाकहेतु- ?
आहोस्विद् विपाक एव

हेतुर्विपाकहेतु- ? किं चात- ? यदि विपाकस्य
हेतुर्विपाकहेतु-, `विपाकजं चक्षु-ऽ

इति एतन्न प्राप्नोति । अथ विपाक एव हेतुर्विपाकहेतु-,
"कर्मणो विपाक-" इत्येतन्न

प्राप्नोति ।

नैष दोष-, "उभयथापि योग-" इत्युक्तं प्राक् ।

-------------------

अकुशला- कुशलसास्रवाश्चेति । अकुशला अवश्यं
सास्रवा एवेति न विशेष्यन्ते ।

कुशलास्तु द्विप्रकारा--सास्रवा-, अनास्रवाश्चेति । अतो
विशेष्यन्ते । ये सास्रवा- कुशला-,

ते विपाकहेतु- नानास्रवा इति । विपाकधर्मत्वादिति ।
विपक्तिप्रकृतित्वादित्यर्थ- ।

दुर्बलत्वात् पूतिबीजवदिति विस्तर- । यथा पूतीनि
बीजान्यभिष्यन्दितान्यपि दुर्बलत्वा-

न्नाङ्कुरोत्पत्तिहेतुर्भवन्ति, एवमव्याकृता
धर्मास्तृष्णाभिष्यन्दिता अपि न
विपाकोत्पत्तिहेतुर्भवन्ति;

दुर्बलत्वात् । अनास्रवा बलवन्तोऽपि
तृष्णानभिष्यन्दितत्वाद् विपाकं न निर्वर्तयन्ति ।

यथाद्भिरनभिष्यन्दितत्वाच्छुष्काणि बलवन्त्यपि
सारबीजानि नाङ्कुरं निर्वर्तयन्ति, तद्वत् । पूर्वेषां

स्वशक्तिवैकल्यम्, अपरेषां सहकारिकारणान्तरवैकल्यम्
।

किम्प्रतिसंयुक्तमिति । कस्मिन् प्रतिसंयुक्तं
किम्प्रतिसंयुक्तम् । विपाकमप्रतिसंयुक्ता-

कामादिष्वप्रतिसंयुक्ता अनास्रवा अभिनिर्वर्तयेयु- ।
प्रतिसंयुक्तेन विपाकेन भवितव्यम्,

नाप्रतिसंयुक्तेन;
कामधात्वादिप्रतिसंयुक्तधर्मस्वभावत्वात् ।

शेषास्त्विति विस्तर- । अकुशला कुशलसास्रवाश्च शेषा
उभयविधत्वात् उभय-

प्रकारत्वात् । बलवदभिष्यन्दितप्रकारत्वादित्यर्थ- ।
निर्वर्तयन्ति विपाकं यथा साराण्य-

भिष्यन्दितानि बीजान्यङ्कुरम्, तद्वत् ।

विपाकस्य हेतुरिति विस्तर- । यदि विपाक इति भावसाधनो
घञ्-विपक्तिर्विपाक

इति । तत्र षष्ठीसमास--विपाकस्य हेतुरिति । अथ
विपच्यते स्वयमिति कर्मसाधनो घञ्-

तत्र कर्मधारय--विपाक एव हेतुर्विपाकहेतुरिति । किं
चात- ? कश्चातो दोष- । यदि विपाकस्य

हेतुरिति भावसाधनपरिग्रह-, विपाकजं चक्षुरित्येतन्न
प्राप्नोति । न हि चक्षुर्विपक्तेर्जातम् । किं

तर्हि ? विपक्तिहेतो- कर्मण इत्यर्थ- । न हि विपाको हेतु- ।
अथ विपाक एव हेतुरिति

कर्मसाधनपरिग्रह-, सिध्यति तद् विपाकजं चक्षुरिति ।
कर्मैव हि विपाक-, विपच्यते इति

कृत्वा । किन्तु कर्मणो विपाक इत्येतन्न प्राप्नोति, विपाको हि
कर्मैवोच्यते न विपक्ति- ।

कर्मणो विपाक इति चात्र भावसाधनार्थ इष्टे न
कर्मसाधनार्थ इति । तस्मात् कर्मणो विपाक

इत्येतन्न प्राप्नोति ।

उभयथापि योग इत्युक्तं प्रागिति । "विपाकजौपचयिका-
पञ्चाध्यात्मम्" (अभि^

@२४७

अथ विपाक इति कोऽर्थ- ? विसदृश- पाको विपाक- ।
अन्येषां तु हेतूनां

सदृश- पाक- । एकस्योभयथेति वैभाषिका- । नैव तु
तेषां पाको युक्त- ।

पाको हि नाम सन्ततिपरिणामविशेषज- फलपर्यन्त- । न
च सहभूसम्प्रयुक्तहेत्वो-

सन्ततिपरिणामविशेषजं फलमस्ति । न चापि
सभागहेत्वादीनां फलपर्यन्तोऽस्ति; पुन-

पुन- कुशलाद्यासंसारफलत्वात् ।

कामधातावेकस्कन्धको विपाकहेतुरेकफल- प्रत्यय-,
तज्जात्यादयश्च ।

द्विस्कन्धक एकफल- कायवाक्कर्म, तज्जात्यादयश्च ।
चतु-स्कन्धक एकफल- कुशला-

कुशलाश्चित्तचैत्ता- सह जात्यादिभि- ॥

रूपधातावेकस्कन्धको विपाकहेतुरेकफल- प्राप्ति-,
असञ्ज्ञिसमापत्तिश्च सह

-------------------

को^ १.३६) इत्यत्रोक्तम् । विपाकहेतोर्जाता विपाकजा-,
मध्यपदलोपाद् गोरथवदिति

भावसाधनपरिग्रह- । फलकालप्राप्तं वा कर्म विपाक
इत्युच्यते, विपच्यत इति कृत्वा, तस्माज्जाता

विपाकजा इति कर्मसाधनपरिग्रह- । फलं तु
विपक्तिरेवेति विपाक- । फलविवक्षायां भावसाधन

एव परिगृह्यत इत्यर्थ- । तस्माद् विपाकजं चक्षुरिति
मध्यपदलोपात् कर्मसाधनपरिग्रहाद्वा

सिध्यति । कर्मणो विपाक इति च सिध्यति,
भावसाधनपरिग्रहात् । विवक्षितपूर्विका हि

शब्दप्रतिपत्तिरिति । विसदृश- पाको विपाक इति ।
हेतोर्विसदृशं फलमित्यर्थ- । हेतुर्हि व्याकृत

एव, फलं त्वव्याकृतमेवेति । सहभूहेत्वादीनां तु
सदृश एव पाक इति विशेषणम् । अभिधर्मशास्त्र

एवं व्युत्पाद्यते तेनेदं प्रत्यादिश्यते ।

एकस्कन्धको विपाकहेतुरेकफल इति विस्तर- । इह प्राप्तयो
वृक्षप्रपाटिकावत्

चित्तादिभ्य- पृथगवस्थिता- । तासां परिपूरकन्यायेन
पृथक् फलं वर्ण्यते । एक- स्कन्धो-

ऽस्येत्येकस्कन्धको विपाकहेतु- । यत्र स्कन्धे प्राप्तय-,
तत्रैव च तज्जात्यादय इत्येकस्कन्धक-,

यदेव च प्राप्तीनां फलं तदेव तज्जात्यादीनामिति
साधारणफलत्वादेकफल- । द्विस्कन्धक-

एकफलोविपाकहेतु- । कायवाक्कर्मतज्जात्यादयश्च ।
कायवाक्कर्मणो रूपस्कन्धसङ्गृहीतत्वात्

तज्जात्यादीनां च संस्कारस्कन्धसङ्गृहीतत्वात्
द्विस्कन्धक-, एकफलश्च, तेषामपृथक्फलत्वात् ।

चतुस्कन्धक एकफल- कुशलाकुशलश्चित्तचैत्ता इति । ते
सह जात्यादिभिरिति । तेषां चित्तचैत्तानां

यथायोगं
वेदनासञ्ज्ञासंस्कारविज्ञानस्कन्धसङ्गृहीतत्वात् ।
जात्यादीनाञ्च संस्कारस्कन्धसङ्गृहीत-

त्वाच्चतु-स्कन्धको विपाकहेतुरेकफल-;
साधारणफलत्वात्, न हि चित्तस्यान्यत् फल-

मन्यच्चैत्तादीनामिति, असमाहितत्वात् । कामधातौ
पञ्चस्कन्धको विपाकहेतुर्नास्ति । न ह्यत्र

रूपस्कन्धसङ्गृहीतं कायवाक्कर्मचित्तचैतैरेकफलं
भवति, पृथक् कलापत्वात् । त्रिस्कन्धकस्तु

त्रिष्वपि धातुषु नास्ति;
चित्तचैत्तानामवश्यमेकफलत्वात् । यथायोगं
चतु-स्कन्धस्वभावत्वात् ।

रूपधातावेकस्कन्धक इति विस्तर- । प्राप्ति- सह
जात्यादिभि- । संस्कारस्कन्धसङ्गृही-

तेत्येकस्कन्धक- । तथैव साधारणफलत्वादेकफल- ।
असञ्ज्ञिसमापत्तिरपि सह जात्यादि-

भिस्तथैव वक्तव्या, विज्ञप्ते रूपस्कन्धसङ्गृहीतत्वात्,
जात्यादीनां च संस्कारस्कन्धस्वभावत्वात् ।

@२४८

जात्यादिभि- । द्विस्कन्धक एकफल- प्रथमे ध्याने
विज्ञप्ति सह जात्यादिभि- ।

चतु-स्कन्धक एकफल- कुशले चेतस्यसमाहिते ।
पञ्चस्कन्धक एकफल- समाहिते ॥

आरूप्यधातावेकस्कन्धको विपाकहेतुरेकफल- प्राप्ति-,
निरोधसमापत्तिश्च सह

जात्यादिभि- । चतु-स्कन्धक- कुशलाश्चित्तचैत्ता-
तज्जात्यादयश्च ।

अस्ति कर्म यस्यैकमेव धर्मायतनं विपाको विपच्यते यस्य
जीवितेन्द्रियम् ।

यस्य मन आयतनं तस्य द्वे मनोधर्मायतने । एवं यस्य
स्प्रष्टव्यायतनं तस्य त्रीणि

कायस्प्रष्टव्यधर्मायतनानि । एवं यस्य
रूपगन्धरसायतनानि । यस्य चक्षुरायतनं तस्य

चत्वारि चक्षु-कायस्प्रष्टव्यधर्मायतननानि । एवं
यस्य श्रोत्रघ्राणजिह्वायतनानि ।

अस्ति तत् कर्म यस्य पञ्च षट् सप्ताष्टौ नव
दशैकादशायतनानि विपाको

विपच्यते ।

-------------------

द्विस्कन्धक एकफल- पूर्ववत् । कुशले
चेतस्यसमाहितेऽनुपरिवर्त्तिरूपं नास्तीति रूपस्कन्ध-

वर्जितवेदनादिस्कन्धसङ्गृहीतत्वाच्चतु- स्कन्धक- ।
पञ्चस्कन्धक- समाहिते चेतसि । अनुपरि-

वर्त्तिरूपस्य चित्तादिभिरेकवर्त्तित्वात् ।

आरूप्यधाताविति । विस्तर--तत्र सर्वमेव रूपं
नास्तीत्येकस्कन्धकश्चतु-स्कन्धकश्च

विपाकहेतु- । प्राप्तिरिति । तत्र सह
स्वजात्यादिभिरेकस्कन्धक- पूर्ववत् । निरोधसमापत्तिरपि

सह स्वजात्यादिभिरेकस्कन्धको विपाकहेतुरेकफल इति
सुगमम् ।

अस्ति कर्मेति विस्तर- । यस्य जीवितेन्द्रियं विपाक-, तस्य
कर्मणोऽवश्यं

तज्जीवितेन्द्रियं तज्जात्यादयश्च विप्रयुक्ता विपाक- ।
तच्चैतत् सर्वं धर्मायतनसङ्गृहीतमित्येक-

मायतनं विपाको विपच्यते । यस्य मन आयतनं तस्य द्वे
मनोधर्मायतने । तस्य हि मन आयतनस्य

कलापे अवश्यं वेदनादय- सहभुवो जात्यादयश्च
विपाकरूपा भवन्ति । वेदनादिजात्यादयो

धर्मायतनसङ्गृहीता इति ते द्वे मनोधर्मायतने विपाको
विपच्यते । एवं यस्य स्प्रष्टव्यायतनमिति ।

तस्य स्प्रष्टव्यस्यावश्यं जात्यादय- सन्तीति
धर्मायतनमपि विपच्यते । न केवले स्प्रष्टव्यायतन-

मिति द्वे आयतने तस्य विपच्येते । यस्य कायायतनं तस्य
त्रीणि । तदेव कायायतनं स्प्रष्टव्यायतनं

च तदाश्रयभूतचतुष्कम्, तस्यावश्यं
भूतचतुष्काश्रितत्वात् । तस्य च
जात्यादिभिर्भवितव्यमिति

धर्मायतनमपि तत्र तृतीयं विपच्यते । एवमिति ।
विस्तर--एवं यस्य रूपगन्ध-

रसायतनानामन्यतमद् विपाकस्तस्य त्रीण्यायतनानि
विपाक- । तदेवायतनं रूपादीनामन्यतमत्

स्प्रष्टव्यायतनं च तदाश्रयभूतस्वभावं
धर्मायतनं च तज्जात्यादिस्वभावमिति । यस्य

चक्षुरायतनम्, तस्य चत्वारि । तदेव चक्षु- कायायतनं
चावश्यं चक्षुष- कायप्रतिबद्ध-वृत्तित्वात् ।

स्प्रष्टव्यधर्मायतने च पूर्ववत् । एवं यस्येति विस्तर-
। एवं यस्य श्रोत्रादीनामन्यतमद् विपाकस्त-

स्यापि चत्वार्यायतनानि विपाक- । तदेव
श्रोत्रादीनामन्यतमदायतनं
कायस्प्रष्टव्यधर्मायतनानि

च पूर्ववत् ।

अस्ति तत् कर्मेति । विस्तर--पञ्च यावदेकादशायतनानीति
सम्भवत- । न तु

द्वादशायतनानि विपाक-,
शब्दायतनस्याविपाकस्वभावत्वात् ।

@२४९

अत्राचार्यवसुमित्रो व्याख्यापयति-`अस्ति कर्म यस्यैकमेव
धर्मायतनं विपाको

विपच्यतेऽ इति नोपपद्यते, किं कारणम् ?
आक्षेपककर्मफलत्वाज्जीवितेन्द्रियस्य । यदि तावत्

कामधातौ जीवितं विपाको विपच्यते,
कर्मणस्तत्रावश्यं कायजीवितेन्द्रिये भवत- कललाद्य-

वस्थासु अनुत्पन्ने षडायतने । उत्पन्ने तु षडायतने
सप्तभिरायतनैर्भवितव्यम्-चक्षुरादिभि-

षड्भिर्मनआयतनेन चेति । रूपधातावपि
सप्तभिरारूप्यधातावपि मनोधर्मायतनाभ्यामवश्यं

भवितव्यम्, सकलजन्माक्षेपकफलत्वाज्जीवितेन्द्रियस्य । को
वात्र धातुरभिप्रेत इति ? ब्रूम--

आरूप्यधातु- । ननु च
तत्राक्षेपककर्मफलत्वाज्जीवितेन्द्रियस्यावश्यं
मनआयतनेनापि

भवितव्यम् । न च जीवितेन्द्रियमेव विपाको विपच्यते;
वेदनाप्रभावितत्वाद् विपाकस्येति

वेदनयापि तत्र भवितव्यमिति ? अत्रोच्यते-क्षणोत्पत्तिमेतत्
सन्धायोक्तम् । यस्मिन् क्षणे

आरूप्योपपन्नस्य विपाकजं चित्तं न समुदाचरति, तस्मिन्
क्षणे जीवितेन्द्रियमेव विपाको

विपच्यते । विपाकस्य जीवितेन्द्रियस्यैवोत्पादान्मन
आयतनस्य चासमुदाचारादिति किमर्थं

तत्समुदाचारे मन आयतनमपरं न भवतीति तस्य द्वे
मनोधर्मायतने इति ।

तदिदं विचार्यते-भवत्येवं चाक्षेपकस्य कर्मणो
जीवितेन्द्रियं विपाक इति ।

जीवितेन्द्रिये च विपच्यमाने मन आयतनादीन्यपि विपच्यन्ते
। नायतनान्तरविपाक- प्रतिषिध्यते,

विपाकहेतुरिति चिन्त्यते । `अस्ति तत्कर्म यस्यैकमेव
धर्मायतनं विपच्यते, नान्यदायतनम्ऽ

इत्येतावद् विवक्षितम् । अथ मतम्-जीवितेन्द्रियाक्षेपकस्यैव
कर्मणो मनआयतनादीन्यपि

विपच्यन्ते, नैकमायतनमिति ? अत्र ब्रूम--तस्यैव
कर्मणोऽन्येऽपि मनआयतनादयस्तत्र

वर्त्तमाना- विपाको न पुनरन्यस्य कर्मण इति,
किङ्कृतोऽयं नियम--अस्ति हि सम्भवो

यदेकस्य कर्मणो निकायसभागो विपाकेऽन्यस्य
जीवितेन्द्रियम्, अन्यस्यैव च मनआयत-

नादीनीति ? ब्रूयास्त्वम्-यथा यस्य चक्षुरायतनं तस्य
चक्षु- कायस्प्रष्टव्यधर्मायतनानीति वचने

यस्य चक्षुरायतनं विपाकस्तस्य
कायायतनमावश्यकत्वात्, एवं मनआयतनादीन्यपि
तस्यैव

कर्मणो विपाक इति ? तन्न; क्वचिदेव कस्यचित्
प्रतिबद्धवृत्तित्वात् । न हि विना कायेन्द्रियेण

चक्षुरिन्द्रियप्रादुर्भावोऽस्तीत्यसममेतत् ।

आचार्यसङ्घभद्रस्त्वाह-अस्ति कर्म यस्य धर्मायतनमेव
विपाको विपच्यते, यस्य

जीवितेन्द्रियम्, यस्य चक्षुरायतनम्, तस्य पञ्च-चक्षु-
कायरूपस्प्रष्टव्यधर्मायतनानि । एवं

यावज्जिह्वायतनम् । यस्य कायायतनम्, तस्य
चत्वार--कायरूपस्प्रष्टव्यधर्मायतनानीति ।

रूपाविनाभावित्वाद् रूपायतनमपि तस्यैव
चक्षुर्निर्वर्तकस्य कर्मणो विपाक इति समयान्तर-

मिच्छति ।

अयं त्वाचार्यो न रूपायतनमवश्यं तस्यैव कर्मणो
विपाक इत्यपरं पक्षमवलम्बते-

यस्य कायायतनं त्रीणि, यस्य चक्षुरायतनं तस्य
चत्वारि इति । न ह्यन्योन्यमविनाभाविनो

जीवितनिकायसभागादीन्यावश्यकमेकस्यैव कर्मणो
विपाक इत्यभिप्राय- ।

तावेतौ पक्षौ विभाषाकारैर्लिखितौ । तयोर्यो यस्मै
रोचते, स तेन परिगृह्यते । इत्यलं

प्रसङ्गेन ॥

अथ कथं कस्यचित् कर्मण एकमायतनं विपाको विपच्यते,
कस्यचिद् यावदेकादश ?

@२५०

विचित्राविचित्रफलत्वात् कर्मणो बाह्यबीजवत् ।
तद्यथा-बाह्यानि बीजानि

कानिचिद् विचित्रफलानि भवन्ति ।
तद्यथा-पद्मदाडिमन्यग्रोधादीनाम् ।

कानिचिदविचित्रफलानि भवन्ति ।
तद्यथा-पद्मदाडिमन्यगेओधादीनाम् ।

कानिचिदविचित्रफलानि । तद्यथा-यवगोधूमादीनाम् ।

एकाध्विकस्य कर्मस्त्रैयध्विको विपाको विपच्यते । न तु
द्वैयध्वि-

कस्याप्येकाध्विक-, मा भूदतिन्यूनं हेतो- फलमिति ।
एकमेकक्षणिकस्य बहुक्षणिक-;

न तु विपर्ययात् । न च कर्मणा सह विपाको विपच्यते,
नाप्यनन्तरम्; समनन्तरप्रत्यया-

कृष्टत्वात् समनन्तरक्षणस्य । प्रवाहापेक्षो हि
विपाकहेतु- ॥५४॥

अथ क एषां हेतूनामध्वनियम- ?
उक्तमेषामर्थतोऽध्वनियम-; न तु सूत्रित

इत्यत- सूत्र्यते-

सर्वत्रग- सभागश्च द्व्यध्वगौ,

अतीतप्रत्युत्पन्नावेव अनागतौ न स्त- । उक्तं चात्र
कारणम् ।

-------------------

इत्यत आह-विचित्राविचित्रफलत्वात् कर्मणो बाह्यबीजवदिति
। विस्तर--पद्मदाडिमन्य-

ग्रोधादीनां बीजानि विचित्रफलानि ।
मूलाङ्कुरनालपत्रकेशरकिञ्जल्ककर्णिकारैश्च रूप्यं
हि

पद्मबीजादीनाम् । अनेकस्कन्धशाखाविटपपत्र
पल्लवाङ्कुरपुष्पफलसमृद्धाश्च न्यग्रोधादय- पादपा

जलधरायमाणा दृश्यन्ते । कानिचिदविचित्रफलानि ।
तद्यथा यवगोधूमादीनां बीजानि ।

एकरूपफलत्वात् । बीजधर्मतैषा ।

एकाध्विकस्य कर्मणोऽतीतस्य त्रैयध्विको विपाको विपच्यते
अतीतप्रत्युत्पन्नानागत-,

न तु विपर्ययादिति । बहुक्षणिकस्य कर्मण एकक्षणिक- ।
मा भूदतिन्यूनं हेतो- फलमिति

वर्त्तते । न च कर्मणा सह विपाको विपच्यते । सहोत्पन्ने
सहभूसम्प्रयुक्तकहेतोर्व्यापारात्,

विपाकहेतोश्च विसदृशपाकापेक्षत्वात् । नाप्यनन्तरं
विपाको विपच्यते । किं कारणम् ?

समनन्तरप्रत्यबलेनाकृष्ट-, न विपाकहेतुबलेन ।
यद्यप्यसौ समनन्तरप्रत्ययो विपाकहेतुरित्थं

चैतदेव, यस्मात् समनन्तरक्षणो विपाकहेतो
समनन्तरप्रत्ययात् कदाचित् कुशल-, कदाचिद-

कुशल-, कदाचिदव्याकृत-, अन्यथा हि अव्याकृत एव स्यात्
। अथ वा-समनन्तरक्षणस्या-

विपाकस्वभावस्य
समनन्तरप्रत्ययाकृष्टत्वादित्यभिप्राय- ।
प्रवाहापेक्षो हि विपाकहेतुश्चित्त-

चैत्तादिप्रवाहे सत्यतिक्रान्ते विपाकहेतुर्विपाकं दद्यात् ।
धर्मतैषेत्यभिप्राय- ॥५४॥

उक्तमेषामर्थतोऽध्वनियम इति । अर्थत उक्तो न शब्दत-
इत्यर्थ- । द्विविधं हि वचनम्-

स्वशब्दाभिहितम्, अर्थोक्तं च । कथम् ?

"सभागहेतु- सदृशा- स्वनिकायभुवोऽग्रजा-" (अभि^ को^
२.५२) तथा "सर्वत्र-

गाख्य- क्लिष्टानां स्वभूमौ पूर्वसर्वगा-" (अभि^ को^
२.५४) इति वचनात् । सभागसर्वत्रगहेतू

अतीतप्रत्युत्पन्नावेव स्त-, नानागतौ । अविशेषवचनादेव
सहभूसम्प्रयुक्तकविपाकहेतवस्त्रै-

यध्विका इत्यर्थत उक्ता- । सभागसर्वत्रगहेतू एव हि
पूर्वोत्पन्नौ, पूर्वोत्पन्नावेव च तावित्य-

वधारणात् । परस्परफलत्ववचनात्,
चिन्ताद्यकुशलादिस्वाभाव्याच्चैषामनध्वपतित्वं व्या-

वर्तितम् । सूत्र्यत इति । सूत्रं सूत्री वा क्रियते
सूत्र्यते । उक्तं चात्र कारणमिति । कथमुक्तम् ?

@२५१

त्र्यध्वगास्त्रय- ।

सह भू-सम्प्रयुक्त-विपाकहेतवस्त्रिकाला- । कारणहेतुस्तु
कालनियमानु-

पदर्शनात् । सर्वाध्वकश्चाध्वविनिर्मुक्तश्च वेदितव्य- ।

उक्ता हेतव- ॥

किं पुनस्तत्फलं यस्यैते हेतव- ?

संस्कृतं सविसंयोगं फलं,

फलं धर्मा- । कतमे ? "संस्कृता धर्मा-
प्रतिसङ्ख्यानिरोधश्च" (द्र^-अ.को. १-४,५)

इति शास्त्रम् ।

एवं तर्हि फलत्वादसंस्कृतस्य हेतुना भवितव्यम्, यस्य
तत् फलम्; हेतुत्वाच्च

फलेन भवितव्यम्, यस्य तद्धेतु- ?

संस्कृतस्यैव धर्मस्य हेतुफले भवत-,

नासंस्कृतस्य ते ॥५५॥

किं कारणम् ? षड्विधहेत्वसम्भवात्,
पञ्चविधफलासम्भवाच्च ।

-------------------

निष्यन्दफलेन हि सफल- सभागहेतु-,
तच्चानागतस्यायुक्तम्; पूर्वपश्चिमताभावादित्येवमादि ।

यच्चैतत् कारणमुक्तं सभागहेतो-,
सर्वत्रगहेतोरप्युक्तरूपं वेदितव्यम् । सभागहेतुकल्पो हि

सर्वत्रगहेतु- । सभागहेतुर्हि क्लिष्ट- क्लिष्टानाम्,
सर्वत्रगहेतुरपि क्लिष्ट-, क्लिष्टानामेव ।

क्लिष्टधर्मसामान्यकारणत्वेन त्वयं सभागहेतो-
पृथग्व्यवस्थाप्यत इति उक्तमेतत् । सभाग-

हेतुवदेव चायं नानागत-, निष्यन्दफलेन च सफल इति,
तद्वदेवास्य वार्त्ता ।

"त्र्यध्वकास्त्रय-" इति । त्रयध्वका एव त्रयस्त्रय एव
त्र्यध्वका इत्यवधारणात् ।

कारणहेतुरन्यथा भवति । कथं चान्यथा ?
सर्वाध्वकश्चाध्वविनिर्मुक्तश्चेति । स्वतोऽन्ये हि

स्वभाववर्ज्या- सर्वधर्मा- कारणहेतुरिति । अत एवमेव
भवति, नान्यथा ।

हेतु- फलमित्यन्योन्यापेक्षयैतद् द्वयमित्यत- पृच्छति-किं
पुनस्तत् फलं यस्यैते

हेतव इति ।

"संस्कृतं सविसंयोगं फलम्" इति ।
आकाशाप्रतिसङ्ख्यानिरोधवर्ज्या- सर्वधर्मा-

फलमित्युक्तं भवति ।

एवं तर्हीति विस्तर- । फलत्वादसंस्कृतस्य
फलमसंस्कृतमिति कृत्वा हेतुना स्वतोऽन्ये-

नास्य भवितव्यम् । यस्य हेतोस्तदसंस्कृतं फलम् ।
स्हेतुत्वाच्चासंस्कृतस्य स्वतोऽन्येनास्य

फलेन भवितव्यम्, यस्य फलस्य तदसंस्कृतं हेतु- ।
नासंस्कृतस्य ते हेतुफले । असंस्कृतं

प्रतिसङ्ख्यानिरोधलक्षणं विसंयोगफलं भवति । न
च तस्य हेतु-; अजन्यत्वात् । हेतुश्च भवति;

संस्कृतोत्पादाविघ्नभावावस्थानात् । न च तस्य फलं
व्यवस्थाप्यते, फलप्रतिग्रहणदाना-

समर्थत्वाच्च । अत एव च षड्विधहेत्वसम्भवादिति ।
विस्तर--न सहभूहेतुरस्य सम्प्रयुक्त-

कहेतुर्वा सम्भवति; तेन कस्यचिद् धर्मस्यासहभवत्वात्,
असम्प्रयोगाच्च । न सभागहेतुरस्य

@२५२

कस्मात् मार्गो विसंयोगस्य कारणहेतुर्नेष्यते ? यस्मात् स
उत्पादाविघ्नभावेन

व्यवस्थापित-, न चासंस्कृतमुत्पत्तिमत् ।

कस्येदानीं तत्फलम् ? कथं वा मार्गस्य फलम् ?
तद्वलेन प्राप्ते- ।

प्राप्तिरेव तर्हि मार्गस्य फलं प्राप्नोति ? तस्यामेव
सामर्थ्यान्न विसंयोग- । अन्यथा

ह्यस्य प्राप्तौ सामर्थ्यमन्यथा विसंयोगे । कथमस्य
प्राप्तौ सामर्थ्यम् ? उत्पादनात् । कथं

विसंयोगे ? प्रापणात् । तस्मान्न तावदस्य कथञ्चिदपि
हेतु- । फलं चास्य विसंयोग- ।

-------------------

कश्चिद् भवति, असंस्कृतस्यासदृशत्वात्,
समानभूमित्वायोगाच्च । अत एव चास्य न सर्वत्रगहेतु-

अस्य चाक्लिष्टत्वात् । न चास्य विपाकहेतु-
असंस्कृतस्याविपाकस्वभावत्वात् । विपाको हि

सत्त्वसङ्ख्यातो धातुपतितो धर्म- । अनुत्पाद्यत्वादेव
चास्यैते हेतवो न भवन्ति । अनुत्पाद्यत्वादेव

चास्य कारणहेतुर्न भवति । अत एवोच्यते-कस्मान्मार्गो
विसंयोगस्य कारणहेतुर्नेष्यते ?

यस्मात् स उत्पादाविघ्नभावेन व्यवस्थापित-, न
चासंस्कृतमुत्पत्तिमदिति । अनध्वपतित्वाच्चास्य

हेतवो न भवन्ति, अध्वपतितस्य हि धर्मस्य
हेतुर्व्यवस्थाप्यते । एवं षड्विधहेत्वसम्भवान्ना-

संस्कृतस्य हेतु- । पञ्चविधफलासम्भवाच्च
नासंस्कृतस्य फलम् । कस्मात् ? सामान्यतस्ता-
वदध्वविनिर्मुक्तस्य फलप्रतिग्रहणदानासमर्थत्वात् ।
तथा ह्युक्तम्-

"वर्त्तमाना- फलं पञ्च गृह्णन्ति द्वौ प्रयच्छत-"
(अभि^ को^ २.५९) इत्येवमादि ।

किञ्च न तावदधिपतिफलं भवति ? तद्धि सहोत्पन्नं
पश्चादुत्पन्नं चेष्यते ।

"अपूर्व- संस्कृतस्यैव संस्कृतोऽधिपते- फलम्" (अभि^
को^ २.५८) इति ।

तच्चानुत्पत्तिमदिति नास्य सहजं पश्चाज्जातं वा फलं
भवति, अनुत्पत्तिमत्त्वादेव । न च निष्यन्द-

फलम्, उत्पत्तिमतो हि सदृशो धर्म उत्पत्तिमान्
निष्यन्दफलम् । अत एव च न पुरुषकारफलम्;

असंस्कृतस्य पुरुषकाराभावात् । यस्य हि बलेन य
उत्पद्यते प्राप्यते वा, स तस्य पुरुषकार-

फलम् । अत एव च न विसंयोगफलम्, मार्गस्यैव हि बलेन
विसंयोग- प्राप्त-, न चासंस्कृतो

मार्ग इति । न चापि विपाकफलम्; विपाकहेतुवैधर्म्यात् ।
सास्रवो हि विपाकहेतु-, न चासंस्कृतं

सास्रवमिति । अथ वा-पञ्चविधफलासम्भव इति
नासंस्कृतस्य फलं सम्भवति ।

यदि मार्गो विसंयोगस्य कारणहेतुर्नेष्यते कस्येदानीं
तत् फलम् ? हेतुमता हि फलेन

भवितव्यम्, कथं वा केन वा प्रकारेण तत् फलम् ?
आह-यत्तावदुक्तं कस्येदानीं तत्फलमिति,

मार्गस्य । यदप्युक्तं कथं वा तत् फलमिति, फलं
तद्बलेन । मार्गबलेन प्राप्तेरित्यर्थ- । अथ वैवं

पदसम्बन्ध--कस्य तत् फलमिति, मार्गस्य तत् फलम् ।
कथं वा तत्फलमिति, तद्बलेन

प्राप्तेरिति ।

प्राप्तिरेव तर्हि मार्गस्य फलं प्राप्नोति । तस्यामेव
प्राप्तौ तस्य मार्गस्य सामर्थ्यान्न

विसंयोग- । किम् ? मार्गस्य फलमित्यधिकृतम् ।
तत्रासामर्थ्यादिति । एवं तत्र विसंयोगे

मार्गस्यासामर्थ्यादित्यर्थ- । तस्मान्न न तावदस्य
मार्ग- कथञ्चिदपि हेतु- । षण्णां हेतूनामन्य-

तमोऽपि हेतुरस्य मार्गो न भवति । फलं चास्य विसंयोग-
। प्राप्यं फलं न जन्यमित्यभिप्राय- ।

पञ्चविधो हि हेतुरिति केचिदिच्छन्ति-कारक-, ज्ञापक-,
व्यञ्जक-, ध्वसङ्क-, प्रापकश्चेति ।

@२५३

अथासत्यधिपतिफले कथमसंस्कृतं कारणहेतु- ?
उत्पत्त्यनावरणभावेन

कारणहेतु- । न चास्य फलमस्ति; अध्वविनिर्मुक्तस्य
फलप्रतिग्रहणदानासमर्थत्वात् ।

नैव हि क्वचिदसंस्कृतं भगवता हेतुरित्युक्तम् । उक्तं
तु पर्यायेण हेतुरिति

सौत्रान्तिका- ।

कथमुक्तम् ?

"ये हेतवो ये प्रत्यया रूपस्योत्पादाय तेऽप्यनित्या- ।
अनित्यान्खुलु

हेतुप्रत्ययान्प्रतीत्योत्पन्नं रूपं कुतो नित्यं
भविष्यति" एवं यावद्धि विज्ञानमिति ।

एवं तर्हि विज्ञानस्यालम्बनप्रत्ययोऽप्यसंस्कृतं न
प्राप्नोति ? उत्पादायेत्यवधारणात् ।

प्राप्नोति ? "ये हेतवो ये प्रत्यया विज्ञानस्योत्पादाय
तेऽप्यनित्या-" इत्युक्तम्,

न तूक्तम्-"ये विज्ञानस्य प्रत्यया- तेऽप्यनित्या-" इति ।

ननु च `हेतवोऽपि उत्पादाय त एवानित्या-ऽ इति
वचनादसंस्कृतस्यानावरण-

भावमात्रेण कारणहेतुत्वाप्रतिषेध उक्त
आलम्बनप्रत्यय- सूत्रे, न त्वनावरणहेतुरिति,

न सूत्रे सिध्यत्यसंस्कृतस्य हेतुभाव- ?

-------------------

कारको हेतुर्बीजमङ्कुरस्य, ज्ञापको धूमोऽग्ने-, व्यञ्जको
दीपो घटस्य, ध्वंसको मुद्गरो घटस्य,

प्रापको रथो देशान्तरप्रापणीयस्येति । तदेवं मार्ग-
प्रापकोऽस्य, न जनको हेतु- । प्राप्यं च

विसंयोगफलं न जन्यमिति दर्शितं भवति ।

अथासत्यधिपतिफलं इति । विस्तर--असंस्कृतस्य यदि
फलं स्यादधिपतिफलं

स्यात्; तस्य कारणहेतुत्वेन व्यवस्थापनात् ।
"नासंस्कृतस्य ते" इति वचनात् तदप्यस्य

निवारितमिति परिच्छिन्ने चोदक-
पृच्छति-अथासत्यधिपतिफले कथमसंस्कृतं
कारणहेतु- ।

उत्पत्त्यनावरणभावेन कारणहेतु-,
उत्पत्त्यनावरणभाववचनात् । संस्कृतमेव
प्रतीदमसंस्कृतं

कारणहेतुर्व्यवस्थाप्यते, नासंस्कृतं प्रतीति
दर्शितं भवति । कस्मादस्य संस्कृतवत् फलं न

व्यवस्थाप्यते ? इत्यत आह-न चास्य फलमस्ति;
अध्वविनिर्मुक्तस्य फलप्रतिग्रहणदाना-

समर्थत्वादिति । अध्वसङ्गृहीतस्यैव हि धर्मस्य
फलप्रतिग्रहणदानसामर्थ्यमस्ति, नान्यस्य ।

वक्ष्यति हि-"वर्त्तमाना- फलं पञ्च गृह्णन्ति द्वौ
प्रयच्छत-" (अभि^ को^ २.५९) इति ।

उक्तं तु पर्यायेण, हेतुरिति । पर्यायेणोक्तम्, न
स्वशब्देनेत्यर्थ- ।

तेऽपि अनित्या इति । तेऽप्यनित्या एवेत्यवधारणादर्थान्न
नित्यो हेतुरित्युक्तं भवति ।

आलम्बनप्रत्ययोऽपीति । यथा हेतवोऽत्रानित्या उक्ता-, एवं
प्रत्यया अप्यनित्या

एवोक्ता-; "ये हेतवो ये प्रत्यया-" इति वचनात् ।
तस्मादसंस्कृतमालम्बनप्रत्ययो न प्राप्नोति ।

उत्पादायेत्यवधारणादिति । ये हेतवो ये प्रत्यया
रूपस्योत्पादाय तेऽप्यनित्या-, न तु येऽनुत्पादाय ।

द्विविधा हि प्रत्यया--जनकाश्च, अजनकाश्च ।
आलम्बनप्रत्ययश्चाजनक-; आलम्बनमात्रत्वात् ।

आलम्बनप्रत्ययो हि निरुध्यमाने धर्मे कारित्रं करोति,
वर्त्तमानैश्चित्तचैत्तैर्ग्रहणात् ।

"निरुध्यमाने कारित्रं द्वौ हेतू कुरुत-" (अभि^ को^ २.६३)
इति वचनात् ।

ननु च हेतवोऽपीति विस्तर- । हेतुरपि जनकश्चाजनकश्च ।
तस्मादसंस्कृतस्यानावरण-

@२५४

यद्यपि नोक्त-, न तु प्रतिषिद्ध- । सूत्राणि च
बहुन्यन्तर्हितानीति कथमेत्तन्नि-

र्धार्यते-नोक्त इति ।

अथ कोऽयं विसंयोगो नाम ? ननु चोक्तं
प्राक्-"प्रतिसङ्ख्यानिरोध-" इति ?

तदानीं "प्रतिसङ्ख्यानिरोध- कतम- ? यो विसंयोग-"
इत्युक्तम्, इदानीं "विसंयोग-

कतम- ? य- प्रतिसङ्ख्यानिरोध-" इत्युच्यते,
तदिदमितरेतराश्रयं व्याख्यानसमर्थं

तत्स्वभावद्योतने, तस्मादन्यथा तत्स्वभावो वक्तव्य- ?

आर्यैरेव तत्स्वभाव- प्रत्यात्मवेद्य- । एतावत् तु शक्यते
वक्तुम्-नित्यं कुशलं

चास्ति द्रव्यान्तरम् । तद्विसंयोगश्चोच्यते
प्रतिसङ्ख्यानिरोधश्चेति सर्वमेवासंस्कृत-

मद्रव्यमिति ।

सौत्रान्तिका--न हि तद् रूपवेदनादिवत् भावान्तरमस्ति,
किं तर्हि ?

स्प्रष्टव्याभावमात्रमाकाशम् । तद्यथा ह्यन्धकारे
प्रतिघातमविन्दन्त आकाशमित्याहु- ।

उत्पन्नानुशयजन्मनिरोधे
प्रतिसङ्ख्याबलेनान्यस्यानुत्पाद- प्रतिसङ्ख्यानिरोध- ।

विनैव प्रतिसङ्ख्यया प्रत्ययवैकल्यादनुत्पादो य-
सोऽप्रतिसङ्ख्यानिरोध- । तद्यथा निकाय-

सभागशेषस्यान्तरामरणे ।

-------------------

भावमात्रेण अजनकस्यापि कारणहेतुत्वाप्रतिषेध- ।
उक्त आलम्बनप्रत्यय- सूत्र इति । "चतस्र-

प्रत्ययता-" इत्यत्र सूत्रे । न तु प्रतिषिद्ध- ।
धर्मताया अविरोधान्न दोष इत्यभिप्राय- । सूत्राणि

च बहून्यन्तर्हितानि । मूलसङ्गीतिभ्रंशात् । अत्राचार्यो
न निर्बन्धं करोति-धर्मताविरोधी नास्तीति;

किन्तु असंस्कृतमेव विचार्यते-अस्ति वा, न वेति ।

सर्वमेवासंस्कृतमिति । न केवलं प्रतिसङ्ख्यानिरोध- ।

रूपवेदनादिवदिति । आदिशब्देन सञ्ज्ञादीनां ग्रहणम्
। यथा रूपाद् वेदनाभावान्तरं

वेदनायाश्च सञ्ज्ञा यावत् संस्कारेभ्यो विज्ञानम्,
तथा न रूपादिभ्य- पञ्चभ्योऽसंस्कृतं

भावान्तरमस्ति । अतो नासंस्कृतं द्रव्यमिति
सौत्रान्तिका- । स्प्रष्टव्याभावमात्रमिति । सप्रति-

घद्रव्याभावमात्रमित्यर्थ- । अविन्दन्त इति । अलभमाना-
।

उत्पन्नानुशयजन्मनिरोधे उत्पन्नानामनुशयानां
जन्मनश्च निरोधे प्रतिसङ्ख्याबलेन

प्रज्ञाबलेन अन्यस्यानुशयस्य जन्मनश्चानुत्पाद-
प्रतिसङ्ख्यानिरोध- । तदेवमनुशयनिरोध-

समुदयसत्यनिरोध-, जन्मनिरोधो दु-खसत्यनिरोध इत्युक्तं
भवति । सोपधिशेषनिरुपधि-

शेषनिर्वाणव्यवस्थापनार्थं चोभयनिरोधवचनम् ।
सौत्रान्तिकनयेन केऽनुशया- ? कथं च तेषां

जन्मनश्च प्रतिसङ्ख्याबलेन निरोध- ?
अष्टानवतेरनुशयानां वासनानुशय- । यस्य
चानुशयस्य

य- प्रतिपक्षो मार्ग- प्रतिसङ्ख्या तेन सह प्रथमे
क्षणे सोऽनुशय उत्पद्यते, तद्बलाद् द्वितीयादिषु

क्षणेषु तस्य निरोध- । तद्बलादेव च पौनर्भविकस्य
जन्मनोऽप्रतिसन्धिको निरोध- । तद्यथा
निकायसभागशेषस्येति । विस्तर--निकायसभागो
मनुष्यत्वादिलक्षण-, आत्मभावो वा

पञ्चस्कन्धलक्षण-, तस्य शेषस्तल्लक्षण
एवोत्पद्यमान-, तस्य निकायसभाग शेषस्यान्तरामरणे

आयुष्यपरिसमाप्त एव प्रत्ययवैकल्याद् योऽनुत्पाद-
सोऽप्रतिसङ्ख्यानिरोध- । प्रत्ययवैकल्यं

@२५५

निकायान्तरीया- पुनराहु--अनुशयानामुत्पत्तौ प्रज्ञाया-
सामर्थ्यम्, अतोऽसौ

प्रतिसङ्ख्यानिरोध- ।

यस्तु पुन- दु-खस्यानुत्पाद- स
उत्पादकारणनुशयवैकल्यादेवेति न तस्मिन्

प्रज्ञाया- सामर्थ्यमस्ति, अतोऽसावप्रतिसङ्ख्यानिरोध इति
? सोऽपि तु नान्तरेण प्रतिसङ्ख्यां

सिध्यतीति प्रतिसङ्ख्यानिरोध एवासौ ।

य एवोत्पन्नस्य पश्चादभाव- स एव स्वरसं
निरोधादप्रतिसङ्ख्यानिरोध इत्यपरे ।

अस्यां तु कल्पनायामनित्योऽप्रतिसङ्ख्यानिरोध- प्राप्नोति;
अविनष्टे तदभावात् ।

ननु च प्रति सङ्ख्यानिरोधोऽप्यनित्य- प्राप्नोतो;
प्रतिसङ्ख्यापूर्वकत्वात् । न वै

स प्रतिसङ्ख्यापूर्वक-, न हि पूर्वं प्रतिसङ्ख्या
पश्चादनुत्पन्नानामनुत्पाद- । किं तर्हि ?

पूर्वमेव स तेषामनुत्पादोऽस्ति । विना तु प्रतिसङ्ख्यया
ये धर्मा उत्पत्स्यन्ते तदुत्पन्नायां

प्रतिसङ्ख्यायां पुनर्नोपपद्यन्त इति ।

एतदत्र प्रतिसङ्ख्याया- सामर्थ्यं यदुत
अकृतोत्पत्तिप्रतिबन्धानामुत्पत्ति-

प्रतिबन्धभाव- ।

यदि तर्हि अनुत्पाद एव निर्वाणम्, इदं सूत्रपदं कथं
नीयते-"पञ्चेमानीन्द्रियाणि

आसेवितानि बहुलीकृतानि अतीतानागतप्रत्युत्पन्नस्य
दु-खस्य प्रहाणाय संवर्त्तन्ते"

इति ? प्रहाणं हि निर्वाणम्, अनागतस्यैव चानुत्पाद-,
नातीतप्रत्युत्पन्नस्येति ?

अस्त्येतदेवम्; किन्तु तदालम्बनक्लेशप्रहाणात् दु-खस्य
प्रहाणमुक्तं भगवता-

-------------------

पुनरन्त्यानां स्कन्धानां मरणभवाख्यानां
निकायसभागसम्बन्धे यदसामर्थ्यम्, उपकरणादि-

प्रत्ययासामग्र्यात् ।

अतोऽसौ प्रतिसङ्ख्यानिरोध इति । सोपधिशेषो
निर्वाणधातु- । दु-खस्यानुत्पाद

इति निरुपधिशेष- । सोऽपि तु दु-खस्यानुत्पादो
योऽप्रतिसङ्ख्यानिरोध इत्युक्त- । नान्तरेण

प्रतिसङ्ख्या सिध्यति । उत्पत्तिकारणानुशयवैकल्यस्य
प्रतिसङ्ख्यानकृतत्वात् । अत- प्रतिसङ्ख्या-

निरोध एवासौ ।

स्वरसं निरोधादिति । स्वात्मना निरोधान्न
प्रज्ञासामर्थ्येनेत्यर्थ- । अविनष्टे तद्भावादिति

अविनष्टे तस्मिन्ननुशये
तस्याप्रतिसङ्ख्यानिरोधस्याभावात् ।

अकृतोत्पत्तिप्रतिबन्धानामिति । अकृत उत्पत्तौ प्रतिबन्ध
एषामित्यकृतोत्पत्ति-

प्रतिबन्धा-, तेषाम् य उत्पत्तिप्रतिबन्धभाव-, एतदत्र
प्रतिसङ्ख्याया- सामर्थ्यम् ।

यदि तर्ह्यनुत्पाद एवेति । विस्तर--प्रहाणं हि
निर्वाणमभिप्रेतम् । अनागतस्यैव

चानुत्पाद इति यदि निर्वाणमुच्यते,
अतीतप्रत्युत्पन्नस्योत्पन्नत्वान्नास्त्यनुपाद इति
कथमिदमुक्तं

सूत्रे-अतीतानागतप्रत्युत्पन्नस्य दु-खस्य प्रहाणाय
संवर्त्तन्त इति । तत्सूत्रपदं कथं नीयते ?

यस्य पुनर्द्रव्यान्तरं निर्वाणं
तस्यातीतप्रत्युत्पन्नयोरपि तदासेवनादिभिर्निर्वाणं
प्राप्यत इति सुनीत-

पदं सूत्रं भवतीति । तदालम्बन क्लेशप्रहाणादिति ।
अतीतप्रत्युत्पन्नदु-खालम्बनक्लेश-

@२५६

"यो रूपे च्छन्दरागस्तं प्रजहीत । छन्दरागे प्रहीणे
एवं वस्तद् रूपं प्रहीणं भविष्यति

परिज्ञातम्, यावद् विज्ञानम्" ( ) इति । एवं
त्रैयध्विकस्यापि दु-खस्य

प्रहाणं युज्यते ।

अथाप्यतीतानागतप्रत्युत्पन्नस्य क्लेशस्य
प्रहाणायेत्युच्येत ? अत्राप्येष नय- ।

अथ वायमभिप्राय--भवेदतीत- क्लेश- पौर्वजन्मिक-,
प्रत्युत्पन्न- क्लेश

ऐहजन्मिको यथा तृष्णाविचरितेष्वष्टादश
तृष्णाविचरितान्यतीतमध्वानमुपादायेत्यतीतं

जन्माधिकृत्योक्तम्, एवं यावत् प्रत्युत्पन्नम् । तेन च
क्लेशद्वयेनास्यां सन्ततौ बीजभाव

आहितोऽनागतेऽस्योत्पत्तये । तस्य प्रहाणात् तदपि
प्रहीणं भवति, यथा विपाकक्षयात्

कर्म क्षीणं भवति ।

अनागतस्य पुनर्दु-खस्य क्लेशस्य वा बीजाभावात्
अत्यन्तमनुत्पाद- प्रहाणम्;

-------------------

प्रहाणादित्यर्थ- । यो रूपे छन्दराग इति । यो
वेदनायां सञ्ज्ञायां संस्कारेषु विज्ञाने
छन्दरागस्तं

प्रजहीत । छन्दरागे प्रहीणे एवं वस्तद्विज्ञानं
प्रहीणं भविष्यति । एवं त्रैयध्विकस्यापि दु-खस्येति ।

छन्दरागप्रहाणमेव रूपादिदु-खप्रहाणम्, तस्य
चानागतस्य च्छन्दरागस्यानुत्पादो भवति ।

अतस्त्रैयध्विकस्यापि दु-खस्य प्रहाणं युज्यत इति
दर्शयति । एष एव नय इति ।

`यद्यतीतानागतप्रत्युत्पन्नस्य क्लेशस्य प्रहाणायऽ इति
पाठ-, तत्राप्येष एव नय इति । य-

क्लेशे रागे द्वेषे वा च्छन्दरागस्तं प्रजहीतेति विस्तर-
। तदालम्बनक्लेशप्रहाणादपि क्लेशस्य

प्रहाणम्, न स्वभावत एवेति त्रैयध्विकस्यापि क्लेशस्य
प्रहाणं युज्यत इत्यर्थ- ।

अथ वेति । विस्तर--पूर्वजन्मनि भव- पौर्वजन्मिक- । इह
जन्मनि भव ऐहजन्मिक- ।

तदेवमैकक्षणिक- क्लेश- पर्युदस्तो भवति । कथमेतत्
प्रत्येतव्यम्-पौर्वजन्मिक- सर्वक्लेश-

ऐहजन्मिकश्च, न पुनरैकक्षिणक- ? इत्यत
आह-अन्यत्राप्येवन्दर्शनादेवं प्रत्येतव्यम् । यथा

तृष्णाविचरितेष्विति । विस्तर- । अष्टादश
तृष्णाविचरितानि कथमतीतेऽध्वन्येकस्मिन् क्षणे

योज्यन्त इत्यतोऽतीतं जन्माधित्योक्तम्-"अष्टादश
तृष्णाविचरितानि । अस्मीति भिक्षव-

सतीत्थमस्तीति भवति, एवमस्मीत्यन्यथास्मीति
सदस्मीत्यसदस्मीति भवति । भविष्यामीत्यस्य

भवति-न भविष्यामीत्थं भविष्याम्येवं
भविष्याम्यन्यथा भविष्यामीत्यस्य भवति । स्यामित्यस्य

भवति-इत्थं स्यामेवं स्यामन्यथा स्यामित्यस्य भवति ।
अपि स्यामित्यस्य भवति-अपीत्थं

स्यामप्येवं स्यामप्यन्यथा स्यामित्यस्य भवति । एवं
यावत् प्रत्युत्पन्नम् । तथेहापि पौर्वजन्मिक-

कृत्स्न- क्लेशप्रवाह ऐहजन्मिकश्च सम्बध्यते
नैकक्षणिक इति । तदेवं प्रसाध्यताभिप्रायं

ब्रवीति । तेन च क्लेशद्वयेनेति ।
विस्तर--पौर्वजन्मिकेनैहजन्मिकेन चेति क्लेशद्वयेनास्यां

सन्ततौ प्रत्युत्पन्नायां बीजभावो वासनालक्षणं
सामर्थ्यमाहितोऽनागतेऽस्योत्पत्तये । तस्य

बीजभावस्य प्रहाणात् तदपि क्लेशद्वयं प्रहीणं
भवति । यथा विपाकक्षयाद् विपाकोपभोगात्

कर्म क्षीणं भवतीत्युपचर्यते, तद्वत् ।

अनागतस्य तर्हि कथं प्रहाणं व्यवस्थाप्यते, न हि
तेन सन्ततौ बीजभाव आहितो

यस्य प्रहाणात् भवेत् ? इत्यत आह-अनागतस्य
पुनर्दु-खस्य क्लेशस्य वा बीजभावादत्यन्त-

@२५७

अन्यथा ह्यतीतप्रत्युत्पन्नस्य किं प्रहातव्यम् ? न हि
निरुद्धे निरोधाभिमुखे च यत्न-

सार्थको भवतीति ।

यद्यसंस्कृतं नास्त्येव यदुक्तं भगवता-"केचिद्धर्मा-
संस्कृताश्चासंस्कृता वा,

विरागस्तेषामग्र आख्यायते" इति, कथमसतामसन्नग्रो
भवितुमर्हति ?

न वै नास्त्येवासंस्कृतमिति ब्रूम- । एतत्तु तदीदृशं
यथाऽस्माभिरुक्तम् । तद्यथा-

`अस्ति शब्दस्य प्रागभाव-ऽ, `अस्ति पश्चादभाव-ऽ
इत्युच्यते । अथ च पुनर्नाभावो

भाव- सिध्यति । एवमसंस्कृतमपि द्रष्टव्यम् । अभावोऽपि
कश्चित् प्रशस्यतमो भवति य-
सकलस्योपद्रवस्यात्यन्तमभाव

इत्यन्येषां सोऽग्र इति प्रसंसां लब्धुमर्हति,
विनेयानां तस्मिन्नुपच्छन्दनार्थम् ।

यद्यप्यसंस्कृतमभावमात्रं स्यात्, निरोध आर्यसत्यं
न स्यात् । न हि तत्

किञ्चिदस्तीति ?

कस्तावदयं सत्यार्थ- ? ननु चाविपरीतार्थ- ।
उभयमपि चैतदविपरीतं

दृष्टमार्यैर्यदुत दु-खं च दु-खमेवेति,
दु-खाभावश्चाभाव एवेति कोऽस्यार्यसत्यत्वे विरोध- ।

कथमभावश्च नाम तृतीयं चार्यसत्यं स्यात् ? उक्तं
यथार्यसत्यं द्वितीयस्य चानन्तरं

दृष्टमुद्दिष्टं चेति तृतीयं भवति ।

यद्यसंस्कृतमभावमात्रं स्याद्,
आकाशनिर्वाणालम्बनविज्ञानमसदालम्बनं स्यात् ।

एतदतीतानागतस्यास्तित्वचिन्तायां चिन्तयिष्याम- ।

यदि पुनर्द्रव्यमेवासंस्कृतमिष्येत, किं स्यात् । किं च
पुन- स्यात् ? वैभाषिकपक्ष-

पालित- स्यात् । देवता एनं पालयिष्यन्ति पालनीयं चेत्
मंस्यते । अभूतं तु परिकल्पितं

स्यात् । किं कारणम् ? न हि तस्य रूपवेदनादिवत् स्वभाव
उपलभ्यते, न चापि

चक्षुरादिवत् कर्म ।

-------------------

मनुत्पाद- प्रहाणमिति बीजभावश्च प्रतिसङ्ख्याबलेन
भवति । न हि निरुद्धेऽतीते निरोधाभिमुखे

च प्रत्युत्पन्ने यत्न- प्रतिपक्षोत्पादने यत्न- सार्थक-
सप्रयोजनमित्यर्थ- ।

विरागस्तेषामग्र इति । रागक्षयो विराग-
प्रतिसङ्ख्यानिरोध इत्यर्थ- ।

कथमसतामसन्नग्रो भवितुमर्हतीति ।
कथमसतामाकाशादीनामसंस्कृतानामसन्नसंस्कृतो

विरागोऽग्रो भवितुमर्हतीति ?

अस्योत्तरं ब्रवीति-अभावोऽपि कश्चिदिति विस्तर- ।

द्वितीयस्य चेति । द्वितीयस्य समुदयसत्यस्यानन्तरं
दृष्टं स्वयं प्रज्ञया उद्दिष्टं परेभ्यो

देशनया त्रयाणां पूरणं तृतीयं भवति ।

किं पुन- स्यादिति । को दोष- स्यादित्यर्थ- । किञ्च पुन-
स्यादिति । को गुण-

स्यादित्यर्थ- । किञ्च पुन- स्यादिति गुणपरिप्रश्न
आह-वैभाषिकपक्ष- पालित- स्यादिति ।

यत् तूक्तम्-किं स्यात् को दोष- स्यादित्यत्रोच्यते-अभूतं तु
परिकल्पितं स्यादिति । दोष-

@२५८

`अमुष्य च वस्तुनोऽयं निरोध-ऽ इति षष्ठीव्यवस्था
कथं प्रकल्प्यते, नहि

तस्य तेन सार्धं कश्चित् सम्बन्ध-;
हेतुफलादिभावासम्भवात्; प्रतिषेधमात्रं तु युज्यते-

अमुष्याभाव इति ?

भावान्तरत्वेऽपि यस्य क्लेशस्य प्राप्तिविच्छेदाद् यो निरोध-
प्राप्यते स तस्येति

व्यपदिश्यते ।

तस्यैतर्हि प्राप्तिनियमे को हेतु- ?
"दृष्टधर्मनिर्वाणप्राप्तो भिक्षु-" इत्युक्तं सूत्रे ।

तत्र कथमभावस्य प्राप्ति- स्यात् ? प्रतिपक्षलाभेन
क्लेशपुनर्भवोत्पादात्यन्तनिरुद्धाश्रय-

लाभात् प्राप्तं निर्वाणमित्युच्यते ।
आगमश्चाप्यभावमात्रं द्योतयति । एवं ह्याह-"यत्
स्वल्पस्य दु-ख-

स्याशेषप्रहाणं प्रतिनि-सर्गो व्यन्तीभाव- क्षयो
विरागो निरोधो व्युपशमोऽस्तङ्गम-

अन्यस्य च दु-खस्याप्रतिसन्धिरनुत्पादोऽप्रादुर्भाव- । एतत्
कान्तमेतत् प्रणीतं यदुत

सर्वोपाधिप्रतिनि-सर्गस्तृष्णाक्षयो विरागो निरोधो
निर्वाणम्" इति ।

किमेवं नेष्यते-नास्मिन् प्रादुर्भाव इत्यतोऽप्रादुर्भाव इति
? असमर्थामेतां सप्तमीं

पश्याम- । किमुक्तं भवति ? नास्मिन् प्रादुर्भवतीति यदि
सतीत्यभिसम्बध्यते, नित्य-

मेवाप्रादुर्भावप्रसङ्ग-; निर्वाणस्य नित्यत्वात् ।

अथ प्राप्त इत्यभिसम्बध्यते; यत एव तत्प्राप्ति-
परिकल्प्यते तस्मिन्नेव सम्मुखीभूते

प्राप्ते वा दु-खस्येष्यतामप्रादुर्भाव- । अयं च
दृष्टान्त एव सूपनीतो भवति-

-------------------

स्यादित्यर्थ- । रूपवेदनादिवदिति । प्रत्यक्षत-
चक्षुरादिवदिति । कर्मतोऽनुमानत इत्यर्थ- ।

असकृद् व्याख्यातमेतत् ।

वस्तुन इति । रागदिवस्तुन- । हेतुफलादिभावसम्भवादिति
। आदिशब्देन स्वस्वाम्य-

वयवावयविसम्बन्धादयो गृह्यन्ते । न हि वस्तुनो निरोधे
हेतु- फलमवयवावयवीत्येवमादि ।

तस्यैतर्हि प्राप्तिनियम इति । विस्तर--तस्य निरोधस्य
योऽयं प्राप्तेर्नियम--अस्यैव

निरोधस्य प्राप्तिर्नान्यस्येति, तस्मिन् प्राप्तिनियमे को हेतु- ?
न हि निरोधस्य प्राप्त्या सार्धं

कश्चित् सम्बन्धोऽस्ति; हेतुफलादिभावासम्भवात् ।
दृष्टधर्मनिर्वाणप्राप्त इति । प्रत्यक्षे जन्मनि
निर्वाणप्राप्त- सोपधिशेषनिर्वाणस्थ इत्यर्थ- ।

यद्यभाव- कथमस्य प्राप्ति- स्यात्, प्रतिपक्षलाभेनेति ।
विस्तर--आर्यमार्गलाभेन क्लेशस्य

पुनर्भवस्य चोत्पादेऽत्यन्तविरुद्धस्याश्रयस्य लाभात्
प्राप्तं निर्वाणमित्युच्यते । अभावमात्रत्व-

मिति । मात्रशब्दो द्रव्यान्तरत्वनिवृत्त्यर्थ- । यत्
खल्वस्येति । विस्तर--प्रहाणं यावद प्रादुर्भाव

इति पर्यायशब्दा एते । अप्रादुर्भाव इत्येतत्
स्फुटमित्युदाहरणमुक्तम् ।

नास्मिन् प्रादुर्भाव इत्यतोऽप्रादुर्भाव
इत्यधिकरणसाधनमिति दर्शयन्ति, न तु

अप्रादुर्भूतिरप्रादुर्भाव इति भावसाधनमित्यर्थ- ।
यत एव तत्प्राप्ति- परिकल्प्यते यतो मार्गात्

प्रहाणप्राप्त- परिकल्प्यते, तस्मिन् सति मार्गे प्राप्ते वा
दु-खस्येष्यतामप्रादुर्भाव-, किमन्येन

@२५९

"प्रद्योतस्येव निर्वाणं विमोक्षस्तस्य चेतस-" ( ) इति ।

यथा प्रद्योतस्य निर्वाणमभाव-, एवं भगवतोऽपि चेतसो
विमोक्ष इति ।

अभिधर्मेऽपि चोक्तम्-"अवस्तुका धर्मा- कतमे ? असंस्कृता
धर्मा-" इति ।

अवस्तुका- = अशरीरा-, अस्वभावा इत्युक्तं भवति ।

नास्यायमर्थ- । कस्तर्हि ? पञ्चविधवस्तु । १.
स्वभावस्तु, यथोक्तम्-"यद्वस्तु

प्रतिलब्धं समन्वागत- स तेन वस्तुना" इति । २.
आलम्बनवस्तु, यथोक्तम्-

"सर्वधर्मज्ञेया ज्ञानेन यथावस्तु" इति । ३.
संयोगवस्तु, यथोक्तम्-"यस्मिन् वस्तुनि

अनुनय- संयोजनेन सम्प्रयुक्त- प्रतिघसंयोजनेनापि
तस्मिन्" इति । ४. हेतुवस्तु,

यथोक्तम्-"सवस्तुका धर्मा- कतमे ? संस्कृता धर्मा-"
इति । ५. परिग्रहवस्तु,

यथोक्तम्-"क्षेत्रवस्तु गृहवस्तु" इति ।

तदत्र हेतुर्वस्तु शब्देनोक्त- । तस्मादस्त्येवासंस्कृतं
द्रव्यत इति वैभाषिका- ।

तस्य तु हेतुफले न विद्येते इति । गतं तावदेतत् ॥५५॥

अथैषां फलानां कतमत् फलं कस्य हेतो- ?

विपाकफलमन्त्यस्य,

विपाकहेतुरन्तेऽभिहितत्वात् अन्त्य-, तस्य विपाकफलम् ।

पूर्वस्याधिपजं फलम् ।

कारणहेतु- पूर्वमुक्तत्वात् पूर्व-, तस्याधिपजं फलम् ।
अनावरणभाव-

मात्रेणावस्थितस्य किमाधिपत्यम् ? एतदेवाधिपत्यम् ।
अङ्गीभावोऽपि वासति

कारणहेतो-, तद्यथा-"पञ्चसु विज्ञानकायेषु
दशानामायतनानां भाजनलोके च

-------------------

निर्वाणेन परिकल्पितेन ! विमोक्षस्तस्य चेतस इति ।
निरुपधिशेषनिर्वाणकाले भगवत- ।

यथावस्तु यथालम्बनम् । संयोगस्य वस्तु यत्र क्लेशेन
संयुज्यते । सवस्तुका धर्मा इति

सहेतुका- । परिग्रहवस्तु । परिगृह्यत इति परिग्रह- स एव
वस्तु परिग्रहवस्तु ॥५५॥

अन्तेऽभिहितत्वादिति । कारिकाया अन्ते विपाकहेतु- पठित- ।
तस्य विपाकफलमेव ।

पूर्व- कारणहेतु- श्लोकादौ पठितत्वात्, तस्य
"अधिपजं फलम्" । अधिपतिरधिप-,

तस्माज्जातमधिपजम्, अधिपतिफलमित्यर्थ- ।
पूर्वस्याधिपतमिति केचित् पठन्ति । अधिपतेरिदं

फलमाधिपतमिति । आधिपत्यमिति तु प्राप्नोति;
"दित्यदित्यादित्यपत्युत्तरपदाण्ण्य-"

(पा^ सु^ ४.१.८५) इत्यपवादात् ।
अथापवादविषयेऽप्युत्सर्गसमावेश इति भवेत्, भवेदेतद्
रूपम् ।

एतदेवाधिपत्यमिति । यदनावरणभावमात्रावस्थानम् ।
अङ्गीभावोऽपि वास्तीति । प्रधान-

भावोऽपि, जनकभावोऽपीत्यर्थ- । तदनेन द्विविधस्यापि
कारणहेतो- कारकस्य वा, अध्युपेक्ष-

कस्य वाधिपतिफलमस्तीति दर्शितं
भवत्यन्यत्रासंस्कृतात् । यस्माद् वक्ष्यति-"अपूर्व-

संस्कृतस्यैव संस्कृतोऽधिपते- फलम्" (अभि^ को^ २.५८)
इति । दशानामयतनानामिति ।

चक्षूरूपायतनयोर्यावत् कायस्प्रष्टव्यायतनयो- ।
"चक्षु- प्रतीत्य रूपाणि चोत्पद्यते चक्षुर्विज्ञानं

@२६०

कर्मणाम् । श्रोत्रादीनामप्यस्ति चक्षुर्विज्ञानस्योत्पत्तौ
पारम्पर्येणाधिपत्यम्; श्रुत्वा

द्रष्टुकामतोत्पत्ते-" ( ) इत्येवमादि योज्यम् ।

सभागसर्वत्रगयोर्निष्यन्द-,

सदृशफलत्वादनयोर्नि-ष्यन्दफलम् ।

पौरुषं द्वयो- ॥५६॥

सहभूसम्प्रयुक्तकहेत्वो- पुरुषकारफलम् ।
पुरुषभावाव्यतिरेकात् पुरुकार- पुरुष

एव, तस्य फलं पौरुषम् ।

कोऽयं पुरुषकारो नाम ? यस्य धर्मस्य यत् कारित्रम् ।
पुरुषकार इव हि

पुरुषकार- । तद्यथा-काकजङ्घा ओषधि-, मत्तहस्ती
मनुष्य इति ।

किमन्येषामप्यस्ति पुरुषकारफलम् ? उताहो द्वयोरेव ?
अन्येषामप्यस्त्यन्यत्र

-------------------

यावत् कायं प्रतीत्य स्प्रष्टव्यानि चोत्पद्यते
कायविज्ञानम्" इति वचनात् । कारणहेतुरेव

चायम् । न हि चक्षुरादीन्यायतनानि
चक्षुर्विज्ञानादीनां सहभूहेत्वादय- पञ्च हेतव-
सम्भवन्ति,

मनआयतनं तु मनोविज्ञानस्य सभागहेत्वादि सम्भवति ।
धर्मायतनमपि सहभूसम्प्रयुक्तकहेत्वादि

सम्भवतीति न कारणहेतुरेवेत्यवधार्यते । तस्माद्
दशानामित्युक्तम्, न द्वादशानामिति ।

भाजनलोके च कर्मणाम् । किम् ? अङ्गीभावोऽस्ति ।
कारणहेतोरित्यधिकृतम्, भाजनलोको

हि कुशलाकुशलकर्मजनितोऽप्यव्याकृतोऽपि न
विपाकफलमिष्यते, "सत्त्वाख्यो विपाक-"

(अभि^ को^ २.५७) इति लक्षणात् । तस्मात्
कारणहेतोरेतदधिपतिफलम् ।

श्रोत्रादीनामपि । न केवलं चक्षुषोऽस्ति, किम् ?
चक्षुर्विज्ञानस्योत्पत्तौ पारम्पर्येणाधि-

पत्यम् न साक्षाद्, यथा चक्षुष- । कथं ज्ञायते ?
इत्याह-श्रुत्वा द्रष्टुकामतोत्पत्ते- । द्रष्टुकामतायां

च चक्षुर्विज्ञानमुत्पद्यत इत्यभिप्राय- । एवमादि
योज्यमिति । घ्रात्वा द्रष्टुकामतोत्पत्तेरित्यादि

योज्यम् ।

"सभागसर्वत्रगयोर्निष्यन्द-" । फलमिति वर्त्तते ।
सभागसर्वत्रगहेत्वोरेव निष्यन्द-

फलमित्यवधार्यते । पुरुषकारफलमपि हि तयोरनन्तरं
सम्भवति ।

"पौरुषं द्वयो-" इति । पुरुषकारफलमेव
सहभूसम्प्रयुक्तकहेत्वोरित्यवधारणम् ।

पुरुषकारस्य फलं पौरुषम्, पुरुषकारफलमित्यर्थ- ।
पुरुषभावाव्यतिरेकात् पुरुषकार- पुरुष-

भावान्न व्यतिरिक्त- । पुरुषकर्मैव हि पुरुषकार-, न
पुरुषादन्य- । न हि कर्म कर्मवद्भ्योऽन्य-

दिष्यते बौद्धै- । तस्मात् पुरुषकारस्य यत् फलं तत्
पुरुषस्यैवेति पौरुषमित्युच्यते । यस्य

धर्मस्य यत् कारित्रमिति । यस्य धर्मस्य यत्कर्म या क्रिया
सा तस्य पुरुषकार इत्यर्थ- । ननु

चान्तर्व्यापारपुरुषाभावे धर्ममात्रं पुरुष इत्यतो
धर्मकार इति प्राप्नोति, न पुरुषकार- ? इत्यत

आह पुरुषकार इव हि पुरुषकार- । यथा लोके कल्पितस्य
पुरुषस्य पुरुषकार-, एवं धर्मस्यापीति

पुरुषकार इव पुरुषकार- । दृष्टान्तं
कथयति-काकजङ्घा ओषधिरित्यादि । काकजङ्घाकारा

ओषधि- काकजङ्घेत्युच्यते । मत्तहस्तीव यो दृष्ट-
शूरो वा स मनुष्यो मत्तहस्तीति ।

किमन्येषामिति । हेतूनाम् । अन्येषामप्यस्ति
सभागसर्वत्रगकारणहेतूनाम् । अन्यत्र

@२६१

विपाकहेतो-; यस्मात् सहोत्पन्नं समनन्तरोत्पन्नं वा
पुरुषकारफलं भवति । न चैव

विपाक- ।

तस्याप्यस्ति विप्रकृष्टपुरुषकारफलम् । यथा
कर्षकाणां सस्यमित्यपरे ॥५६॥

किं पुनरिदं विपाकफलं नाम किं यावदधिपतिफलम् ?

विपाकोऽव्याकृतो धर्म-,

अनिवृताव्याकृतो हि धर्मो विपाक- । असत्त्वाख्योऽपि स्याद् ।
अथ आह-

सत्त्वाख्य-,

औपचयिकोऽपि स्यात्, नै-ष्यन्दिकोऽपि ? अत आह-

व्याकृतोद्भव- ।

कुशलाकुशलं हि विपाकं प्रति व्याकरणाद् व्याकृतम् ।
तस्माद्य उत्तरकालं

भवति न युगपद् नाप्यन्तरं स विपाक- । एतद् विपाकस्य
लक्षणम् ।

कस्मादसत्त्वाख्योऽर्थ कर्मजो न विपाक- ?
साधारणत्वात् । अन्योऽपि हि

तत् तथैव परिभोक्तुं समर्थ- । असाधारणस्तु विपाक-
। न ह्यन्यकृतस्य कर्मणोऽन्यो

विपाकं प्रतिसंवेदयते ।

अधिपतिफलं कस्मात् प्रतिसंवेदयते ?
साधारणकर्मभूतत्वात् ।

नि-ष्यन्दो हेतुसदृश-,

-------------------

विपाकहेतो- । कस्माद् ? इत्याह-यस्मात् सहोत्पन्नं
समनन्तरोत्पन्नं वा पुरुषकारफलमिति ।

सहभूसम्प्रयुक्तकहेत्वोर्हि सहोत्पन्नं फलमुक्तम् । तच्च
पुरुषकारफलमेव । न ह्यन्यत् फलं

सहोत्पन्नमस्ति । सभागसर्वत्रगहेत्वोरनन्तरोत्पन्नमेव
पुरुषकारफलम् । कारणहेतोस्तूभयथा ।

किं पुनर्निष्यन्दफलादधिपतिफलाद् वान्यत्
पुरुषकारफलम् ? नेत्युच्यते; तदेव हि फलं

तत्तन्नाम लभते । तथा हि
तद्धेतुसदृशोत्पत्तेर्निष्यन्दफलम् । तद्बलेनोत्पत्ते-
पुरुषकारफलम् ।

अविघ्नभावावस्थानेनोत्पत्तेश्चाधिपतिफलमिति । न चैव
विपाक- । किम् ? सहोत्पन्नो वा

समनन्तरोत्पन्नो वेत्यधिकृतम् ॥५६॥

"विपाकोऽव्याकृतो धर्म-" इति । विस्तर--अव्याकृत एव
सत्त्वाख्य एव

व्याकृतोद्भव एवेत्यवधारणम् । अव्याकृत इति
अनिवृत्ताव्याकृतो विवक्षित- ।

सत्त्व इति आख्या यस्य स- "सत्त्वाख्य-" । सत्वसन्तानज
इत्यर्थ- ।

व्याकृतादुद्भवतीति "व्याकृतोद्भव-" ।
औपचयिकनैष्यन्दिकौ तु न व्याकृतादुद्भवत- ।

ननु च इन्द्रियमहाभूतोपचयो ध्यानविशेषसमापन्नस्य
भवति, असावपि व्याकृतादुद्भवति, स

विपाक- प्राप्नोति, निर्माणचित्तं चापि, तथैव
समाधिभूतचित्तत्वात् ? नैष दोष-; व्याकृतोद्भव-

इत्युच्छब्द- उत्तरकालार्थ- । व्याकृतात्
कुशलादकुशलाद्वा य उत्तरकालमेव भवति

युगपन्नाप्यनन्तरं स विपाक इति । समाधिजस्तूपचय-
समाधिना सह चानन्तरं च भवति ।

निर्माणचित्तं त्वनन्तरमेव च भवति । विपाकश्च
समानभूमिक एवाभिप्रेत इत्येतच्चोभयं

भिन्नभूमिकमपि भवतीति न विपाकस्य प्रसङ्ग- ।
निष्यन्दो हेतुसदृश इति । कुशलक्लिष्टा-

@२६२

हेतोर्य- सदृशो धर्म- स निष्यन्दफलम्,
तद्यथा-सभागसर्वत्रगहेत्वो- ।

यदि सर्वत्रगहेतोरपि समानं फलम्, कस्मान्न
सभागहेतोरेवेष्यते ? यस्माद्

भूमित- क्लिष्टतया चास्य सादृश्यम्, न तु प्रकारत- ।
यस्य तु प्रकारतोऽपि सादृश्यं

सोऽभ्युपगम्यत एव सभागहेतु- ।

अत एव यो यस्य सभागहेतु- सर्वत्रगहेतुरपि स तस्येति
चतुष्कोटि- क्रियते ।

प्रथमा कोटि--असर्वत्रग- सभागहेतु-,
द्वितीया-अन्यनैकायिक- सर्वत्रगहेतु-,

तृतीया-एकनैकायिक- सर्वत्रगहेतु-,
चतुर्थी-एतानाकारान् स्थापयित्वेति ।

विसंयोग- क्षयो धिया ॥५७॥

क्षय- = निरोध- । धी- = प्रज्ञा । तेन तेन
प्रतिसङ्ख्यानिरोधो विसंयोगफलमित्युक्तं

भवति ॥५७॥

-------------------

निवृत्ताव्याकृतसादृश्यमधिकृत्य । यद्येवम्,
कुशलसास्रवस्य हेतोरनास्रवं निष्यन्दफलं प्राप्नोति,

कुशलसादृश्यात् ? न; निकायसादृश्याभावात् ।
समाननिकायो हि सभागहेतुरिष्यते, न सर्व- ।

भूमित- क्लिष्टतया चास्य सादृश्यमिति । अस्य
सर्वत्रगहेतो- सादृश्यं भूमित- क्लिष्टतया

च । केन सह ? स्वफलेन । कथमिति ? भूमितस्तावत्
सर्वत्रगहेतु- कामावचरो यावद्भावाग्रिक- ।

तत्फलमपि कामावचरं यावद्भावाग्रिकमिति ।
क्लिष्टतया च सर्वत्रगहेतुरपि क्लिष्ट-, तत्फलमपि

क्लिष्टम् । न तु प्रकारत- सादृश्यं यथा सभागहेतो-
। यस्य तु प्रकारतोऽपि सादृश्यम् । यस्य

सर्वत्रगहेतो- स्वफलेन सह प्रकारतोऽपि सादृश्यम् । स
सर्वत्रगहेतुरभ्युपगम्यत एव सभाग-

हेतुरिति । भूमिक्लिष्टत्वसादृश्याद्धि
सर्वत्रगहेतुर्भवति, सभागहेतुश्च स भवति;
प्रकारतोऽपि

सादृश्यात् ।

अत एव चतुष्कोटिक- क्रियते । उभयस्वभावतया
तृतीयकोटिसम्भवात् । प्रथमा

कोटिरसर्वत्रग- सभागहेतुरिति । रागादिक- सभागहेतु-
। स हि सभागहेतुरेव स्वनैकायिकस्य

क्लेशस्य, न तु सर्वत्रगहेतु-; असर्वत्रगस्वभावत्वात् ।
द्वितीयान्यनैकायिक- सर्वत्रगहेतुरिति ।

सत्कायदृष्ट्यादिक- सर्वत्रग- । स हि सर्वत्रगहेतुरेव
सर्वत्रगस्वभावत्वात्, अन्यनैकायिकक्लिष्ट-

हेतुत्वाच्च । न सभागहेतु-; अन्यनैकायिके क्लिष्टे
सभागहेतुत्वाभावात् । तृतीयैकनैकायिक-

सर्वत्रगहेतुरिति । सत्कायदृष्ट्यादिक- सर्वत्रग- । स
ह्येकनैकायिकस्य क्लेशस्य सभागहेतु-,

एकनैकायिकक्लिष्टसादृश्यात् । सर्वत्रगहेतुश्च स-,
तस्य सर्वत्रगत्वादेकनैकायिकक्लिष्ट-

हेतुत्वयोगेन सर्वत्रगहेतुत्वयोगाच्च । चतुर्थ्येतानाकारान्
स्थापयित्वेति । त्रिकोट्युक्तां धर्मप्रकारां

वर्जयित्वेत्यर्थ- । तद्यथा क्लिष्टा धर्मा- कुशलानां
न सभागहेतु-; सादृश्यात् । न सर्वत्रगहेतुरत

एव कुशलानां चाक्लिष्टत्वात् ।

एवं कुशला- क्लिष्टानां योज्यम् । क्लिष्टा अपि
क्लिष्टानां न सभागहेतु-, नापि

सर्वत्रगहेतुर्भवन्ति, तद्यथा
रागादयोऽन्यनैकायिकानां न
सभागहेतुरन्यनैकायिकत्वात्, न

सर्वत्रगहेतुरसर्वत्रत्वाद् रागादीनामिति । सर्वत्रगा अपि
धर्मा- क्लिष्टानामेकनैकायिकानामपि

न सभागहेतुर्न सर्वत्रगहेतु- । यद्यनागतास्ते
भवन्तीति योज्यम् ।

@२६३

यद्बलाज्जायते यत्तत् फलं पुरुषकारजम् ।

तद्यथा अधरभूमिकस्य प्रयोगचित्तस्योपरिभूमिक-
समाधि-; सास्रवस्यानास्रव-

ध्यानचित्तस्य निर्माणचित्तमित्येवमादि ।

प्रतिसङ्ख्यानिरोधस्तु यद्बलात् प्राप्यत इति वक्तव्यम् ।

अपूर्व- संस्कृतस्यैव संस्कृतोऽधिपते- फलम् ॥५८॥

पूर्वोत्पन्नादन्य- संस्कृतो धर्म- संस्कृतस्यैव
सर्वस्याधिपतिफलम् ।

पुरुषाधिपतिफलयो- किं नाना कारणम् ? कर्तु-
पुरुषकारफलम् । अकर्तुरप्यधि-

-------------------

"विसंयोग- क्षयो धिया" इति । धिया प्राप्यमाणो निरोधो
विसंयोगफलमित्यर्थ- ।

तेनेति । तेन कारणेन यस्मात् क्षयो निरोध-, धी प्रज्ञा,
तेन कारणेन प्रतिसङ्ख्यानिरोधो

विसंयोगफलमित्युक्तं भवतीत्याचष्टे ॥५७॥

"यद्बलाज्जायते" इति विस्तर- । यस्य बलं यद्बलमिति
षष्ठीसमास- । यस्य बलाज्जायते

यत्संस्कृतम्, तत्फलम्, तस्य पुरुषकारजम् ।
पुरुषकाराज्जातं पुरुषकारजम् । पुरुषकारफल-

मित्यर्थ- ।

उदाहरणं कथयति-तद्यथा अधरभूमिकस्य
कामावचरस्य प्रथमध्यानभूमिकस्य

वा तत्प्रयोगचित्तस्योपरिभूमिक- प्रथमध्यानभूमिको
द्वितीयध्यानभूमिको वा समाधि- । फलं

पुरुषकारजमित्यधिकृतम् । सास्रवस्य धर्मस्या नास्रव-
। ध्यानचित्तस्य निर्माणचित्तं तदेव फलं

भवति । आदिशब्देनान्यदपि । तद्यथा
कामावचरान्मरणचित्ताद् रूपावचर-
प्रथमोऽन्तराभवक्षण

इत्येवमादि विजातीयोदाहरणं निष्यन्दफलविवेचनार्थम्
। अधरभूमिकस्य हि प्रयोग-

चित्तस्योपरिभूमिक- समाधिर्न निष्यन्दफलम् ।
भिन्नभूमिकं हि न हेतुसदृशम् । नापि सास्रव-

स्यानास्रवमिति वक्तव्यम् । न तु सर्वं निष्यन्दफलं
पुरुषकारफलं भवति । यद्धि यस्य

बलाज्जायते सदृशं समानभूमिकमनन्तरं च भवति,
तत्तस्य पुरुषकारफलं निष्यन्दफलं च

भवति । चतु-कोटिकं चात्र भवति-अस्ति
पुरुषकारफलमेव न निष्यन्दफलम्, यथोदाहृतम्;

अस्ति निष्यन्दफलमेव न पुरुषकारफलम्,
सभागसर्वत्रगहेत्वोर्व्यवहितं फलम्; अस्त्युभयम्,

समनन्तरोत्पन्नं सभागसर्वत्रगहेत्वो- फलम्; अस्ति
नोभयम्, तद्यथा विपाकहेतोर्विपाकफलम् ।

प्रतिसङ्ख्यानिरोधोऽपि पुरुषकारफलमिष्यते ।

न चासौ हेतुबलाज्जायते नित्यत्वादित्यत-
कारिकायामनुक्तं तदुपसञ्चष्टे-प्रतिसङ्ख्या-

निरोधस्तु यद्बलात् प्राप्यत इति वक्तव्यमिति ।
प्रतिसङ्ख्याबलेन हि प्रतिसङ्ख्यानिरोध-

प्राप्यते । तस्मात् स प्रतिसङ्ख्याया- पुरुषकारफलं
भवति ।

"अपूर्व-" इति विस्तर- । अपूर्व- पूर्वोत्पन्नादन्य- । क-
पुनरसौ ? सहोत्पन्न-

पश्चादुत्पन्नश्च न हि पूर्वं फलं पश्चाद्धेतुर्भवति
। संस्कृत एव धर्मोऽधिपतिफलम्, नासंस्कृत- ।

संस्कृतस्यैव नासंस्कृतस्य
फलप्रतिग्रहणदानासमर्थत्वात् । सर्वस्येति ।
जनकस्याविघ्नभावा-

वस्थायिनश्च । कर्तु- पुरुषकारफलमिति ।
"यद्बलाज्जायते यावत् फलं पुरुषकारजम्" इति

वचनात् ।

@२६४

पतिफलमेव, तद्यथा-शिल्पिनि शिल्पं
पुरुषकारफलमधिपतिफलं च । अन्येषा-

मधिपतिफलमेव ॥५८॥

अथैषां हेतूनां कतमो हेतु- कस्मिन् काले फलं
प्रतिगृह्णाति ? ददाति वा ?

वर्त्तमाना- फलं पञ्च गृह्णान्ति,

नातीता-, प्रतिगृहीतत्वात् । नाप्यनागता-,
निष्पुरुषकारत्वात् । कारणहेतुरप्येवम् ।

स तु नावश्यं सफल इत नोच्यते ।

सहभूसम्प्रयुक्तकहेतू वर्त्तमानावेव फलं प्रयच्छत-
। समानकालमेव ह्यनयो-

फलदानग्रहणम् ।

वर्त्तमानाभ्यतीतौ द्वौ,

फलं प्रयच्छत- सभागसर्वत्रगहेतू । युक्तं तावद्
यदतीताविति ।

अथ कथं वर्त्तमानौ निष्यन्दफलं प्रयच्छत- ?
समनन्तरनिवर्त्तनात् । निवृत्ते

फले तौ चाभ्यतीतौ भवत- ।

फलं चापि दत्तं न पुनस्तदेव दत्त- । अस्ति कुशल-
सभागहेतु- फलं प्रतिगृह्णाति

न ददातीति चतुष्कोटिक- ।

-------------------

अकर्तुरप्यधिपतिफलमेवेति । "अपूर्व- संस्कृतस्यैव
संस्कृतोऽधिपते- फलम्"

इति वचनात् । अन्यैषामधिपतिफलमेवेति ।
अशिल्पिनामविघ्नभावावस्थायिनां तच्छिल्पमधि-

पतिफलमेव, न पुरुषकारफलम् । तदेवं चतु-कोटिकं
भवति-१. अस्ति पुरुषकारफलमेव

नाधिपतिफलम्, तद्यथा विसंयोगफलम् । २.
अस्त्यधिपतिफलमेव न पुरुषकारफलम्,

उदासीनस्य हेतोर्व्यवहितञ्च फलम् । ३. अस्त्युभयम्,
सहोत्पन्नानन्तरोत्पन्नश्च कारकस्य हेतो- ।

४. अस्ति नोभयम्, तद्यथा
आकाशमप्रतिसङ्ख्यानिरोधश्चेति ॥५८॥

"वर्तमाना- फलं पञ्च" इति । वर्त्तमाना एव फलम् ।

"गृह्णन्ति" इत्यवधारणम् । प्रतिगृह्णन्तीति ।
आक्षिपन्ति, हेतुभावेनावतिष्ठन्त इत्यर्थ- ।

कारणहेतुरप्येवमिति । वर्तमान एव फलं प्रतिगृह्णाति
नातीतो नानागतो वा । स तु नावश्यं

सफल इति नोच्यते । तथा हि-असंस्कृतं
कारणहेतुरिष्यते, न चास्य फलमस्ति । अनागतश्च

कारणहेतु- । न च पूर्वमुत्पद्यमानेन धर्मेण सफल- ।

"द्वौ प्रयच्छत-" इति । वर्तमानावधिकृतम् ।
सहभूसम्प्रयुक्तकहेतुवर्तमानावेव फलं

यच्छत- । युक्तं तावद् यदतीताविति । निष्यन्दफलेन
सफलावेतावुक्तौ; "सभागसर्वत्र-

गयोर्निष्यन्द-" (अभि^ को^ २.५६) इति वचनात् ।

अथ कथं वर्त्तमानौ निष्यन्दफलं प्रयच्छत- । न हि
तयोर्वर्त्तमानावस्थायां निष्यन्दो

दृश्यत इत्यत आह-समनन्तरनिर्वर्त्तनात् । किम्, फलं
प्रयच्छत इत्यधिकृतम् । तौ चाभ्यतीतौ

भवत इति । हेतुफलयोरसमवधानात् ।

न पुनस्तदेव दत्त इति । न पुनस्तदेव फलं प्रयच्छत
इत्यर्थ- । `दत्त-ऽ इति ह्याख्यातपदं

@२६५

प्रथमा कोटि--कुशलमूलानि समुच्छिन्दन् या- प्राप्ती-
सर्वपश्चाद्विजहाति ।

द्वितीया-कुशलमूलानि प्रतिसन्दधानो या- सर्वप्रथमं
प्रतिसन्दधानस्य ।

तृतीया-असमुच्छिन्नकुशलमूलस्य शेषास्ववस्थासु ।

चतुर्थी-एतानाकारान् स्थापयित्वा ।

अकुशलस्य तु प्रथमा कोटि--कामवैराग्यमनुप्राप्नुवन्
या- प्राप्ती- सर्वपश्चाद्

विजहाति । द्वितीया-कामवैराग्यात् परिहीयमाणो या-
सर्वप्रथमं प्रतिलभते । एवं तु

वक्तव्यं-स्यात्ता एव परिहीयमाणस्य ।
तृतीया-कामावीतरागस्य शेषास्ववस्थासु ।

चतुर्थी-एतानाकारान् स्थापयित्वा ।

-------------------

द्विवचनान्तम्; वर्त्तमानावस्थायामेव दत्तत्वात् । न हि
वर्त्तमानतामानीतं पुनरानेतुं शक्यते ।

यदा च तावतीतौ फलं प्रयच्छतस्तदैव तत् स्वफलं
प्रयच्छत- । उत्पद्यमानावस्थायामेव हि

फलं निर्वर्तते, नान्यदा । केवलं तु व्यवहितं तत्
फलमित्यवगन्तव्यम् । कुशलमूलानि

समुच्छिन्दन् या प्राप्ती- सर्वपश्चाद्विजहातीति । इह
कुशलमूलानि क्रमेण समुच्छिद्यन्ते । कथम् ?

मिथ्यादृष्टिर्नवप्रकारा, मृदुमृद्वी,
यावदधिमात्राधिमात्रा । कुशलमूलान्यपि
नवप्रकाराणि ।

तद्विपर्ययेण मृदुमृद्व्या
मिथ्यादृष्ट्याधिमात्राधिमात्राणि कुशलमूलानि
समुच्छिद्यन्ते यावदधि-

मात्राधिमात्रया मिथ्यादृष्ट्या मृदुमृदूनि
कुशलमूलानि समुच्छिद्यन्ते, भावनाहेयक्लेशवत् ।

तत्रान्त्यावस्थायां मृदुमृदूनि कुशलमूलानि न
समुदाचरन्ति । प्राप्तयस्तु तेषां मृदुमृदूनां

समुदाचरन्ति । ता- सर्वपश्चिमादिका यास्तदा विजहाति,
तासां प्राप्तीनां प्राप्तीर्निरोधयतीत्यर्थ- ।

ता- प्राप्तयोऽन्त्यावस्था- कुशल- सभागहेतु- फलं
प्रतिगृह्णाति, फलं परिग्रहं करोति । न

ददाति स्वनिष्यन्दफलम् । कुशलस्य क्षणान्तरस्य
जन्यस्याभावात् । द्वितीया कोटि- । ददाति

न प्रतिगृह्णातीति । कुशलमूलानि प्रतिसन्दधानो या-
सर्वप्रथमं प्रतिलभते । या प्राप्ती- सर्वपूर्व

प्रतिलभते ता- कुशल- सभागहेतु- फलं ददातीति ।
प्राप्तिं स्वनिष्यन्दं जनयति, न तु प्रतिगृह्णाति;

पूर्वमेव प्रतिगृहीतत्वात् । अयं तु सावद्यो
द्वितीयकोटिनिर्देश- कुशलमूलप्रतिसन्धानकाले

हि नवप्रकाराणामपि कुशलमूलानां
प्राप्तयोऽतीतानागतप्रत्युत्पन्ना- समं प्रतिलभ्यन्ते ।
तासां

या अतीता- प्राप्तय- स कुशल- सभागहेतु- फलं
ददाति न प्रतिगृह्णाति; प्रतिगृहीतत्वादिति

युक्तमेतत् । यास्तु वर्त्तमानास्तथैव प्रतिलब्धा-
प्राप्तय- स कुशल- सभागहेतु- कथमवधार्यते- 

फलं ददात्येव न प्रतिगृह्णातीति, स हि प्रतिगृह्णाति
न ददाति चेति ! एवमविशेषितत्वात्

सावद्योऽयं द्वितीयकोटिनिर्देश- । तस्मादाचार्य
आह-एवं तु वक्तव्यं स्यात् । ता एव प्रति-

सन्दधानस्येति । ता एव प्राप्तय- कुशल- सभागहेतु-
फलं ददत्येव, स्वनिष्यन्दफलदानात् ।

न प्रतिगृह्णाति, पूर्वप्रतिगृहीतत्वात् । तृतीया कोटि-
। फलं प्रतिगृह्णाति ददाति चेति । असमुच्छिन्न-

कुशलमूलस्य शेषास्ववस्थास्विति । द्वे अवस्थे
हित्वा-यस्यामवस्थायां कुशलमूलानि

प्रतिसन्दधानो या- सर्वज्ञप्रथमं प्रतिलभते ।
यथास्मदादीनां कुशला- प्राप्तय- फलं
प्रतिगृह्णन्ति

ददति चेति । विसभागक्षणान्तराव्यवहित इति वक्तव्यम् ?
न वक्तव्यम्; विसभागक्षणान्तर-

व्यवधानेऽपि प्राप्तिलक्षणस्य सभागहेतो-
फलप्रतिग्रहणदानसम्भवात् । चतुर्थ्येतानाकारान्

@२६६

एवं निवृताव्याकृतस्याप्यर्हत्त्वप्राप्तिपरिहाणितो
यथायोगं योज्यम् ।

अनिवृताव्याकृतस्य पश्चात्पादक- । यस्तावत् ददाति
प्रतिगृह्णात्यपि स- । स्यात्

प्रतिगृह्णाति न ददात्यर्हतश्चरमा- स्कन्धा- ।
सालम्बननियमेन तु क्षणश- । कुशल-

सभागहेतु- फलं प्रतिगृह्णाति न ददातीति
चतुष्कोटिक- ।

प्रथमा कोटि--यदा कुशलचित्तानन्तरं
क्लिष्टमव्याकृतं वा चित्तं सम्मुखी-

करोतीति । द्वितीया-विपर्ययात् ।
तृतीया-कुशलचित्तानन्तरं कुशलमेव । चतुर्थी-

एतानाकारान् स्थापयित्वा ।

-------------------

स्थापयित्वा । तद्यथा-ऊर्ध्वभूमे- परिहीणस्य
ऊर्ध्वभूमिकानां या प्राप्तयस्ता- कुशल-

सभागहेतुर्न फलं प्रतिगृह्णाति, पूर्वं
प्रतिगृहीतत्वात् । न ददाति, तद्भूमिपरिहीणस्य
तद्भूमिकानां

कुशलमूलानां धर्माणां प्राप्त्यभावात् । एवं
समुच्छिन्नकुशलमूलावस्थायामपि वक्तव्यम् ।

अत्राचार्य- सङ्घभद्र आह-"नैतद् युज्यते यदुक्तम् । एवं
तु वक्तव्यं स्यात्-ता एव

प्रतिसन्दधानस्येति । कस्मात् ? न हि यास्ता-
सर्वपश्चाद्विहीनास्तासामेव तन्निष्यन्दफलम् ।

या- प्रतिसन्दधान- सर्वप्रथमं प्रतिलभत इति
पूर्वनिरुद्धस्यापि हि तत्प्राप्तिसन्तानस्य स

निष्यन्द-" इति । अथ कथं फलग्रहणात् कृत्स्न एव तत्
सभागहेतुर्गृहीत- स्यादिति

तदर्थमेवेदमुच्यते । तस्मात् यथान्यास एव साध्विति ।

तदेवमुभयत्रापि पाठदोष उद्ग्राहिते कतर- पाठ-
श्रेयानिति ? अत्राभिधर्मपाठ एव

श्रेयानिति पश्याम- ।

ननु चोक्तम्-अविशेषितत्वात् कुशलप्रतिसन्धानकाले
प्रतिलब्धा वर्त्तमाना- प्राप्तय-

फलं ददति प्रतिगृह्णन्त्यपि । ननु ददत्येव न
प्रतिगृह्णन्तीति दोष इति ? नैष दोष-; कुशमूलानि

प्रतिसन्दधान इति
कुशलमूलप्राप्त्युत्पद्यमानावस्थायामेतदुच्यते; न
वर्त्तमानावस्थायाम् । तत्र

न काश्चिदपि कुशलमूलप्राप्तयो वर्त्तमाना भवन्ति ।
ता- कथं फलं प्रतिगृह्णन्ति ददति चेति

शक्यते वक्तुम् ! अतीतास्तु स्वसन्ताने कुशलमूलप्राप्तय-
सर्वा अपि सभागहेतुभूता- स्वनिष्यन्द-

फलं तदानीं ददत्येव समनन्तरनिर्वर्त्तनन्यायेन, न
प्रतिगृह्णन्ति पूर्वं प्रतिगृहीतत्वात् । इत्यनया

युक्त्याऽभिधर्मपाठमेव समर्थयाम- ।

ननु चैवमविशेषिते पाठेऽनागतानां
कुशलमूलप्राप्तीनां द्वितीयकोटित्ववचनप्रसङ्ग-,

ता अपि हि तदानीमतीतप्राप्तिवत् प्राप्यन्ते ? नैष दोष-;
अनागतानां सभागहेतुत्वाभावात्,

सभागहेतोश्चेहाधिकृतत्वात् । एवमपि न प्राप्तय एवं
वक्तव्या-, या एव सर्वप्रथमं प्रतिलभत

इति । एवं तु वक्तव्यं स्यात्-यान् सर्वप्रथमं
प्रतिलभत इति । यान् कुशलान् धर्मानित्यर्थ- ।

चित्तचैत्ता अपि हि कुशलप्रतिसन्धाने प्रथमत-
प्रतिलभ्यन्ते, न केवलं तत्प्राप्तय- ? अस्त्येतत्;

किन्तु प्राप्तीनामेव कुशलप्रतिसन्धाने आवश्यकत्वादेवं
वचनम् । कुशलप्राप्तयो हि सम्यग्दृष्ट्या

विचिकित्सयापि वा कुशलप्रतिसन्धानेऽवश्यमुत्पद्यन्ते ।
चित्तचैत्तास्तु विचिकित्सया

कुशलप्रतिसन्धाने न तावदुत्पद्यन्त इति प्राप्तय
एवोत्पद्यन्त इति वर्णयन्ति ।

अकुशलस्येति विस्तर- । अकुशलोऽपि
सभागहेतुश्चतुष्कोटिक--अस्त्यकुशल-

@२६७

सभागहेतु- फलं प्रतिगृह्णाति न ददातीति विस्तरेण ।
प्रथमा कोटि- कामवैराग्यमनुप्राप्नुवन्

या प्राप्ती- सर्वपश्चाद् विजहाति, ता- अकुशल-
सभागहेतु- फलं प्रतिगृह्णाति न ददाति ।

कथं कृत्वा ? इह क्लेशो नवप्रकार-, मार्गोऽपि
नवप्रकार- । तत्र मृदुमृदुना मार्गेणाधिमात्रा-

धिमात्र- क्लेशप्रकार- प्रहीयते ।
यावदधिमात्राधिमात्रेण मृदुमृदु- प्रहीयते ।
तत्प्राप्तयोऽपि

तथैव प्रहीयन्ते । कामवैराग्यमनुप्राप्नुवन् या
मृदुमृदूनामकुशलानां प्राप्ती- सर्वपश्चाद्विजहाति,

ता- अकुशल- सभागहेतु- फलं प्रतिगृह्णाति न ददाति;
अकुशलप्राप्तिक्षणान्तराभावात् । द्वितीया-_

-कामवैराग्यात् परिहीयमाणो या- सर्वप्रथमं
प्रतिलभतेऽकुशलानां प्राप्ती-, ता अकुशल-

सभागहेतु- फलं ददाति न प्रतिगृह्णाति, पूर्ववद्
वक्तव्यम् ।

अत्राचार्यो ब्रवीति-एवं तु वक्तव्यं स्यात् । ता एव
परिहीयमाणस्येति । ता एव

या- कामवैराग्यमनुप्राप्नुवन् प्राप्ती- सर्वपश्चाद्
विजहातीति, ता हि प्रतिगृहीतत्वान्न प्रतिगृह्णन्ति ।

ददत्येव तु केवलं फलम् । पूर्वपाठे तु द्वितीया
कोटिर्न सम्भवति, यथोक्तं प्राक् ।

अत्राचार्यसङ्घभद्रस्तथैव प्रत्याचष्टे-नैतद् युज्यत
इति । पूर्वेण समानमेतत् सर्वं प्रपञ्चयितव्यम् ।

तृतीया-कामावीतरागस्य शैषास्वस्थास्विति । द्वे
अवस्थे हित्वा । एते एव यथोक्ते

प्रथमद्वितीयावस्थे शेषास्ववस्थासु । यथास्माकम् ।
या अकुशलानां प्राप्तयस्ता अकुशल-

सभागहेतु- फलं प्रतिगृह्णाति ददाति च ।
चतुर्थी-एतानाकारान यथोक्तान् स्थापयित्वा ।

तद्यथा कामवीतरागस्यापरिहाणधर्मणो या
अकुशलानां प्राप्तय- सोऽकुशल- सभागहेतुर्न

फलं प्रतिगृह्णाति, पूर्वं प्रतिगृहीतत्वात् । न
ददाति, तस्य प्राप्त्यभावात् ।

एवं निवृत्ताव्याकृतस्यापि इति विस्तर- । एवं
निवृत्ताव्याकृतस्यापि चतु-कोटिक-

विधानम् । अर्हत्त्वप्राप्तितोऽर्हत्त्वपरिहाणितश्च
यथायोगं योज्यम् । अस्ति निवृताव्याकृत-

सभागहेतु- फलं प्रतिगृह्णाति न ददाति इति विस्तर- ।
प्रथमा कोटि--अर्हत्त्वं प्राप्नुवन् या-

प्राप्ती- सर्वपश्चाद्विजहाति, स निवृत्ताव्याकृत-
सभागहेतु- फलं प्रतिगृह्णाति न ददाति;

क्लिष्टक्षणान्तराभावात् । द्वितीया-अर्हत्त्वात्
परिहीयमाणो या- सर्वप्रथमं प्रतिलभते । एवं

तु वक्तव्यं स्यात्-ता एव परिहीयमाणस्येति । एवं हि
फलदानमेवैकमुपपादितं भवति ।

पूर्वपाठसमर्थनमपि तेनैवानुक्रमेण वक्तव्यम् ।
तृतीया-भवाग्रावीतरागस्य शेषास्ववस्थासु ।

चतुर्थी-एतानाकारान् स्थापयित्वा । तद्यथा-अर्हत्त्वं
प्राप्तस्य यास्त्रिधातुक्यो निवृत्ताव्याकृतानां प्राप्तयो

यथासम्भवम्, स निवृत्ताव्याकृत- सभागहेतुर्न फलं
प्रतिगृह्णाति; प्रतिगृहीतत्वात् । न

ददाति; प्रहीणत्वात् ।

अनिवृत्ताव्याकृतस्य पश्चात्पादक इति ।
पश्चात्पादकलक्षणं व्याख्यातमिति न पुनरुच्यते ।

योऽनिवृत्ताव्याकृत- सभागहेतु- फलं प्रतिगृह्णाति
ददात्यपि स- । आह-यस्तावद् ददाति

प्रतिगृह्णात्यपि स- । अनिवृत्ताव्याकृतस्यापरिनिर्वाणात्
सन्निहितत्वात् । स्यात् प्रतिगृह्णाति न

ददाति । अर्हतश्चरमा- स्कन्धा-; सर्वोपधिनि-
सर्गेणानिवृत्ताव्याकृतनिष्यन्दाभावात् । सालम्बन-

नियमेन तु क्षणश इति । पूर्वमनालम्बनानां सम्भवतो
नियम उक्त-, सालम्बननियमेन तु

चित्तचैत्तानामेव सभागहेतुत्वमुच्यते क्षणश-
क्षणान्तरापेक्षया, न तु पर्यादाय विच्छेदत इत्यर्थ-
।
@२६८

एवमकुशलादयोऽपि योज्या- ।

कथं पुन- फलं प्रतिगृहीतं भवति, तस्य
बीजभावोपगमनात् ?

एकोऽतीत- प्रयच्छति ॥५९॥

विपाकहेतुरतीत एव फलं प्रयच्छति; यस्मान्न सह वा
समनन्तरो वाऽस्ति

विपाक- ।

पुनरन्ये चतुर्विधं फलमाहु- । १. प्रतिष्ठाफलम्,
यथा-जलमण्डलं वायु-

मण्डलस्य, यावत् तृणादय- पृथिव्या- । २.
प्रयोगफलम्, यथा-अशुभाया यावद-

नुत्पादज्ञानम् । ३. सामग्रीफलम्, यथा-चक्षुरादीनां
चक्षुर्विज्ञानादीनि । ४. भावनाफलम्,

यथा-रूपावचरस्य चित्तस्य निर्माणम् ।

-------------------

कुशलचित्तानन्तरमिति विस्तर- । यदा कुशलचित्तान्तरं
क्लिष्टमव्याकृतं वा चित्तं

सम्मुखीकरोति, तदा तत् कुशलं चित्तं फलं
प्रतिगृह्णाति यस्तत्सन्तानपतितं व्यवहितमनागतं

कुशलं फलं भविष्यति, अनुत्पत्तिधर्मि वा, न ददाति;
यस्मादस्यानन्तरं कुशलमेव नास्ति ।

सदृशेन हि फलेन सफल- सभागहेतुरिष्यते ।
द्वितीयाविपर्ययादिति । यदा क्लिष्टनिवृताव्याकृत-

चित्तानन्तरं कुशलं चित्तं सम्मुखीकरोति, तदा येन
कुशलेन चित्तेन तत् कुशलं चित्तं फलत्वेन

प्रतिगृहीतमासीत्, तद् ददाति न तत् प्रतिगृह्णाति,
पूर्वं प्रति गृहीतत्वात् । तृतीयाकुशलचित्तानन्तरं
कुशलमेवेति । सम्मुखीकरोतीत्यधिकृतम् । तत्पूर्वकं
कुशलं चित्तं फलत्वेन प्रतिगृह्णाति ददाति

च; समनन्तरनिर्वर्तनात् । चतुर्थी-एतानाकारान्
स्थापयित्वेति । यदा क्लिष्टाव्याकृतचित्तानन्तरं

क्लिष्टमव्याकृतं वा चित्तं सम्मुखीकरोति-, तदासौ
सालम्बन- कुशल- सभागहेतुर्न फलं

प्रतिगृह्णाति, प्रतिगृहीतत्वात् । न ददाति,
क्लिष्टाव्याकृतचित्तसम्मुखीभावात् ।

एवमकुशलादियोऽपि योज्या इति । अस्ति सालम्बनोऽकुशल-
सभागहेतु- फलं

प्रतिगृह्णाति न ददातीति चतु-कोटिक- । प्रथमा
कोटि--अकुशलानन्तरं कुशलनिवृत्ताव्याकृतं

वा चित्तं सम्मुखीकरोति । द्वितीया-विपर्ययात् ।
तृतीया-अकुशलानन्तरमकुशलमेव ।

चतुर्थी-एतानाकारन् स्थापयित्वा । आदिशब्देन
निवृत्ताव्याकृतोऽनिवृत्ताव्याकृतश्च सभाग-

हेतुर्योज्य- । निवृत्तस्य तावत् प्रथमा
कोटि--निवृत्ताव्याकृतचित्तानन्तरं कुशलमनिवृत्ता-

व्याकृतं वा चित्तं सम्मुखीकरोति । द्वितीया-विपर्ययात्
। तृतीया-निवृत्ताव्याकृतचित्तानन्तरं

निवृत्ताव्याकृतमेव । चतुर्थी-एतानाकारान् स्थापयित्वा
। अनिवृत्तस्य प्रथमा कोटि--

अनिवृत्ताव्याकृतानन्तरं कुशलं क्लिष्टं वा चित्तं
सम्मुखीकरोति । द्वितीया-विपर्ययात् ।

तृतीया-अनिवृत्ताव्याकृतानन्तरमनिवृत्ताव्याकृतमेव ।
चतुर्थी-एतानाकारान् स्थापयित्वा ।

तस्य बीजभावोपगमनादिति । तस्य फलस्य
हेतुभावोपगमनादित्युपमा । सौत्रान्तिक-

प्रक्रियैषा । क्वचित् पुस्तके नास्त्येवम्पाठ- ।

यथा जलमण्डलमिति विस्तर- । यथेति
दृष्टान्तप्रदर्शनम् । जलमण्डलं वायुमण्डलमस्य

प्रतिष्ठाफलम्, यावच्छब्देन जलमण्डलस्य
काञ्चनमयी पृथिवी, काञ्चनमय्या- पृथिव्यास्तथा

सस्यौषधिप्रभृतय- प्रतिष्ठाफलमित्यधिकार- ।
अशुभाया- स्मृत्युपस्थानान्यारभ्य यावदनुत्पाद-

@२६९

एतत्तु सर्वं पुरुषकाराधिपतिफलयोरन्तर्भूतम् ॥५९॥

उक्ता हेतव- फलानि च ॥

तत्र कतमे धर्मा- कतिभि- हेतुभिरुत्पद्यन्ते ?
इत्याह-समासत इमे चतुर्विधा

धर्मा-, तद्यथा-क्लिष्टा धर्मा-, विपाकजा-,
प्रथमानास्रवा-, तेभ्यश्च शेषा- ।

के पुन- शेषा- ? विपाकवर्ज्या- अव्याकृता-
प्रथमानास्रवक्षणवर्ज्याश्च कुशला

इति ।

त एते चतुर्विधा धर्मा-

क्लिष्टा विपाकजा- शेषा- प्रथमार्या यथाक्रमम् ।

विपाकं सर्वगं हित्वा तौ सभागं च शेषजा- ॥६०॥

क्लिष्टा धर्मा विपाकहेतुं हित्वा शेषेभ्य- पञ्चभ्यो
जायन्ते । विपाकजा-

सर्वत्रगहेतुं हित्वा शेषेभ्य- पञ्चभ्य एव । शेषा
धर्मास्तौ विपाकसर्वत्रगहेतू हित्वा

शेषेभ्यश्चतुर्भ्यो जायन्ते ।

-------------------

ज्ञानम् । एवमन्यस्याप्यानापानस्मृत्यादे- । प्रयोगस्य
फलं योज्यम् । सामग्र्या- फलं सामग्री-

फलम् । चक्षुरादीनामिति । आदिशब्देन
चक्षूरूपालोकमनस्काराणां ग्रहणम् । एवं
भावनाया-

फलं भावनाफलमिति समास- । एतत्तु सर्वमिति विस्तर-
। एतच्चतुर्विधं फलं पुरुषकाराधिपति-

फलयोरन्तरर्भूतम् ।
प्रतिष्ठाफलमधिपतिफलान्तर्भूतम् । प्रयोगफलादि
पुरुषकाराधिपति-

फलयो- ॥५९॥

क्लिष्टा इति विस्तर- । क्लेशतत्सम्प्रयुक्ततत्समुत्था-
क्लिष्टा- । विपाकहेतुजाता

विपाकजा- । दु-खे धर्मज्ञानक्षान्तितत्सहभुव-
प्रथमानास्रवा- । तेभ्यश्च शेषा- क्लिष्टादिभ्य-

स्त्रिभ्य- । विपाकवर्ज्या अव्याकृता
ऐर्यापथिक-शैल्पस्थानिक-नैर्माणिका- । प्रथमा-

नास्रवक्षणवर्ज्याश्च कुशला इति । कुशलग्रहणेन
सास्रवानास्रवा गृह्यन्ते । तत्र दु-खे धर्मज्ञान-

कलापादय- सर्व एव शैक्षाशैक्षामार्गा लौकिकाश्च
कुशला- शेषा इत्यवगन्तव्यम् । शेषाश्चात्र

तृतीयो राशि- क्रियते । तेनाह-ते एते चतुर्विधा धर्मा- ।

विपाकम् इति । विपाकहेतुम् । क्लिष्टा धर्मा विपाकहेतुं
हित्वा शेषेभ्य- पञ्चभ्य-

कारणसहभूसभागसम्प्रयुक्तकसर्वत्रगेभ्यो
यथासम्भवं जायन्ते । स्वभावर्ज्यात्
सर्वधर्मलक्षणात्

कारणहेतो-, स्वकलापचित्तादिलक्षणात् सहभूहेतो-,
पूर्वोत्पन्नस्वसन्तानक्लिष्टलक्षणात्

सभागहेतो-, स्वकलापचित्तलक्षणात् सम्प्रयुक्तकहेतो- ।
यस्मात् ते चित्तचैत्तस्वभावा-

पूर्वोत्पन्नसत्कायदृष्ट्यादिलक्षणात्
सर्वत्रगहेतोर्जायन्ते, न तु विपाकहेतो- । विपाकफलेन हि

सफलो विपाकहेतु- । न च क्लिष्टा धर्मा विपाकस्वभावा
इति ते न ततो जायन्ते । विपाकजा-

सर्वत्रगहेतुं हित्वा शेषेभ्य- पञ्चभ्य एव हेतुभ्यो
जायन्ते, न तु सर्वत्रगहेतो-; विपाकजानाम-

क्लिष्टत्वात् । `सर्वत्रगाख्य- क्लिष्टानाम्ऽ इति हि
सर्वत्रगहेतुलक्षणम् । यद्यपि मिथ्या-

दृष्ट्यादिभ्य- सर्वत्रगेभ्यो विपाकजा जायन्ते; न तु
सर्वत्रगहेतोरिति कृत्वा ततो जायन्ते, किं

तर्हि ? विपाकहेतोरिति । शेषा इति ।
विस्तर--शेषाणामविपाकस्वभावत्वान्न विपाकहेतुरस्ति ।

@२७०

प्रथमानास्रवास्तौ च विपाकसर्वत्रगहेतू सभागहेतुं
च हित्वा शेषेभ्य- त्रिभ्यो

जायन्ते ॥६०॥

कतमे इमे धर्माश्चतुर्विधा निर्दिष्टा- ? इत्याह-

चित्तचैत्ता-,

अथ ये चित्तविप्रयुक्ता रूपिणश्च धर्मा-, ते कथम् ?
इत्याह-

तथान्येऽपि सम्प्रयुक्तकवर्जिता- ।

सम्प्रयुक्तकहेतुनैकेन वर्जिता- अन्येऽपि क्लिष्टादयो
धर्मास्तथैवोत्पद्यन्ते,

यथा चित्तचैत्ता- । तत्र क्लिष्टाश्चतुर्भ्यो विपाकजाश्च
। शेषास्त्रिभ्य- । प्रथमानास्रवा

द्वाभ्याम् । एकहेतुसम्भूतो नास्ति धर्म- ॥

समाप्तो हेतुविस्तर- ॥

प्रत्यया- कतमे ?

चत्वार- प्रत्यया उक्ता-,

क्वोक्ता- ? सूत्रे । "चतस्र- प्रत्ययता- । हेतुप्रत्ययता,
समनन्तरप्रत्ययता,

आलम्बनप्रत्ययता, अधिपतिप्रत्ययता च" ( ) इति ।
प्रत्ययजाति- प्रत्ययता । तत्र-

हेत्वाख्या- पञ्च हेतव- ॥६१॥

--------------------

अक्लिष्टस्वभावत्वाच्च न सर्वत्रगहेतुरस्ति । अतस्तौ
विपाकसर्वत्रगहेतू वर्जयित्वा शेषेभ्यश्च-

तुर्भ्यो जायन्ते । पूर्ववद् व्याख्यानम् ।
प्रथमानास्रवास्तौ विपाकसर्वत्रगहेतू पूर्वोक्तौ । च-

शब्देनानुकृष्टौ सभागहेतुं च हित्वा शेषेभ्य-
कारणसहभूसम्प्रयुक्तकहेतुभ्यो यथासम्भवं जायन्ते
।

अनास्रवाणामविपाकस्वभावत्वान्न विपाकहेतुरस्ति ।
अक्लिष्टत्वान्न सर्वत्रगहेतु- । मार्गस्य

पूर्वमनुत्पादितत्वान्न सभागहेतुरस्ति । न हि सास्रवा
अग्रधर्मा अनास्रवस्य कलापस्य

सभागहेतुर्युज्यते । तस्मान्न तेभ्यो जायन्ते ॥६०॥

"चित्तचैत्ता-" इति । सम्प्रयुक्तकहेतुसम्भवार्थं
चित्तचैत्तग्रहणम् । प्राप्तिजात्यादयश्च

चित्तविप्रयुक्ता- । अनास्रवसंवरश्च
रूपिस्वभावोऽनास्रवेषु वेदितव्य- । ते चित्तविप्रयुक्ता

रूपिणश्च चित्तचैत्तेभ्योऽन्ये क्लिष्टादय-
क्लिष्टविपाकजशेषप्रथमानास्रवसङ्गृहीता
स्तथैवोत्पद्यन्ते

यथा चित्तचैत्ता- । केवलं तु सम्प्रयुक्तकहेतुनैकेन
वर्जिता- । तेषामसम्प्रयुक्तकस्वभावत्वान्न

सम्प्रयुक्तकहेतोर्जायन्ते । कथमिति ?
क्लिष्टाश्चित्तविप्रयुक्तरूपिणो विपाकसम्प्रयुक्तकहेतू
हित्वा

शेषेभ्यश्चतुर्भ्यो हेतुभ्यो जायन्ते । विपाकजा अपि
सम्प्रयुक्तकसर्वत्रगहेतू हित्वा शेषेभ्यश्चतुर्भ्य

एव । शेषा विपाकसर्वत्रगसम्प्रयुक्तकहेतून् हित्वा
शेषेभ्यस्त्रिभ्य- । प्रथमानास्रवा विपाक-

सर्वत्रगहेतू सभागहेतुं च सम्प्रयुक्तकहेतुं च हित्वा
शेषाभ्यां हेतुभ्यां जायन्त इति । एकहेतुसम्भूतो

नास्तीति । कारणसहभूहेत्वोरवश्यमविनाभावात् ॥

"जन्यस्य जनिका जातिर्न हेतुप्रत्ययैर्विना" (अभि^ को^ २.४७)
इत्युक्तम् । अतो

हेतुविस्तरवचनानन्तरं पृच्छति-प्रत्यया- कतमे इति ।

@२७१

कारणहेतुवर्ज्या- पञ्च हेतवो हेतुप्रत्यय- ।

चित्तचैत्ता अचरमा उत्पन्ना- समनन्तर- ।

अर्हत- पञ्चिमानपास्योत्पन्नाश्चित्तचैत्ता-
समनन्तरप्रत्यय- ।

समश्चायमनन्तरश्च प्रत्यय इति समनन्तरप्रत्यय- ।

अत एव रूपं न समनन्तरप्रत्यय-; विषमोत्पत्ते- । तथा
हि-कामावचरस्य

रूपस्यानन्तरं कदाचित् कामावचरं रूपावचरं
चाविज्ञप्तिरूपमुत्पद्यते, कदाचित्

कामावचरं चानास्रवं चेति आकुलो रूपसम्मुखीभाव- ।

अव्याकुलस्तु समनन्तरप्रत्ययोनिरुद्ध एव;
एकस्मिन्नौपचयिकरूपसन्ताने

द्वितीयोत्पत्तेरिति भदन्तवसुमित्र- ।

अल्पबहुतरोत्पत्तेरिति भदन्त- । कदाचिद्धि महतो
रूपादल्पमुत्पद्यते, तद्यथा-

पलालराशेर्भस्म । कदाचिदल्पाद् बहूत्पद्यते,
तद्यथा-वटनिकाया- क्रमेण, यावदनेक-

शाखावरोहो न्यग्रोध इति ।

ननु चास्ति चैत्तानामप्यल्पबहुतरोत्पत्ति-,
कुशलाकुशलाव्याकृतेषु चित्तेषु

सवितर्कसविचारादौ च समाधित्रये ?

-------------------

प्रत्ययजाति- प्रत्ययतेति । प्रत्ययप्रकार इत्यर्थ- ।
गोतावत् ॥६१॥

"चित्तचैत्ता-" इति विस्तर- । चित्तचैत्ता एव समनन्तर
इत्यवधारणम् । अचरमग्रहणं

सोत्तराणां समनन्तरत्वात् ।
उत्पन्नग्रहणमनागतनिरासार्थम् । समश्चायमनन्तरश्च
प्रत्यय इति

समनन्तरप्रत्यय इति समानार्थे सम्शब्द- ।
कामावचरस्य रूपस्येति । अविज्ञप्तिरूपस्य कदाचित्

कामावचरमविज्ञप्तिरूपं रूपावचरं
चाविज्ञप्तिरूपमुत्पद्यते सास्रवध्यानसम्मुखीभावे

गृहीतसंवरस्य । कदाचित् कामावचरं चानास्रवं
चानास्रवध्यानसम्मुखीभावे । न तु कामावचर-

चित्तानन्तरं कदाचित् कामावचरं रूपावचरं च
युगपच्चित्तमुत्पद्यते । कामावचरं चानास्रवं

चेत्याकुलो रूपसम्मुखीभाव- ।

द्वितीयत्पत्तेरिति । द्वितीयौपचयिकोत्पत्ते- । यदा हि
भुक्त्वा स्वपिति ध्यानं वा समापद्यते

तदाहारज औपचयिक- स्वप्नजश्च समाधिजो वा औपचयिक
उत्पद्यते ।

अल्पबहुतरोत्पत्तेरिति । किम् ? रूपं न समनन्तरप्रत्यय
इति प्रकृतम् । भदन्त- स्थविर-

सौत्रान्तिक- । कुशलाकुशलाव्याकृतेषु चित्तेष्विति ।

सवितर्कविचारित्वात् कुशले कामचेतसि ।

द्वाविंशतिश्चैतसिका- कौकृत्यमधिकं क्वचित् ॥

आवेणिके त्वकुशले दृष्टियुक्ते च विंशति- ।

क्लेशैश्चतुर्भि- क्रोधाद्यै- कौकृत्येनैकविंशति- ॥

निवृत्तेऽष्टादशान्यत्र द्वादशाव्याकृते मता- ।"

(अभि^ को^ २.२९-३१)

@२७२

अस्ति जात्यन्तरं प्रति, न स्वजातिम् । न कदाचिद् बहुतरा
वेदनोत्पद्यते,

सञ्ज्ञादयो वा ।

किं पुन- स्वजातेरेव समनन्तरप्रत्ययो भवति ?
नैतदस्ति; सकल एव कलाप-

सकलस्य कलापान्तरस्य समनन्तरप्रत्यय-, न त्वल्पकाद्
वेदनादिद्रव्यात् प्रभूतं वेदनादि

द्रव्यममुत्पद्यत इत्येतावदेवात्रोक्तम् ।

सान्तानसभागिकास्तु मन्यन्ते-"स्वजातेरेव
समनन्तरप्रत्यर्य- । तद्यथा-

चित्तं चित्तस्यैव, वेदना वेदनाया एव" इति ।
विस्तर--यदा त्वक्लिष्टान्तरं

क्लिष्टमुत्पद्यते, तस्य क्लेशस्य पूर्वनिरुद्धक्लेश-
समनन्तरप्रत्यय-, तद्यथा निरोध-

समापत्तिचित्तं व्युत्थानचित्तस्येति ।

तदेतन्न वर्त्स्यते; प्रथमानास्रवचित्तानुत्पत्तिप्रसङ्गात्
चित्तविप्रयुक्ता अपि

संस्कारा- ।

-------------------

इत्यनेन क्रमेण कदाचिद्
बहुभ्यश्चैत्तभ्यस्त्रयोविंशतेरेकविंशतिरष्टादश
द्वादश वाल्पे

चैत्ता उत्पद्यन्ते, कदाचिदल्पाद् बहवो विपर्यात् ।
सवितर्कसविचारादौ च समाधित्रये ।

अस्ति सवितर्क- सविचार- समाधि-, अस्त्यवितर्को
विचारमात्र-, अस्त्यवितर्कोऽविचार

इति-एतस्मिन् समाधित्रये चैत्तानामल्पबहुतरोत्पत्ति- ।
अतश्च चित्तचैता अपि न समनन्तर-

प्रत्यया- स्युरिति ।

अस्ति जात्यन्तरं प्रति न स्वजातिमिति ।
अस्त्यल्पबहुतरोत्पत्तिर्जात्यन्तरं प्रति न

स्वजातिम् । वितर्कविचारादीनां हि क्वचिच्चित्ते
जात्यन्तरभूतानां सतां वृत्तिरवृत्तिश्च भवति ।

न कदाचित् बहुतरा वेदनेति । नहि
कदाचिद्वेदनैकस्मिंश्चित्ते एका, क्वचिदपरस्मिन् द्वे तिस्रो

वेति । रूपस्य तु स्वजातिं प्रत्यल्पबहुतरोत्पत्ति- ।

किं पुन- स्वजातेरेवेति । किं वेदना वेदनाया एव
समनन्तरप्रत्यय- । अनेकवेदनोत्पत्ता-

वसामर्थ्यात् । एवं सञ्ज्ञादय- । न परजाते-, न
वेदना सञ्ज्ञादीनाम्, यतश्चैत्तानामल्पबहुतरोत्पत्तिर्न

परिगृहीता भवेत् ।

सान्तानसभागिकास्त्विति विस्तर- । चित्तं चित्तान्तरस्य
समनन्तरप्रत्यय-, न वेदनाया- ।

वेदना वेदनान्तरस्य, न चित्तस्येति । सन्तानसभाग-
सभागहेतुरित्यर्थ- । सन्तानसभागेन दीव्यन्ति

व्यवहरन्ति वा सान्तानसभागिका- केचिदाभिधार्मिका- ।
यदि सन्तान- सन्तानान्तरस्य

सभागहेतु- अक्लिष्टान्तरं यदा क्लिष्टमुत्पद्यते,
कथं तत्र समनन्तरप्रत्ययव्यवस्थेति ? अत

आह-यदा त्वक्लिष्टानन्तरमिति । विस्तर--तस्य क्लेशस्य
पश्चादुत्पन्नस्य पूर्वनिरुद्धक्लेश-

क्षणान्तरव्यवहित- समनन्तरप्रत्यय इति
व्यवस्थापयन्ति; तुल्यजातीयेन चित्तान्तरेणा-

व्यवधानात् । अक्लिष्टेन व्यवधानं त्वव्यवधानमेव,
अतुल्यजातीयत्वात् । तद्यथा निरोध-

समापत्तिचित्तं व्युत्थानचित्तस्य;
चित्तान्तरेणाव्यवधानात् । समापत्तिद्रव्येण व्यवहितमपि

समनन्तरप्रत्यय- व्यवस्थाप्यते, तद्वत् ।

@२७३

अत एव व्याकुलसम्मुखीभावान्न समनन्तरप्रत्यय-;
त्रैधातुकाप्रतिसंयुक्तानां

युगपत् सम्मुखीभावात् ।

कस्मादनागतो नेष्यते समनन्तरप्रत्यय- ?
व्याकुलत्वादनागतस्याध्वन-

पूर्वोत्तराऽभावात् ।

कथं तर्हि भगवान्
जानाति-`अमुष्यानागतस्यानन्तरमिदमनागतं भाविऽ इति
?

अतीतसाम्प्रतानुमानात् । अतीतं किलाध्वानं पश्यति
भगवान्-`एवञ्जातीयकात्

कर्मण- एवञ्जातीयको विपाक- उत्पन्न-, धर्माद्वा
धर्म-ऽ । `इदं चापि सम्प्रत्येवञ्जातीयकं

कर्म, तस्मादतोऽप्येवञ्जातीयको विपाक उत्पत्स्यते
धर्माद्वा धर्म-ऽ इति जानाति ।

न चान्यत् ज्ञानमानुमानिकं भवति;
यस्मादतीतसाम्प्रतानुमानेन भगवान्

विकीर्णान्यनागतानि द्रव्याणि प्रत्यक्षमीक्षित्वा
जानाति-`अनेन पुद्गलेनैवंविधं कर्म

कुर्वतेदमनागतं फलं परिगृहीतम्ऽ इति ।

एवं तर्हि भगवान् पूर्वान्तमदृष्ट्वा अपरान्तं न
जानीयात् ।

अन्ये पुनराहु--फलचिह्नभूत- सत्त्वानां सन्ततौ
चित्तविप्रयुक्त- संस्कार-

विशेषोऽस्ति, यं व्यवलोक्य भगवाननागतं
जानात्यसम्मुखीकृत्वापि ध्यानमभिज्ञां

चेति ।

नैमित्तिको हि नाम भगवान् स्यादेवं सति, न पुन-
साक्षात्कारी । तस्मात्

सर्वमिच्छामात्रेण भगवान् जानातीति सौत्रान्तिका- ।
"अचिन्त्यो हि बुद्धानां

बुद्धिविषय-" इत्युक्तं भगवता ।

-------------------

त्रैधातुकाप्रतिसंयुक्तानां युगपत्सम्मुखी भावादिति ।
कामधात्ववीतरागस्यार्यस्य

कामावचर्या- प्राप्तेरनन्तरं
त्रैधातुकाप्रतिसंयुक्तानां प्राप्तय उत्पद्यन्ते;
त्रैधातुकै- क्लेशै-

समन्वागतत्वात् । एवं तज्जात्यादयोऽप्युत्पद्यन्ते । इत्येवं
व्याकुलसम्मुखीभावात् विप्रयुक्ता

अपि संस्कारा- प्राप्तिजात्यादयो न समनन्तरप्रत्यय- ।

कस्मादनागत इति विस्तर- । "उत्पन्ना- समनन्तर-"
इत्यतीतप्रत्युत्पन्ना एव समनन्त-

रप्रत्यय इति पूर्वमुक्तम् । अत एवं पृच्छति ।
व्याकुलत्वादिति । व्याकुलत्वादनागतो नेष्यते

समनन्तरप्रत्यय- । व्याकुलत्वं पुनरनागतस्याध्वन-
पूर्वोत्तराभावात् । पूर्वोत्तरताया अभावात्,

वर्त्तमानो ह्यनागतात् पूर्वो वर्त्तमानादतीत इति शक्यते
वक्तुम्; पूर्वोत्तरकालयोगात् । न

त्वनागतस्य पूर्वपश्चिमतास्ति । अत एव च वर्त्तमानो
वर्त्तमानस्य न समनन्तरप्रत्यय इष्यते;

पूर्वपश्चिमताया अभावात्, तुल्यकालत्वात् ।

अतीतसाम्प्रतानुमानादिति । अतीतेन च साम्प्रतेन
चानुमानात् । अतीतेनानुमानमिति

दर्शयन्नाह-अतीतं किलाध्वानं पश्यतीति विस्तर- ।

साम्प्रतेनानुमानमिति दर्शयन्नाह-इदं चापि
सम्प्रत्येवञ्जातीयकमिति विस्तर- । अपरान्तं

न जानीयादिति । सर्ववित्त्वमस्य हीयेतेत्यभिप्राय- ।

फलचिह्नभूत-, फललिङ्गभूत- । न साक्षात्कारी, न
साक्षाद्दर्शी ।

@२७४

अथ असत्यनागतस्य क्रमनियमानवस्थाने
कस्मादग्रधर्मानन्तरं दु-खे धर्मज्ञान-

क्षान्तिरेवोत्पद्यते, नान्यो धर्म-, एवं यावद्
वज्रोपमानन्तरं क्षयज्ञानमेवोत्पद्यते, नान्यो

धर्म इति ?

यस्य यत्प्रतिबद्ध उत्पाद- स तस्यानन्तरमुत्पद्यते,
तद्यथा-बीजादीनामङ्कुरादयो

विनापि समनन्तरप्रत्येनेति ।

कस्मादर्हतश्चरमाश्चित्तचैत्ता न समनन्तरप्रत्यय- ?
अन्यचित्तासम्बन्धात् ।

ननु चैवं समनन्तरनिरुद्धं चित्तं मनो
भवतीत्यनन्तरविज्ञानाभावात् मनोऽपि

चरमं चित्तं न प्राप्नोति ?

आश्रयभावप्रतिभावितं मनो न
कारित्रप्रभावितमित्यस्त्येवाश्रयभाव- ।

कारणान्तरवैकल्यात् तु विज्ञानान्तरं नोत्पद्यत इति ।
कारित्रप्रभावितस्तु समनन्तरप्रत्यय-,

तेन यो धर्म- फलं प्रतिगृहीत- स सर्वैरपि धर्मै-
सर्वप्राणिभिर्वा न शक्य- प्रतिबन्धुम्,

यथा नोत्पद्येत ।

ये धर्माश्चित्तसमनन्तरा-, चित्तनिरन्तरा अपि ते ?
चतुष्कोटिक- । प्रथमा

-------------------

अनागतो नेष्यते समनन्तरप्रत्ययो व्याकुलत्वात्
पूर्वपश्चिमताया अभावात् इत्युक्ते-

ऽयमाह-कस्मादग्रधर्मानन्तरमिति विस्तर- ।

तस्य वैभाषिक- परिहारमाह-यस्य यत्प्रतिबद्ध उत्पाद
इति विस्तर- । यस्य धर्मस्य

दु-खे धर्मज्ञानक्षान्त्यादेर्यस्मिन् धर्मे
लौकिकाग्रधर्मादौ प्रतिबद्ध उत्पाद-, स तस्यानन्तर-

मुत्पद्यते । तद्यथा बीजादीनामङ्कुरादय- । अङ्कुरस्य
हि बीजे प्रतिबद्ध उत्पाद-, तस्मात्

तदनन्तरमुत्पद्यते । एवं काण्डादीनामङ्कुरादिषु ।
विनापि समनन्तरप्रत्ययेन । असत्यपि समनन्तर-

प्रत्यये । अपिशब्दात् सति समनन्तरप्रत्यये
सुतरामुत्पद्यत इत्यभिप्राय- । तस्मान्नास्ति च

क्रमनियमावस्थानम् । तद्वत् समनन्तरोत्पत्तिनियमश्च
भवतीति वाक्यार्थ- ।

"कस्मादर्हतश्चरमा-" इति । "अचरमा-" इति वचनादयं
प्रश्न आगत- । अन्यचित्ता-

सम्बन्धादिति । यस्मात् तदनन्तरमन्यचित्तं न सम्बध्नन्ति
।

आश्रयभावप्रभावितं मन इति । यथा चक्षुरुत्पन्नं
चक्षुर्विज्ञानाश्रयभावेनावस्थितम्,

यदि कारणान्तरवैकल्याच्चक्षुर्विज्ञानं नोत्पद्यते न
तत्र चक्षुरपराध्यते । एवमर्हतोऽपि चरमं

चित्तमाश्रयभावेनास्थितम् । कारणान्तरवैकल्यात्तु
विज्ञानान्तरं नोत्पद्यत इति न तदपराध्यते ।

तद्धि न कारित्रप्रभावितम् । न
जननपुरुषकारप्रभावितमित्यर्थ- । यदि हि
तज्जनप्रभावितं

स्यात्, जायमान एव सति कार्ये तन्मन- स्यात् । न चैवम्,
अतोऽसत्यपि जन्ये तन्मनो

भवत्येव । कारित्रप्रभावितस्तु समनन्तरप्रत्यय- ।
सत्येव जन्ये समनन्तरप्रत्ययो भवति, नासति ।

तेन यो धर्म- फलं प्रतिगृहीत- । तेन
समनन्तरप्रत्ययेन यो धर्म- फलं प्रतिगृहीतो जायता-

मेतदिति, स सर्वैरपि धर्मैरबुद्धिमद्भि-
सर्वप्राणिभिर्वा सञ्चिन्त्यकारिभिर्न शक्य- प्रतिबन्धुं

यथा नोत्पद्येत । मोत्पादीति ।

ये धर्माश्चित्तसमनन्तरा इति विस्तर- ।
समनन्तरप्रत्ययचित्तजनिताश्चित्तसमनन्तरा- ।

@२७५

कोटि--अचित्तकाया- समापत्तिव्युत्थानचित्तं
द्वितीयादयश्च समापत्तिक्षणा- । द्वितीया-

प्रथमस्य समापत्तिक्षणस्य सचित्तकावस्थायां च
जात्यादय- । तृतीया कोटि--प्रथम-

समापत्तिक्षण- सचित्तिका अवस्था ।
चतुर्थी-द्वितीयादीनां समापत्तिक्षणानां

व्युत्थानचित्तस्य च जात्यादय- ।

ये धर्माश्चित्तसमनन्तरा- समापत्तिनिरन्तरा अपि ते ?
चतुष्कोटिक- । ये

तृतीयाचतुर्थ्यौ ते प्रथमाद्वितीये, ये प्रथमाद्वितीये
ते तृतीयाचतुर्थ्यौ कर्त्तव्ये ।

कथमिदानीं दूरान्तरविच्छिन्नं व्युत्थानचित्तं
समापत्तिचित्तस्य समनन्तर-

मित्युच्यते ? चित्तान्तराव्यवहितत्वात् ॥

उक्त- समनन्तरप्रत्यय- ॥

आलम्बनं सर्वधर्मा-,

-------------------

चित्तस्य समाश्च तेऽनन्तराश्च ते इति चित्तसमनन्तरा- ।
अथ वा चित्तं समनन्तरं समनन्तरप्रत्यय

एषामिति चित्तसमनन्तरा- । क्षणान्तराव्यवहितास्तु
चित्तनिरन्तरा- । ते पुनश्चित्तसमनन्तराश्चित्त-

चैत्ता द्वे च समापत्ती असञ्ज्ञि-निरोधसमापत्ती ।
नासञ्ज्ञिकं चित्तसमनन्तरं शास्त्रे पठितम्;

कर्मसामर्थ्योत्पत्ते- । प्रथमा कोटिरिति विस्तर- ।
समापत्तिव्युत्थानचित्तं समापत्तिप्रवेशचित्त-

जनितम् । अतश्चित्तसमनन्तरं न चित्तनिरन्तरम्;
समापत्तिक्षणव्यवहितत्वात् । द्वितीयादयश्च

समापत्तिक्षणा-, प्रथमक्षणवर्ज्या इत्यर्थ- ।
चित्तसमनन्तरा-, तत्प्रत्ययजनित्वात् । न चित्त-

निरन्तरा-, यथायोगं प्रथमादिक्षणव्यवहितत्वात् ।
द्वितीयाप्रथमस्य समापत्तिक्षणस्य

जात्यादयश्चित्तनिरन्तरा-, क्षणान्तराव्यवहितत्वात् । न
तु चित्तसमनन्तरा-, अचित्तसमनन्तर-

स्वभावत्वात् । चित्तचैत्ता एव हि सह समापत्तिद्वयेन
चित्तसमनन्तरा इष्टा- । सचित्तिकावस्था-

याञ्च जात्यादय- । तेषामविशेषितत्वात् सर्वेषां
चित्तचैत्तादीनां जात्यादय- । आदिग्रहेण च

सर्व एव विप्रयुक्ता गृह्यन्ते समापत्तिद्वयं वर्जयित्वा ।
ते च तथैव चित्तनिरन्तरा न चित्त-

समनन्तरा- । पूर्ववद् व्याख्यानम् । सचित्तिकावस्थेति ।
यदा चित्तच्चित्तान्तरमुत्पद्यते तदा

पश्चिमाश्चित्तचैत्ता- पूर्वकेण चित्तेन
चित्तसमनन्तराश्चित्तनिरन्तराश्च भवन्ति ।
चतुर्थी-द्वितीया-

दीनां समापत्तिक्षणानां व्युत्थानचित्तस्य च
जात्यादय- । न चित्तसमनन्तरा-, अचित्त-

समनन्तरस्वभावत्वात् । न चित्तनिरन्तरा-,
प्रथमादिसमापत्तिक्षणव्यवहितत्वात् ।

ये तृतीयचतुर्थ्यौ ते प्रथमाद्वितीये इति विस्तर- ।
प्रथमा कोटि--प्रथमसमापत्तिक्षण-

सचित्तिका चावस्था । ते हि चित्तसमनन्तरा-,
समनन्तरप्रत्ययजनितत्वात्; न समापत्तिनिरन्तरा-;

प्रथमसमापत्तिक्षणस्य सर्वसमापत्तिक्षणाभावेन न
तन्निरन्तराभावात्, सचित्तिकावस्थायाञ्च

समापत्त्यभावात् । द्वितीया-द्वितीयादीनां
समापत्तिक्षणानां जात्यादयो व्युत्थानचित्तस्य च,

इमे धर्मा- समापत्तिनिरन्तरा न चित्तसममनन्तरा- ।
तृतीया-अचित्तिकाया- समापत्तेर्व्युत्थान-

चित्तं द्वितीयादयश्च समापत्तिक्षणा-, एते
चित्तसमनन्तरा- समापत्तिनिरन्तराश्च । चतुर्थी-

प्रथमस्य समापत्तिक्षणस्य सचित्तिकायां चावस्थायां
जात्यादय-, इमे धर्मा न चित्तसमनन्तरा

न समापत्तिनिरन्तरा-; अचित्तसमनन्तरस्वभावत्वात्,
पूर्वसमापत्तिक्षणाभावाच्च

@२७६

यथायोगं चक्षुर्विज्ञानस्य ससम्प्रयोगस्य रूपम्,
श्रोत्रविज्ञानस्य शब्द-, घ्राण-

विज्ञानस्य गन्ध-, जिह्वाविज्ञानस्य रस-,
कायविज्ञानस्य स्प्रष्टव्यम्, मनोविज्ञानस्य

सर्वधर्मा- ।

यो धर्मो यस्य धर्मस्यालम्बनं न कदाचित् स
धर्मस्तद्धर्मस्य नालम्बनम्;

अनालम्ब्यमानोऽपि तथालक्षणत्वाद् ।
यथा-अनिध्यमानमपीन्धनमुच्यते काष्ठादिकम्,

तथालक्षणत्वादिति ।

त एते चित्तचैत्ता धर्मा
आयतनद्रव्यक्षणनियमेनालम्बने यथास्वं नियता- ।

किमाश्रयनियमेनापि नियता- ? उत्पन्नास्त्वाश्रयसहिता-,
अनुत्पन्ना ह्यतीता

आश्रयविश्लिष्टा- ।

अतीता अप्याश्रयसहिता इत्यपरे ॥

उक्त आलम्बनप्रत्यय- ॥

कारणाख्योऽधिप- स्मृत- ॥६२॥

य एव कारणहेतु- स एवाधिपतिप्रत्यय- । अधिकोऽयं
प्रत्यय इत्यधिपति-

प्रत्यय- ।

आलम्बनप्रत्ययोऽपि सर्वधर्मा- अधिपतिप्रत्ययोऽपीति
किमस्त्याधिक्यम् ?

न जातु सहभुवो धर्मा आलम्बनं भवन्ति; भवन्ति
त्वधिपतिप्रत्यय इत्यस्यैवाधिक्यम् ।

अधिकस्य वा प्रत्यय- । सर्व- सर्वस्य संस्कृतस्य
स्वभाववर्ज्यस्य । स्याद्धर्मो

-------------------

ससम्प्रयोगस्य सचैतसिकस्य । तथालक्षणत्वादिति ।
आलम्ब्यलक्षणत्वात् । आयतन-

द्रव्यक्षणनियमेनेति । आयतनञ्च द्रव्यञ्च क्षणश्च
तेषां नियम-, तेनैव । ते चित्तचैत्ता- स्वस्मिन्

स्वस्मिन्ना लम्बने नियता- । यथा तावच्चक्षुर्विज्ञानं
ससम्प्रयोगं रूपायतने आलम्बने नियतम्,

न शब्दायतनादौ । एवमायतननियमेन । तत्राप्यायतने
द्रव्यनियमेन नीलरूपे नीलरूपकग्राहकमेव

चक्षुर्विज्ञानं ससम्प्रयोगं नियतम्, नान्यत्र पीतादौ ।
एवं द्रव्यनियमेन । तत्रापि नीलरूपे आलम्बने

यो नीलरूपक्षणो यस्यालम्बनं स तस्यैव, नान्यस्येति ।
एवं क्षणनियमेन । एवं शब्दायतना-

दिष्वपि श्रोत्रादिविज्ञानं ससम्प्रयोगं योज्यम् ।

किमाश्रयनियमेनापीति । किं
चक्षुराद्याश्रयनियमेनाप्येते चित्तचैत्ता नियता- ?

ओमित्याह । एवमित्यर्थ- ।

आलम्बनप्रत्ययोऽपि सर्वधर्मा इति मनोविज्ञानापेक्षया ।
अधिकोऽयं प्रत्यय इत्यधि-

पतिप्रत्यय इति । हेतुप्रत्ययादिभ्य- । हेतुप्रत्ययो हि परं
पञ्च हेतव- । आलम्बनप्रत्ययो हि

सहभुवां न सम्भवतीति नाधिक- । अधिकस्य वा प्रत्यय
इति । पूर्वम्-अधिक- पतिरधिपति-,

स प्रत्यय इति समास- । इदानीम्-अधिकस्य भूयस-
पतिरधिपति-, स प्रत्यय इत्यधिपति-

प्रत्यय इति समास- ।

कथम् ? इत्याह-सर्व इति विस्तर- । सर्व-
संस्कृतासंस्कृत- सर्वस्य संस्कृतस्य

@२७७

धर्मस्य चतुर्भिरपि प्रत्ययैर्न प्रत्यय- । स्यात् स्वभाव-
स्वभावस्य परभावोऽपि । स्यात्

संस्कृतमसंस्कृतस्य असंस्कृतं चासंस्कृतस्य ।

अथैते प्रत्यया- कारित्रं कुर्वन्त- किमवस्थे धर्मे
कुर्वन्ति ? हेतुप्रत्ययस्तावत्

उक्त- । तत्र-

निरुध्यमाने कारित्रं द्वौ हेतू कुरुत-,

निरुध्यमानं नाम वर्त्तमानम्, निरोधाभिमुखत्वात् ।
तत्र सहभूसम्प्रयुक्तकहेतू

कारित्रं कुरुत- । सहोत्पन्नेऽपि फले तयोर्व्यापार- ।

त्रय- ।

जायमाने,

जायमानं नाम अनागतमुत्पादाभिमुखम् । तत्र
सभागसर्वत्रगविपाकहेतव-

कारित्रं कुर्वन्ति ।

एवं तावद् हेतुप्रत्यय- ।

ततोऽन्यौ तु प्रत्ययौ तद्विपर्ययात् ॥६३॥

येन कारित्रन्यायेन हेतुप्रत्ययो द्विधा कृत्वोक्त-,
तद्विपर्ययात् समनन्तरप्रत्यया-

लम्बनप्रत्ययौ वेदितव्यौ ।

समनन्तरप्रत्ययो जायमाने कारित्रं करोति;
अवकाशदानात् । आलम्बनप्रत्ययौ

निरुध्यमाने; वर्त्तमानैश्चित्तचैत्तैर्ग्रहणात् ।
अधिपतिप्रत्ययस्तु सर्वस्यामवस्थायामनावरण-

भावेनावस्थित इत्येतदेवास्य कारित्रम् ॥

उक्ता- सकारित्रा- प्रत्यया- ॥

-------------------

स्वभाववर्ज्यश्च सालम्बनस्यानालम्बनस्य च
प्रत्ययोऽधिपतिप्रत्यय- । आलम्बनप्रत्ययस्तु

सालम्बनस्यैव, नानालम्बनस्य । प्रथमे विग्रहे
प्रत्ययस्याधिक्यं दर्शितम्, द्वितीये

प्रत्ययवत- ॥६२॥

"निरुध्यमाने कारित्रम्" इति । निरुध्यमान
एवेत्यवधारणम्, मिथ- फलत्वात्

समाश्रयत्वाच्च सहभूसम्प्रयुक्तकहेत्वोर्यथाक्रमम् ।

"त्रयो जायमाने" इति जायमान एवेत्यवधारणम् ।

"ततोऽन्यौ तु प्रत्ययौ तद्विपर्ययात्" इति ।
समनन्तरप्रत्यय- पूर्वोक्तस्तं पश्चादुक्तं

कारित्रकालनियममाश्रयते । जायमाने कारित्रं
करोतीत्यर्थ- । पश्चादुक्त आलम्बनप्रत्यय- पूर्वोक्तं

कारित्रकालनियमाश्रयते । निरुध्यमाने कारित्रं
करोतीत्यर्थ- । एवं तौ विपर्ययात् कारित्रं

कुरुत- ।

तेनाह-समनन्तरप्रत्ययो जायमाने कारित्रं
करोत्यवकाशदानात्, आलम्बनप्रत्ययो

निरुध्यमाने वर्त्तमानैश्चित्तचैत्तैर्वर्तमान
ग्रहणादिति । ग्रहणार्थेन ह्यालम्बनप्रत्ययो
व्यवस्थाप्यते ।

न चातीतानागताश्चित्तचैत्ता ग्राह्यमर्थ गृह्णन्तीति ।

एतदेवास्य कारित्रमिति । यदनावरणभावेन
सर्वस्यामवस्थायामवस्थानम्, एतदेवा-

@२७८

अथ कतमो धर्म- कतिभि- प्रत्ययैरुत्पद्यते ?

चतुर्भिश्चित्तचैत्ता हि,

तत्र हेतुप्रत्यय--एषां सर्वे पञ्च हेतव-;
समनन्तरप्रत्यय--पूर्वकाश्चित्तचैत्ता

अन्यैरव्यवहिता-; आलम्बनप्रत्यय--यथायोगं पञ्च
विषया- सर्वे धर्माश्च; अधिपति-

प्रत्यय--स्वभाववर्ज्या- सर्वधर्मा- ।

समापत्तिद्वयं त्रिभि- ।

निरोधासञ्ज्ञिसमापत्त्योरालम्बनप्रत्ययो नास्ति । न हि ते
आलम्बिके ।

हेतुप्रत्ययस्तु तयोर्द्विविधो हेतु--सहभूहेतुश्च
जात्यादय-, सभागहेतुश्च

पूर्वोत्पन्ना- समानभूमिका- कुशला धर्मा- ।
समनन्तरप्रत्यय- ससम्प्रयोगं समापत्ति-

चित्तम् । अधिपतिप्रत्यय- पूर्ववत् ।

चित्ताभिसंस्कारजत्वादेते समापत्ती चित्तसमनन्तरे ।
चित्तोत्पत्तिविबन्धनात् न

समनन्तरप्रत्यय- ।

द्वाभ्यामन्ये तु जायन्ते,

अन्ये तु विप्रयुक्ता रूपिणश्च धर्मा
हेत्वधिपतिप्रत्ययाभ्यां जायन्ते यथाविहितमेव ।

आह तु-"प्रत्ययेभ्यो भावा उपजायन्ते, न पुन- सर्वस्यैव
जगत- ईश्वरपुरुषप्र-

धानादिकं कारणम्" ( ) इति ।

कोऽत्र हेतु- ? यदि खलु हेतुकृतां सिद्धिं मन्यसे ।

ननु च अत एवास्य वादस्य व्युदास- प्राप्नोति-एकं
कारणमीश्वरादिकं

सर्वस्येति । अपि च-

-------------------

स्याधिपतिप्रत्ययस्य कारित्रमिति
सुगमत्वान्नाधिपतिप्रत्ययस्य कारित्रकालनियम- सूचित

इत्यभिप्राय- ॥६३॥

द्विविधो हेतुरिति ।
सम्प्रयुक्तकसर्वत्रगविपाकहेतूनामसम्भवात् ।
समानभूमिका- कुशला

धर्मा इति । निरोधसमापत्तेर्भावाग्रिका- कुशला धर्मा-
सभागहेतुर्हेतुप्रत्यय- । असञ्ज्ञिसमापत्तेरपि

चतुर्थध्यानभूमिका- । येषां बलेन ते समापत्ती
भवत- । समनन्तरप्रत्यय- ससम्प्रयोगं समापत्ति-

चित्तमिति । सर्वेषां
निरोधसमापत्तिक्षणानामसञ्ज्ञिसमापत्तिक्षणानां च
चित्तान्तरेणाव्यवधानात् ।

पूर्ववदिति । स्वभावर्ज्या- सर्वधर्मा- ।
चित्ताभिसंस्कारजत्वादिति । चित्ताभोगजत्वादित्यर्थ- ।
चित्तोत्पत्तिविबन्धनान्न

समनन्तरप्रत्यय इति । समनन्तरप्रत्ययस्य
चित्तोत्पत्तिहेतुत्वात् ।

"द्वाभ्यामन्ये तु" इति । तुशब्दोऽवधारणे, भिन्नक्रमश्च
। द्वाभ्यामेव हेत्वधिपतिप्रत्यया-

याभ्यामन्ये वै चित्तचैत्तसमापत्तिद्वयविनिर्मुक्ता धर्मा
जायन्ते ।

ईश्वरपुरुषप्रधानादिकमिति । आदिशब्देन
कालस्वभावपरमाण्वादि गृह्यते ।

@२७९

नेश्वरादे- क्रमादिभि- ॥६४॥

यदि ह्येकमेव कारणमीश्वर- स्यादन्यद्वा, युगपत्
सर्वेण जगता भवितव्यं स्यात् ।

दृश्यते च भावनां क्रमसम्भव- ।

स तर्हि च्छन्दवशादीश्वरस्य
स्याद्-`अयमिदानीमुत्पद्यतामयं निरुध्यतामयं

पश्चाद्ऽ इति ? छन्दभेदात् तर्हि सिद्धमनेकं कारणं
स्यात् ।

स चापि छन्दभेदो युगपत् स्यात्;
तद्धेतोरीश्वरस्याभिन्नत्वात् । कारणान्तर-

भेदापक्षणे च नेश्वर एव कारणं स्यात् । तेषामपि च
क्रमोत्पत्तौ कारणान्तरभेदा-

पेक्षणादनवस्थाप्रसङ्ग- स्यादित्यनन्तरभेदाया-
कारणपरम्पराया अनादित्वाभ्युपगमादय-

मीश्वरकारणाधिमुक्त- शाक्यपुत्रीयमेव न्यायं
नातिक्रान्त- स्यात् ।

-------------------

ननु चात एवेति । यदि वेश्वर एकं कारणं पुरुष इति
वात्र पक्षे को हेतुरिति

हेतुर्मृग्यते । ईश्वरव्यतिरिक्तं हेतुं कृत्वा
तत्सिद्धेरित्यभ्युपगतं भवति ।
तदभ्युपगमाच्चैकमीश्वर-

पुरुष इति वा कारणं सर्वस्य जगत इत्यस्य वादस्य
व्युदास- परित्याग- प्राप्नोतीति पिण्डेन

वाक्यार्थ- ।

"नेश्वरादे- क्रमादिभि-" इति । नैश्वरादेर्भावा जायन्ते
। कस्मात् ? क्रमादिभि- ।

आदिग्रहणेन देशकालादीनां ग्रहणम् । अथ
वा-अनेककारणत्वानवस्थाप्रसङ्गादन्य-

पुरुषकालनिह्नवादीनां ग्रहणम् ।

यदि ह्येकमेवेति विस्तर- । यदि ह्येकमेव कारणमीश्वर-
स्यात् महादेवो वा वासुदेवो

वा अन्यद्वा पुरुषादि वेत्यर्थ- । युगपत् सर्वेण जगता
भवितव्यम्; कारणस्य सद्भावात् । न

ह्येतदिष्टम्-सति कारणे कार्य न भवतीति । दृश्यते च
भावानां कललादीनामङ्कुरादीनां च

क्रमसम्भव- । तस्मात् स्वकारणपरम्परानिर्वृत्त इति
नेश्वरादि कारणमिति गम्यते । ईश्वराद्येक-

कारणं जगदिति हि प्रतिजानानस्य
स्वकारणक्रमोत्पादितादिलक्षणेन धर्मविशेषेण तस्य

सापक्षालत्वं पक्षस्योपलक्ष्यते ।

स तर्हि छन्दवशादिति । स क्रमभेद
इच्छावशादीश्वरस्य स्यात् । कथम् ? इत्याह-

अयमिदानीं भाव- उत्पद्यतां या वदयं
पश्चादुत्पद्यतामिति । एवं क्रमसम्भवश्च
भावानामीश्वरश्च

कारणमिति ईश्वरकारणिकाभिप्राय- । छन्दभेदादिति ।
विस्तर--ईश्वरछन्दभेदादनेक-

कारणत्वाभ्युपगमात्, प्राक्पक्षविरोधात्
धर्मस्वरूपविपर्यय- पक्षस्योत्पद्यते ।

स चापीति विस्तर- । स चापि छन्दभेदो युगपत् स्यात्
तद्धेतोश्छन्दभेदहेतोरीश्वरस्या-

भिन्नत्वादेकत्वादित्यर्थ- । ततश्चैव स पूर्वोक्तो दोषो
युगपत् स्यादिति । अथ मन्यसे-अन्यदपि

कारणान्तरं भिन्नं तदुत्पत्तावीश्वरोऽपेक्षत इति ?
अत इदमुच्यते-कारणान्तरभेदापेक्षणे चेति ।

विस्तर--नेश्वर एव कारणमित्यभ्युपगमे स एव दोष- ।
तेषामपि चेति विस्तर- । तेषामपि

च कारणान्तराणां क्रमोत्पत्ताविष्यमाणायां
कारणान्तरभेदानामपि पुन- कारणान्तभेदापेक्षणा-

दनवस्थाप्रसङ्ग- । तेषामपि
कारणान्तरभेदापेक्षणम्, तेषामपि
कारणन्तरभेदापेक्षणमित्य-

पर्यवसानप्रसङ्ग- स्यात् । शाक्यपुत्रीयमेव न्यायमिति ।
`अनादि- संसार-ऽ इति शाक्यपुत्रीयं

न्यायं नातिक्रान्त- स्यात् ।

@२८०

यौगपद्येऽपीश्वरच्छन्दानां न जगतो यौगपद्यम्;
यथाच्छन्दमुत्पादादिति चेत् ?

न; तेषां पश्चाद् विशेषाभावात् ।

कंश्च तावदीश्वरस्येयता सर्गप्रयासेनार्थ- ? यदि
प्रीति-, तां तर्हि नान्तरेणोपायं

शक्त- कर्त्तुमिति न तस्यामीश्वर- स्यात्, तथैव
चान्यस्मिन् ।

यदि चेश्वरो नरकादिषु प्रजां
बहुभिश्चेतिभिरुपसृष्टां सृष्ट्वा तेन प्रीयते,
नमोऽस्तु

तस्मै तादृशयेश्वराय ।

सुगीतश्चायं तमारभ्य श्लोको भवति-

"यन्निर्दहति यत्तीक्ष्णो यदुग्रो यत्प्रतापवान् ।

मांसशोणितमज्जादो यत्ततो रुद्र उच्यते ॥ ( ) इति ।

एवं खल्वपि जगत- कारणं
परिगृह्णताऽन्येषामर्थानां प्रत्यक्ष- पुरुषकारो
निह्नुत-

स्यात् । सहापि च कारणै- कारणमीश्वरं कल्पयतां
केवलो भक्तिवाद- स्यात्;

-------------------

यौगपद्येऽपीति विस्तर- । अथापि
स्यात्-यौगपद्येऽपीश्वरच्छन्दानां न जगतो

यौगपद्यम् । कस्मात् ? यथाच्छन्दमुत्पादात् ।
यश्छन्दोऽयमिदानीमुत्पद्यतामिति, तस्य

तस्माच्छन्दादिदानीमेवोत्पत्ति- । य- पश्चादुत्पद्यतामिति,
तस्य तस्मात् पश्चादुत्पत्ति- । इदं च

पश्चात् पश्चात्तरमेवम्प्रकारमिति, तस्य तस्मात्
पश्चात्तरं तथैवोत्पत्तिरिति । तच्च न; तेषां

पश्चाद्विशेषाभावात् । तेषां छन्दानां पश्चान्न
कश्चिद् विशेष इति । यथैव पूर्वं नारभन्ते तथा

पश्चादपि नारभेरन्, यथा वा पश्चादारभन्ते तथा
पूर्वमपीति । अथ वा-एक एवोत्पादयिता

नेतर इति तेषां विशेषाभाव- । अत- प्राप्तमेव
भावानामीश्वरच्छन्दानामिव यौगपद्यम् ।

कारणान्तरापेक्षत्वे वा छन्दविशेषाणां पूर्ववद्
दोष- ।

न तस्यामीश्वर- स्यादिति । न तस्यां प्रीतावीश्वर-
स्यात् । विनोपायेन तत्कारणाशक्ते- ।

एतदीश्वरत्वम्, यदसौ कारणान्तरानपेक्ष- कुर्यात् ।
तथैव चान्यस्मिन्निति । यथा प्रीतावनीश्वर-,

एवमन्यस्मिन्नपि त्रैलोक्ये नेश्वर इत्यनुमीयते । यदि
चेश्वर इति विस्तर- । नरकादिषु प्रजां

सृष्ट्वा बहुभिश्चेतिभिरुपसृष्टाम् । बहुभिरनेकै-
प्रकारै रीतिभिरुपसर्गै रोगादिभिरुपसृष्टामुपद्रुतां

सृष्ट्वा यदि प्रीयेत नमोऽस्तु तस्मै इत्युत्प्रासवचनमेतत्
। सुगीतश्चेति विस्तर- । सूक्तश्चायं

तमारभ्य तमीश्वरमधिकृत्य श्लोक- शतरुद्रीये
व्यासेन ।

"यन्निर्दहति" इत्यादि । यस्मान्निर्दहति तस्माद् रुद्र इत्येवं
सर्वत्र । अन्येषामिति ।

बीजादीनामङ्कुरादिषु प्रत्यक्ष- पुरुषकारो निह्नुत-
स्यात्, कारणेभ्योऽन्यस्य व्यापारादर्शनादिति ।

चक्षूरूपालोकमनस्कारादिभ्यश्च
चक्षुर्विज्ञानाद्युत्पत्तौ,
बीजक्षेत्रोदकादिभ्यश्चाङ्कुराद्युत्पत्तावन्यस्य

व्यापारानुपलब्धे- । यथा हि चक्षुरादीनां
चक्षुर्विज्ञानाद्युत्पत्तौ बीजादीनां चाङ्कुराद्युत्पत्तौ
व्यापारो

दृश्यते-तद्भावे भावात्, तदभावे चाभावात्; न तथा
चक्षुरादिभावे चेश्वरस्याभावे चक्षु-

र्विज्ञानाङ्कुराद्यभावो दृष्ट- । पुनश्च तद्भावे
भाव-; यतस्तस्यापि तदुत्पत्तौ व्यापारो गम्येत,

इत्यतस्तद्व्यापारादर्शनात् सह कारणैरीश्वरं
कारणं कल्पयतां केवलो भक्तिवाद- स्यात् ।

@२८१

कारणेभ्योऽन्यस्य व्यापारादर्शनात् । किञ्च-सहकारिषु
चान्येषु कारणेष्वीश्वरो नेश्वर-

स्यात् ।

अथादिसर्ग ईश्वरहेतुक- ?
तस्याप्यन्यकारणानपेक्षत्वादी
श्वरवदनादित्वप्रसङ्ग- ।

एवं प्रधानेऽपि यथायोगं वाच्यम् ।

तस्मान्न लोकस्यैकं कारणमस्ति । स्वान्येवैषां
कर्माणि तस्यां जातौ जनयन्ति ।

अकृतबुद्धयस्तु वराका- स्वं स्वं विपाकफलं
चानुभवन्तं ईश्वरमपरं मिथ्या

परिकल्पयन्ति ।

अथ कथं भूतानि भूतानां हेतुप्रत्यय- ?

द्विधा भूतानि तद्धेतु-,

भूतहेतुरित्यर्थ- । सभागसहभूहेतुभ्यां

भौतिकस्य तु पञ्चधा ।

भौतिकस्य तु भूतानि पञ्चप्रकारो हेतु- । कथम् ?

-------------------

किञ्च सहकारिषु चेति विस्तर- । यानि सहकारीण्यन्यानि
तस्येश्वरस्य किं तेष्वीश्वरो नेश्वर-

स्यात् । तानि हि कार्योत्पत्तौ स्वसामर्थ्येन व्याप्रियन्ते ।
अन्येषु तु सहकारिष्वीश्वर- स्यादित्यन्य-

ग्रहणम् ।

आदिसर्ग ईश्वरहेतुक- । तथा हि
प्रत्यक्षपुरुषकारनिह्नवो न स्यात्, कारणेभ्योऽन्यस्य

व्यापारादर्शने चादोषो जगतश्चेश्वर- कारणमिति ।
तस्याप्यन्यकारणानपेक्षत्वात् । तस्याप्यादि-

सर्गस्यान्यकारणानपेक्षत्वात् । ईश्वर एवैक- कारणं
नान्यदिति । ईश्वरवदनादित्वप्रसङ्ग- । अनिष्टं

चैतत्, तस्मान्नेश्वर- कारणम् ।

एवं प्रधानेऽपि यथायोगं योज्यमिति । प्रधानमचेतनम् ।
तस्मात्तत्र छन्दविकल्पनां

हित्वा शेषप्रतिषेधविधानं योज्यम् । यद्येकमेव
कारणं प्रधानं स्यात्, युगपत् सर्वेण जगता

भवितव्यं स्यात् । दृश्यते च भावानां क्रमसम्भव- ।
कारणान्तरभेदापेक्षणे वा न प्रधानमेव

कारणं स्यात् । तेषामपि क्रमोत्पत्तौ
कारणान्तरभेदापेक्षणादनवस्थाप्रसङ्ग- स्यादिति
विस्तर- ।

एवं खल्वपि जगत- कारणं परिगृह्णता
अन्येषामर्थानां प्रत्यक्ष- पुरुषकारो निह्नुत- स्यात् ।

सहापि च कारणै- कारणं प्रधानं कल्पयतां केवलो
भक्तिवाद- स्यात्; कारणेभ्योऽन्यस्य

व्यापारादर्शनात् । सहकारिषु चान्येषु कारणेषु तत्
प्रधानमप्रधानं स्यात् । अथादिसर्ग-

प्रधानहेतुक- ? तस्यापि
महदाद्युत्पादस्वभावस्यादिसर्गस्याद्यलक्षणत्वात्
प्रधानवचनादित्व-

प्रसङ्ग- । नित्यं हि प्रधानम्, प्रधानञ्च महत-
कारणमिति पूर्वं प्रधानं पश्चान्महानिति न

सिध्यति । प्रसवधर्मि च प्रधानमिति तेन नित्यं
प्रवर्त्तितव्यम्; कारणान्तरनिरपेक्षत्वात् । न हि

प्रकाश- प्रकाश्यमर्थं प्रकाश्य पुनर्न
प्रकाशयतीति । स्वभावो हि कृतार्थतां नोपेक्षते ।
अकृत-

बुद्धय- । परमार्थशास्त्रैरसंस्कृतबुद्धय- इत्यर्थ-
॥६४॥

"द्विधा भूतानि तद्धेतु-" इति । पूर्वोत्पन्नानि भूतानि
पश्चादुत्पन्नानां स्वासन्तानिकानां

@२८२

"जननान्निश्रयात् स्थानादुपस्तम्भोपवृंहणात्" ।

सोऽयं कारणहेतुरेव पुन- पञ्चधा भिन्न--१.
जननहेतु-; तेभ्य उत्पत्ते- । २.

निश्रयहेतु-; जातस्य भूतानुविधायित्वात्,
पुरुषकारफलाद्, आचार्यादिनिश्रयवत् । ३.

प्रतिष्ठाहेतु-; आधारभावात्, चित्रकृत्यवत् । ४.
उपस्तम्भहेतु-; अनुच्छेदहेतुत्वात् ।

५. वृद्धिहेतु-; उपवृंहणहेतुत्वात् ।

एवमेषां जन्मविकाराधारस्थितिवृद्धिहेतुत्वमाख्यातं
भवति ।

त्रिधा भौतिकमन्योन्यम्,

हेतुसहभूसभागविपाकहेतुभि-
कारणहेतुरविशेषवर्त्तित्वात् न सर्वदा गण्यते ।

तत्र सहभूहेतुरन्योन्यं चित्तानुपरिवर्त्ति कायवाक्कर्म,
नान्यदुपादायरूपम् ।

सभागहेतु- सर्वं पूर्वोत्पन्नं सभागस्य ।
विपाकहेतुर्यस्य वाक्कर्मणश्चक्षुरादयो विपाक- ।

भूतानामेकधैव तत् ॥६५॥

भूतानां तु तद्भौतिकं रूपं विपाकहेतुरेव, यस्य
कायवाक्कर्मणो भूतानि विपाका-;

पृथक्कलापत्वात् ॥६५॥

अभेदेन चित्तचैत्ता- समनन्तरप्रत्यय उक्ता- । नियमस्तु
नोक्त--कस्य

चित्तस्यानन्तरं कस्योत्पत्तिरित्ति, स इदानीं वक्तव्य- ।

तत्र तावत् समासेन द्वादश चित्तानि । किमर्थम् ?
इत्याह-

-------------------

सभागहेतुरविनिर्भागवर्तीनि सहभूहेतु- ।
भूतानुविधायित्वादिति । भौतिकं भूतान्यनुविधत्ते;

तद्विकारे विकारात् । आचार्यादिनिश्रयवदिति । यथा
भिक्षुराचार्यमाश्रयते, आदिशब्देन

उपाध्यायञ्च निश्रयते, तद्वद्भूतानि भौतिकं
निश्रयते । एवमेषामिति विस्तर- । जन्महेतुत्वमेषां

भूतानाम् आख्यातं तु; भौतिकस्य तेभ्य उत्पत्ते- ।
विकारहेतुत्वं तदनुविधायित्वात् । आधार-

हेतुत्वमाधारभावात् । स्थितिहेतुत्वमनुच्छेदहेतुत्वात् ।
वृद्धिहेतुत्वमुपवृंहणहेतुत्वादिति ।

अविशेषवर्त्तित्वादिति । अविघ्नभावास्थानेनान्येषामपि
हेतुत्वादित्यर्थ- ।

अन्योन्यं चित्तानुपरिवर्तिकायवाक्कर्मेति । कायकर्म
चित्तानुपरिवर्त्ति ध्यानानास्रव-

संवरसङ्गहीतं त्रिविधं
प्राणातिपातादत्तादानकायमिथ्याचारविरतिभेदेन ।
वाक्कर्मापि चित्तानु-

परिवर्त्ति ध्यानानास्रवसंवरसङ्गृहीतमेव चतुर्विधम्
मृषावादपैशुन्यपारुष्यसम्भिन्नप्रलापविरति-

भेदेन । तदेवं सप्तविधं कायवाक्कर्मान्योन्यं
सहभूहेतु-, प्राणातिपातविरतिरुपादायरूपमितरेषां

षण्णां सहभूहेतु- । तान्यपि षट् तस्य
सहभूहेतुरिति सर्वं योज्यम् । नान्यदिति । चक्षुरादिकं

सर्वमुपादायरूपं प्रातिमोक्षसंवरादिसङ्गृहीतमपि
यावन्नान्योऽन्यं सहभूहेतु- पृथक्कलापत्वात् ।

सभागस्येति । कुशलं कुशलस्य स्वासन्तानिकस्य,
क्लिष्टस्येत्यादि । यस्य कायवाक्कर्मण

इति । विज्ञप्त्यविज्ञप्तिस्वभावस्य समाहितस्य वा
यथायोगम् । एकधैव तदिति । विपाकहेतुरेवैक

इत्यवधारणम्; कारणहेतोस्तथैवागण्यमानत्वात् ।
पृथक्कलापत्वादिति । सहभूहेत्वाद्य-

योगात् ॥६५॥

@२८३

कुशलाकुशलं कामे निवृतानिवृतं मन- ।

कामधातौ चत्वारि-कुशलम्, अकुशलम्, निवृताव्याकृतम्,
अनिवृताव्याकृतं

च ।

रूपारूप्येष्वकुशलादन्यत्र,

रूपधातावकुशलं नास्ति, त्रीणि सन्ति ।
एवमारूप्यधातौ । इत्येतानि सानुस्रवाणि

दश चित्तानि भवन्ति ।

अनास्रवं द्विधा ॥६६॥

शैक्षमशैक्षं च । एवमेतानि द्वादश चित्तानि भवन्ति
॥६६॥

तत्र

कामे नव शुभाच्चित्ताच्चित्तानि,

अनन्तरमिति पश्चाद् वक्ष्यते । कामधातौ यत् कुशलं
चित्तं तस्मादनन्तरं नव

चित्तान्युत्पद्यन्ते । स्वभूमिकानि चत्वारि । रूपावचरे द्वे
। समापत्तिकाले कुशलं

प्रतिसन्धिकाले निवृतम् । आरूप्यावचरं निवृतमेव
प्रतिसन्धिकाले । अतिविप्रकृष्टत्वात्

न कुशलम् । आरूप्या हि
कामघातोश्चतसृभिर्दूरताभिर्दूरे ।
आश्रयाकारलम्बनप्रतिप्रक्ष-

दूरताभि- । शैक्षमशैक्षं चेति ।

-------------------

रूपधातावकुशलं नास्तीति । "स विविक्तं
कामैर्विविक्तं पापकैरकुशलैर्धमै- सवितर्कं

सविचारं विवेकजं प्रीतिसुखं प्रथमं
ध्यानमुपसम्पद्य विहरति" इति वचनात् । तत्र
रूपधाताव-

कुशलं नास्ति । अकुशलविवेकाद्धि यज्जातं शुभं
तद्विवेकजमित्युच्यते । यथा च हेतु- तथा

फलमिति । तत्रोपपत्तावपि नास्त्यकुशलमिति गम्यते ।
रूपारूप्यधातौ सर्व एव क्लेशोपक्लेशा

अविपाकत्वान्निवृता एव, नाकुशला- ॥६६॥

अनन्तरमिति पश्चाद् वक्ष्यत इति । कारिकान्ते । तदिह
सम्बन्धनीयम् । समापत्तिकाले

कुशलमिति । कामावचरप्रायोगिककुशलचित्तानन्तरं
प्रथमध्यानभूमिकं सामन्तकीयं मौलीयं

वा चित्तमुत्पद्यते । प्रतिसन्धिकाले निवृत्तमिति ।
कामावचरोपपत्तिप्रतिलम्भिकमरणचित्तानन्तरं

रूपावचरं निवृत्ताव्याकृतं चित्तमुत्पद्यते
प्रतिसन्धिकाले; "उपपत्तिभव- क्लिष्ट- सर्वक्लेशै-

स्वभूमिकै-" (अभि^ को^ ३.३८) इति वचनात् ।
उपपत्तिरत्रान्तराभवोपपत्तिरभिप्रेता ।
एवमन्तराभवप्रतिसन्धिरपि क्लिष्टो वेदितव्य- ।
चतसृभिर्दूरताभिर्दूर इति । तत्रेय-

माश्रयदूरता यदारूप्यावचरेणा श्रयेण कामावचर-
कश्चिदपि धर्मो न सम्मुखीक्रियते, यथा-

रूपावचरेणाश्रयेण कामावचरं निर्माणचित्तं
सम्मुखीक्रियत इति । अनयाश्रयदूरतया कामा-

धातोरारूप्या दूरे भवन्ति । आकारदूरता
यदारूप्यावचरेण चित्तेन कामाधातुर्नाकार्यते, यथा-

रूपावचरेण औदारिक इत्यादिभिराकारै- ।
आलम्बनदूरता यदारूप्यावचरेण चित्तेन काम-

धातुरालम्ब्यते, यथा-रूपावचरेण । ननु च
रूपधातुरपि नारूप्यावचरेण चित्तेनालम्ब्यते;

"न मौला- कुशलारूप्या- सास्रवाधरगोचरा-" (अभि^ को^
८.२१) इति वचनात्, तत्

@२८४

अष्टाभ्य एव तत् ।

तत्र पुन- कामावचरं कुशलं चित्तमष्टाभ्य-
समनन्तरमुत्पद्यते । स्वभूमि-

केभ्यश्चतुर्भ्य- । रूपावचराभ्यां द्वाभ्याम् ।
कुशलाच्च व्युत्थानकाले । निवृताच्च क्लिष्ट-

समापत्त्युत्पीडितस्याधरकुशलभूमिसंश्रयणात् ।
शैक्षाशैक्षाभ्यां च व्युत्थानकाले ।

दशभ्योऽकुशलं,

शैक्षाशैक्षे हित्वा कामधातौ हि प्रतिसन्धिमुखत-
सर्वेभ्यो रूपारूप्यचित्तेभ्य-

समनन्तरमकुशलं चित्तमुत्पद्यते ।

तस्माच्चत्वारि,

अकुशलाच्चित्तात् समनन्तरं चित्तान्युत्पद्यन्ते
स्वभूमिकान्येव ।

यथा-अकुशलमुक्तं कामधातौ,

निवृतं तथा ॥६७॥

दशभ्य एव समनन्तरम् । तस्माच्च पुनश्चत्वार्येव ।

पञ्चभ्योऽनिवृतं,

काम इति वर्त्तते । अनिवृताव्याकृतं चित्तं पञ्चभ्य-
समनन्तरमुत्पद्यते । स्वभूमि-

केभ्यश्चतुर्भ्यो रूपावचराच्च कुशलान्निर्माणच्तिम् ॥६७॥

तस्मात् सप्त चित्तान्यनन्तरम् ।

अनिवृताव्याकृतात् कामावचरात् स्वभूमिकानि चत्वारि ।
रूपावचरे द्वे । कुशलं

निर्माणचित्तादनन्तरम् । क्लिष्टं प्रतिसन्धिकाले ।
आरूप्याचरं च क्लिष्टं प्रतिसन्धिकाल

एव ।

-------------------

कथमिदमुच्यते-कामधातोरेवारूप्या दूरत इति ? सत्यं
न मौलारूप्यावचरेण चित्तेन रूपधातु- 

रध्यालम्ब्यते;
किन्त्वाकाशानन्त्यायतनसामन्तकचित्तेनौदारिकाद्याका-
रैश्चतुर्थध्यानमालम्ब्यत

इति । अतो न कामधातोरारूप्या दूरे व्यवस्थाप्यन्ते ।
प्रतिपक्षदूरता यदारूप्या न कामधातो-

प्रतिपक्ष-, यथा-रूपधातु- ।
इत्येवमाश्रयालम्बनाकारप्रतिपक्षदूरताभिरपि
कामधातोरारूप्या

दूरे भवन्ति । तस्मान्न
कामावचरकुशलानन्तरमारूप्यावचरं कुशलमुत्पद्यते
। शैक्षमशैक्षं चेति ।

कामावचरप्रायोगिककुशलचित्तानन्तरं समापत्तिकाले
लब्धपूर्वं शैक्षमुत्पद्यते, तथैवं चाशैक्षम् ।

क्लिष्टसमापत्त्युत्पीडितस्येति । क्लिष्टया
समापत्त्योत्पीडितस्य योगिनोऽधराया-

कुशलाया भूमे- संश्रयणान्निवृत्ताव्याकृतादपि
कुशलं चित्तमुत्पद्यते । वरमधरापि कुशला

भूमिर्नोर्ध्वा क्लिष्टेति ।

सर्वेभ्यो रूप्यारूप्यचित्तेभ्य इति । कुशलाव्याकृतचित्तस्य
मरणसम्भवात् ।

"तस्माच्चत्वारि" इति । तस्मादकुशलाच्चत्वारि
स्वभूमिकान्येव, अकुशलस्योर्ध्व-

भूमिकुशलप्रयोगत्वासम्भवादप्रहाणाच्चोर्ध्वभूम्यु-
पपत्तिचित्तानुत्पादात् ॥६७॥

कुशलं निर्माणचित्तादनन्तरमिति । निर्माणाद्
व्युत्थानकाले ।

@२८५

रूपे दशैकं च शुभात्,

रूपे धातौ यत् कुशलं चित्तं तस्मादनन्तरमेकादश
चित्तान्युत्पद्यन्ते, आरूप्य-

वचरमनिवृताव्याकृतं वर्जयित्वा ।

नवभ्यस्तदनन्तरम् ॥६८॥

रूपावचरं तु कुशलं चित्तं नवभ्य-
समनन्तरमुत्पद्यते, कामावचरं च क्लिष्टद्वय-

मारूप्यावचरं चानिवृताव्याकृतं हित्वा ॥६८॥

अष्टाभ्यो निवृतं,

निवृताव्याकृतं रूपावचरं चित्तमष्टाभ्य उत्पद्यते ।
कामावचरं क्लिष्टद्वयं शैक्षाशैक्षे

च स्थापयित्वा ।

तस्मात् षट्,

रूपावचरान्निवृताव्याकृतादनन्तरं षट् ।
स्वभूमिकानि त्रीणि कामावचराणि

चानिवृताव्याकृतं मुक्त्वा ।

त्रिभ्योऽनिवृतं पुन- ।

रूपावचरमनिवृताव्याकृतं त्रिभ्य- स्वभूमिकेभ्य एव ।

तस्मात् षट्,

स्वभूमिकानि त्रीणि, कामावचरे च क्लिष्टे,
आरूप्यावचरं च ।

यथा रूपधातावनिवृताव्याकृतमुक्तम्,

-------------------

तस्मादनन्तरमेकादशेति ।
प्रतिसन्धिसमापत्तितद्व्युत्थाननिर्माण
प्रवेशकालेष्वेकादशचि-

त्तोत्पत्तिसम्भव- । कथम् ? स्वभूमिकानि त्रीणि
कामावचराणि च, व्युत्थानकाले कुशलम्,

प्रतिसन्धिकाले क्लिष्टद्वयम्, अनिवृत्ताव्याकृतं च
निर्माणचित्तम्, आरूप्यावचरं च

निवृत्ताव्याकृतं प्रतिसन्धिकाले, कुशलं च
समापत्तिकाले । शैक्षमशैक्षं चेति । न
त्वारूप्यावचरम-

निवृताव्याकृतम् । अवश्याक्लिष्टत्वात्,
समापत्त्याद्योगाच्च । न हि तत् प्रयोगलभ्यं यथा
रूपावचरं

कामावचरं च निर्माणचित्तम् ।

कामावचरं च क्लिष्टद्वयमारूप्यावचरं
चानिवृत्ताव्याकृतं हित्वेति । न कामावचरात्

क्लिष्टद्वयाद् रूपावचरं कुशलमुत्पद्यते; तस्य
क्लिष्टद्वयस्य तत्प्रयोगानर्हत्वात् । अत एव च

नारूप्यावचरादनिवृत्ताव्याकृतात् तदुत्पद्यते; कुशलेन
च प्रतिसन्धिबन्धनाभावात् ॥६८॥

कामावचरं क्लिष्टद्वयं शैक्षाशैक्षे च
स्थापयित्वेति । न कामावचरात् क्लिष्टद्वयाद्

रूपावचरं निवृत्ताव्याकृतमुत्पद्यते, तदप्रहाणे
रूपधातौ प्रतिसन्धिबन्धाभावेन निवृताव्याकृत-

चित्तासम्भवात् । न शैक्षाशैक्षाभ्याम्; ततस्त्येन
क्लिष्टेन व्युत्थानासम्भवात् ।

कामावञ्चराणि चेति । त्रीणीत्यधिकृतम् ।
प्रतिसन्धिकाले क्लिष्टद्वयं क्लिष्ट-

समाध्युत्पीडितस्य च कुशलम् ।

कामावचरे च क्लिष्टे आरूप्यावचरं चेति ।
प्रतिसन्धिकाले ।

@२८६

एवमारूप्ये तस्य नीति-,

ततस्तदप्यनिवृताव्याकृतं त्रिभ्य एवोत्पद्यते
स्वभूमिकेभ्य- । तस्मादपि च

षडेवोत्पद्यन्ते-स्वभूमिकानि त्रीणि, अधरधातुकानि च
क्लिष्टानि ।

शुभात् पुन- ॥६९॥

नव चित्तानि,

आरूप्यावचरात् कुशलान्नव चित्तान्युत्पद्यन्ते ।
कामावचरं कुशलम्, काम-

रूपावचरे चानिवृताव्याकृते हित्वा ।

तत् षण्णाम्,

आरूप्यावचरं कुशलं स्वेभ्यस्त्रिभ्य--रूपावचरात्
कुशलात्, शैक्षाशैक्षाभ्यां

च ।

निवृतात् सप्त,

आरूप्यावचारिन्निवृतात् स्वभूमिकानि त्रीणि रूपावचरं
कुशलं च कामावचरं

क्लिष्टद्वयम् ।

तत् तथा ।

तदपि सप्तभ्य एवोत्पद्यते । कामारूपावचराणि
क्लिष्टानि शैक्षाशैक्षे च हित्वा ।

चतुर्भ्य- शैक्षम्,

त्रैधातुकेभ्य- कुशलेभ्य-, शैक्षाच्च ।

अस्मात् तु पञ्च,

तान्येव चत्वारि, अशैक्षं च ।

अशैक्षं तु पञ्चकात् ॥७०॥

-------------------

अधरधातुकानि च क्लिष्टानि । प्रतिसन्धिकाले ॥६९॥

आरूप्यावचरात् कुशलान्नवेति । स्वभूमकानि त्रीणि,
रूपावचरं कुशलम्, तत्समापत्ति-

व्युत्थानकाले प्रतिलोमसमापत्ती च । अधरभूमिकानि च
क्लिष्टानि प्रतिसन्धिकाले । शैक्षमशैक्षं

च ।

कामावचरं कुशलं कामरूपावचरे चानिवृत्ताव्याकृते
हित्वेति । न कामावचरेण कुशलेन

तत्समापत्तेर्व्युत्थानं सम्भवति; अतिविप्रकृष्टत्वात् ।
अत एव च नानिवृताव्याकृतेनाप्यपटुत्वाच्च ।

अत एव च न रूपावचरेणानिवृताव्याकृतेन व्युत्थानम् ।
न चैभि- प्रतिसन्धिबन्धोऽस्तीति

नैषामत उत्पत्ति- । तत् षण्णामनन्तरमिति वर्तते ।
रूपावचरात् कुशलादिति । समापत्तिकाले ।
शैक्षाशैक्षाभ्यां चेति व्युत्थानकाले । रूपा-

वचरं कुशलमिति । क्लिष्टसमाध्युत्पीडितस्य । निवृतं
चेत्यादि । प्रतिसन्धिकाले कामरूपा-

वचराणि क्लिष्टानि शैक्षाशैक्षे च हित्वेति ।
अधोभूम्यवीतरागस्य तेन प्रतिसन्धेरभावात् शैक्षा-

शैक्षाभ्यां च तेन व्युत्थानासम्भवान्न
तेभ्यस्तदुत्पत्ति- । तान्येव चत्वार्यशैक्षं चेति । त्रीणि

@२८७

अत एवानन्तरोक्तात् ।

तस्माच्चत्वारि चित्तानि,

तस्मात् पुनरशैक्षाच्चित्तात्, समनन्तरं चत्वारि
चित्तान्युत्पद्यन्ते-त्रैधातुकानि

कुशलानि, अशैक्षं च ॥७०॥

समाप्तानि द्वादश चित्तानि ॥

पुन- क्रियन्ते

द्वादशैतानि विंशति- ।

कथं कृत्वा ?

प्रायोगिकौपपत्त्याप्तं शुभं भित्त्वा त्रिषु द्विधा
॥७१॥

त्रिषु धातुषु चित्तं द्विधा भिद्यते-प्रायोगिकं च,
औपपत्तिलाभिकं च ।

विपाकजैर्यापथिक-शैल्पस्थानिक-नैर्मितम् ।

चतुर्धाऽव्याकृतं कामे,

`भित्त्वाऽ इति वर्तते । कामावचरमनिवृताव्याकृतं
चतुर्धा भिद्यते-विपाकजम्,

एर्यापथिकम्, शैल्पस्थानिकम्, निर्माणचित्तं च ।

रूपे शिल्पविवर्जितम् ॥७२॥

रूपधातौ त्रिधा भिद्यते शैल्पस्थानिकं वर्जयित्वा;
तत्र शिल्पाभावात् । एवमेतानि

द्वादश चित्तानि पुनर्विंशतिर्भवन्ति । षोढा
कुशलमनिवृताव्याकृतं च सप्तधा भित्त्वा ।

-------------------

त्रैधातुकानि कुशलानि व्युत्थानकाले, शैक्षं च
प्रवाहे, वज्रोपमानन्तरं क्षयज्ञानमित्यशैक्षं चेति

पञ्च ।

"पञ्चकाद्" अत एवानन्तरोक्तादिति । त्रैधातुकेभ्य-
कुशलेभ्य- समापत्तिकाले ।

वज्रोपमानन्तरोत्पत्तौ प्रवाहे चेति । तस्माच्चत्वारीति ।
शैक्षं हित्वा । न ह्यशैक्षात् शैक्षमुत्पद्यते ।

परिहाणिकाले कथं नोत्पद्यते ?
क्लेशोत्पादव्यवहितत्वात्, परिहाणेश्च ॥७०॥

प्रायोगिकं चोपपत्तिलाभिकं चेति । प्रायोगिकं
यत्प्रयोगाल्लभ्यते । श्रुतचिन्ताभावनामयं

त्रिषु धातुषु यथासम्भवम्, उपपत्तिलाभिकं
कामरूपधात्वोरन्तराभवप्रतिसन्धिक्षणे प्रथमतो

यस्य प्राप्तिरुत्पद्यते, आरूप्यधातौ चोपपत्तिभवे यस्य
प्राप्तिरुत्पद्यते ॥७१॥

विपाकजमैर्यापथिकं शैल्पस्थानिकं निर्माणचित्तं
चेति । हेतुकर्मभेदादयं भेद- ।

विपाकहेतोर्जातं विपाकजम् । ईर्यापथेषु
शयनासनस्थितिचङ्क्रमणेषु भवमैर्यापथिकम् ।

शिल्पस्थानेषु भवं शैल्पस्थानिकम् । निर्मामे चित्तं
निर्माणचित्तम् । निर्मिते निर्माणे वा भवं

नैर्मितं नैर्माणिकमिति वा ।

तदेवोच्यते-पुनर्विंशतिर्भवन्तीति । कथम् ?
इत्याह-षोढा कुशलमनिवृत्ताव्याकृतं

च सप्तधा भित्त्वेति । त्रिषु धातुषु
प्रायोगिकोपपत्तिप्रतिलम्भिकभेदेन कुशलं षोढा

भित्त्वा ।

कामरूपधात्वोश्चानिवृत्ताव्याकृते सप्तधा
भित्त्वा-कामधातौ विपाकजैर्यापथिकशैल्पस्थानिक-

@२८८

ऐर्यापथिकादीनि
चित्तानिर्यापथाद्याभावादारूप्यधातौ न सन्ति ।
रूपगन्धरसस्प्रष्ट-

व्यान्येषामालम्बनम् । शैल्पस्थानिकस्य तु शब्दोऽपि ।
एतानि मनोविज्ञानान्येव । पञ्च

तु विज्ञानकाया ऐर्यापथिक-शैल्पस्थानिकयो-
प्रायोगिका- ।

ऐर्यापथिकाभिनिर्हृतं मनोविज्ञानमस्ति
द्वादशायतनालम्बनमित्यपरे ।

एषां पुनर्विंशतेश्चित्तानां कस्य कतमत् समनन्तरम् ?

कामावचराणां तावदष्टानां प्रायोगिकानन्तरं
दश चित्तान्युत्पद्यन्ते । स्व-

भूमिकानि सप्त, अन्यत्राभिज्ञाफलात् ।

रूपावचरं प्रायोगिकं शैक्षमशैक्षं च । तत्
पुनरष्टचित्तानन्तरम् । स्वेभ्य- कुशल-

क्लिष्टेभ्य- रूपावचराभ्यां प्रायोगिकक्लिष्टाभ्यां
शैक्षाशैक्षाभ्यां च ।

-------------------

नैर्माणिकभेदेन, रूपधातौ च
विपाकजैर्यापथिकनैर्माणिकभेदेनेति । तान्येतानि
त्रयोदश । शेषाणि

च सप्ताभिन्नान्येव, तद्यथा-कामावचरमकुशलं
निवृताव्याकृतं च, निवृताव्याकृतमेव,

आरूप्यावचरं निवृताव्याकृतमनिवृताव्याकृतञ्च
शैक्षमशैक्षं चेति विंशति चित्तानि भवन्ति ।

ईर्यापथाद्यभावादिति ।
ईर्यापथशिल्पस्थाननिर्माणाभावात् । एतानि
त्रीण्यारूप्यधातौ न सन्ति;

आलम्बनभूतस्य रूपस्याभावात् ।
रूपगन्धरसस्प्रष्टव्यान्येषामालम्बनमिति । तत्र
शय्यासन-

रूपादय-
स्वशरीरावयवरूपादयश्चैर्यापथिकस्यालम्बनम्,
शैल्पस्थानिकस्य शिल्पस्थान-

रूपादय-, नैर्माणिकस्य निर्माणरूपादय- ।
शैल्पस्थानिकस्य तु शब्दोऽपीति । तु-शब्दो विशेषणे ।

अपिशब्देन रूपादय- । शब्दोऽप्यस्यालम्बनम् ।
शिल्पोपदेशशब्दमालम्ब्य मनोविज्ञानेन शिल्पं

शिक्षत इति । विपाकजस्यावचनात् सर्वेऽपि रूपादय
आलम्बनमित्यवगन्तव्यम् । मनोविज्ञाना-

न्येवेति । मनोविज्ञानस्वभावान्यैर्यापथिकादीनि त्रीणि;
विकल्पाभिसंस्करणे प्रवृत्तत्वात् ।

विपाकजमवचनात् षड्विज्ञानस्वभावमिति, प्रज्ञापितं
भवति । पञ्च तु विज्ञानकाया एर्यापथिक-

शैल्पस्थानिकयो- प्रायोगिका इति । तत्प्रयोगावस्थायां
भवत्वात् प्रायोगिका-, यस्मात् ते

दृष्ट्वा यावत् स्पृष्ट्वोत्पद्यन्त इति । विपाकस्य प्रयोगो
नास्ति; कर्मसामर्थ्येन स्वरसवाहित्वात् ।

ऐर्यापथिकाभिनिर्हृतमिति । विस्तर--ऐर्यापथिकेन
मनोविज्ञानेनाभिनिर्हृतमुत्पादितं

मनोविज्ञानमस्ति द्वादशायतनालम्बनम् ।
चक्षुरायतनालम्बनं यावद्
धर्मायतनालम्बनमनिवृता-

व्याकृतस्वभाव मित्यपरे । तदेवं
प्रदर्शयन्ति-अन्यदप्यनिवृताव्याकृतमस्ति
यदैर्यापथिकादिषु

नान्तर्भवतीति । इत्थमेव च प्रतिपत्तव्यम् । अन्यथा हि
यद् वक्ष्यति-

"कायाक्षिश्रोत्रविज्ञानं विज्ञप्त्युत्थापकञ्च यत् ।

द्वितीयादौ तदाद्याप्तमक्लिष्टाव्याकृतञ्च तत्" ॥ (अभि^
को^ ७.१३)

"स्वभूमिकेन निर्माणं भाषणं त्वधरेण च ।" (अभि^
को^ ७.५६)

इत्यादि, तानि विज्ञानान्येषां चतुर्णां कतमेन
सङ्गृहीतानि ! न तावद् विपाकजानि,

ऊर्ध्वोपपन्नानामधरभूमिकविपाकासम्भवात् ।
नैर्यापथिकादीनि, ईर्यापथाद्यभावात् । अज्ञानादि-

वासनाचित्तं च प्रवेशयितव्यम् ! भदन्तानन्तवर्मणापि
विभाषाव्याख्यान उक्तम्-एतच्चतुष्टय-

व्यतिरिक्तान्यव्याकृतानि विज्ञानानि सन्तीति ।
सावशेषमेतद् भाष्यमित्यवगन्तव्यम् ।

@२८९

उपपत्तिप्रतिलम्भिकानन्तरं नव । स्वभूमिकानि सप्त,
अन्यत्रराभिज्ञाफलाद् ।

रूपारूप्यावचरे च क्लिष्टे ।

तत् पुनरेकादशानन्तरम् । स्वेभ्य- सप्तभ्य- पूर्ववत्,
रूपावचराभ्यां प्रायोगिक-

क्लिष्टाभ्यां शैक्षाशैक्षाभ्यां च ।

अकुशलनिवृताव्याकृतानन्तरं सप्त । स्वान्येव पूर्ववत्
।

ते पुनश्चतुर्दशचित्तानन्तरम् । स्वेभ्य- सप्तभ्य-
रूपावचरेभ्यश्चतुर्भ्योऽन्यत्र

प्रायोगिकाभिज्ञाफलाभ्याम् ।
आरूप्यावचरेभ्यस्त्रिभ्योऽन्यत्र प्रायोगिकात् ।

ऐर्यापथिकविपाकजानन्तरमष्टौ । स्वभूमिकानि
षडन्यत्र प्रायोगिकाभिज्ञा-

फलाभ्यां रूपारूप्यावचरे च क्लिष्टे । ते पुन-
सप्तचित्तानन्तरं स्वेभ्य एव पूर्ववत् ।

शैल्पस्थानिकानन्तरं षट् । स्वान्येव, अन्यत्र
प्रायोगिकाभिज्ञाफलाभ्याम् । तत्

पुन- सप्तानन्तरम्; स्वेभ्य एवान्यत्राभिज्ञाफलात् ।

अभिज्ञाफलानन्तरं द्वे । स्वं चाभिज्ञाफलमेव,
रूपावचरं च प्रायोगिकम् ।

तदप्यस्मादेव द्वयात् ।

-------------------

अन्यत्राभिज्ञाफलादिति । कामावचरं निर्माणचित्तं
रूपावचरप्रायोगिकानन्तरमेवोत्पद्यते,

न कामावचरप्रायोगिकानन्तरम् । रूपावचरं प्रायोगिकं
शैक्षमशैक्षं चेति । समापत्तिकाले ।

स्वेभ्य- कुशलक्लिष्टेभ्य इति । स्वाभ्यां कुशलाभ्यां
क्लिष्टाभ्याञ्च; प्रयोगकाले क्लिष्टा-

सद्भावात् । क्लेशपरिखिन्नस्य च प्रायोगिकोत्पत्ते- ।
नानिवृताव्याकृतेभ्य-; दुर्बलानभि-

संस्कारिकत्वात् । रूपावचराभ्यां
प्रायोगिकक्लिष्टाभ्यामिति । प्रायोगिकात् क्लिष्टात् ।

शैक्षाशैक्षाभ्याञ्च व्युत्थानकाले । क्लिष्टात्
क्लिष्टसमाध्युत्पीडितस्य । रूपारूप्यावचरे च

क्लिष्टे इति । प्रतिसन्धिकाले । सम्भवति
ह्युपपत्तिप्रतिलम्भिकचित्तस्य मरणम् । पूर्ववदिति ।

अन्यत्राभिज्ञाफलादित्यर्थ- । तद्धि
रूपावचरप्रायोगिकानन्तरमेवेत्युक्तम् । रूपावचराभ्यां
चेति

विस्तरेण पूर्ववद् व्याख्यानम् ।
अकुशलनिवृताव्याकृतानन्तरमिति । अकुशलानन्तरं
निवृताव्या-

कृतान्तरं चेति विभक्तव्यम् । तुल्यत्वाद्धि तद्
युगपद्वचनम् ।

रूपावचरेभ्यश्चतुर्भ्य- । अन्यत्र
प्रायोगिकाभिज्ञाफलाभ्यामिति । प्रतिसन्धिकाले,

प्रायोगिकेऽभिज्ञाफले च स्थितस्य नास्ति मरणम् ।
अतस्ताभ्यां तत् क्लिष्टद्वयं नोत्पद्यते ।

शेषेषु तु स्थिरस्यास्ति मरणम् । अतस्तेभ्यस्तत्
क्लिष्टद्वयमुत्पद्यते । प्रतिसन्धिकाले ।

एमन्यत्राप्यन्यत्र प्रायोगिकादिति व्याख्येयम् ।

षडन्यत्र प्रायोगिकाभिज्ञाफलाभ्यामिति ।
दुर्बलानभिसंस्कारिकत्वात् । अनयोरनन्तरं

प्रायोगिकं नोत्पद्यते ।
रूपावचरप्रायोगिकानन्तरोत्पत्तेश्च न
ताभ्यामभिज्ञाफलोत्पत्ति- । रूपा-

रूप्यावचरे च क्लिष्टे इति । प्रतिसन्धिकाले ।
शैल्पस्थानिकानन्तरं षडिति । तत्रस्थस्य

मरणासम्भवादैर्यापथिकविपाकजवदिह
रूपारूप्यावचरक्लिष्टयोरसम्भव- । स्वं चाभिज्ञा-

फलमेवेति । प्रवाहकाले । रूपावचरं च प्रायोगिकमिति ।
तद्व्युत्थाने । न तदित्यप्रविश्य

ध्यानमभिज्ञाफलाद् व्युत्थानमस्तीति । तदप्यस्मादेव
द्वयादिति । तदभिज्ञाफलम् । प्रवाहे,

तत्प्रवेशकाले च ।

@२९०

रूपावचराणामिदानीं षण्णां वक्ष्याम- ।
प्रायोगिकानन्तरं द्वादश । कामावचर-

कुशले अभिज्ञाफलं च स्वानि षट् आरूप्यावचरं च
प्रायोगिकं शैक्षमशैक्षं च ।

तत् पुनर्दशचित्तानन्तरम् । कामावचराभ्यां
प्रायोगिकाभिज्ञाफलाभ्यां स्वेभ्यश्च-

तुर्भ्य-,
अन्यत्रैर्यापथिकविपाकजाभ्यामारूप्यावचराभ्यां
प्रायोगिकक्लिष्टाभ्यां शैक्षा-

शैक्षाभ्यां च ।

उपपत्तिप्रतिलम्भिकानन्तरमष्टौ । कामावचरे क्लिष्टे
स्वानि पञ्चान्यत्राभिज्ञा-

फलात् । आरूप्यावचरं क्लिष्टम् ।

तत् पुन- पञ्चभ्य- एव, अन्यत्राभिज्ञाफलात् ।

क्लिष्टानन्तरं नव । कामावचराणि चत्वारि,
कुशलक्लिष्टानि स्वानि पञ्च;

अन्यत्राभिज्ञाफलात् ।

तत् पुनरेकादशचित्तानन्तरम् । कामावचरेभ्य
उत्पत्तिप्रतिलम्भिकैर्यापथिक-

विपाकजेभ्य- स्वेभ्य- पञ्चभ्य-, अन्यत्राभिज्ञाफलात् ।
आरूप्यवचरेभ्यस्त्रिभ्य-, अन्यत्र

प्रायोगिकात् ।

ऐर्यापथिकानन्तरं सप्त । कामावचरे क्लिष्टे स्वानि
चत्वारि, अन्यत्र प्रायोगिका-

भिज्ञाफलाभ्यामारूप्यावचरं च क्लिष्टम् ।

तत् पुन- पञ्चानन्तरं स्वेभ्य, एव, अन्यत्राभिज्ञाफलात्
।

एवं विपाकजं वक्तव्यम् ।

-------------------

कामावचरकुशले इति । व्युत्थानकाले । अस्ति हि सम्भव
उपपत्तिप्रतिलम्भिकेनापि

समापत्तिव्युत्थानं पटुत्वात् । अतो द्वयोरपि
कुशलयोर्ग्रहणम् । अभिज्ञाफलं चेति । कामावचरं

निर्माणचित्तम् । आरूप्यावचरप्रायोगिकशैक्षाशैक्षाणि
समापत्तिकाले ।

अन्यत्रैर्यापथिकविपाकजाभ्यामिति ।
तयोर्दुर्बलानभिसंस्कारिकत्वात् । प्रायोगिक-

क्लिष्टाभ्यामिति ।
व्युत्थानक्लिष्टसमापत्त्युत्पीडितकालयो- ।

कामावचरे क्लिष्टे इति । प्रतिसन्धिकाले ।
अन्यत्राभिज्ञाफलादिति । निर्माणचित्तस्य

प्रायोगिकानन्तरोत्पत्ते- । आरूप्यावचरं क्लिष्टमिति ।
प्रतिसन्धिकाले ।

कुशलक्लिष्टानीति । कुशले च क्लिष्टे च
कुशलक्लिष्टानीति समास- । कुशलाधरभूमि-

काश्रयणात् कुशले, क्लिष्टे तु प्रतिसन्धिकाले ।

कामावचरेभ्य इति । विस्तर--प्रतिसन्धिकाले
प्रायोगिकशैल्पस्थानिकाभिज्ञाफलेषु

मृत्युर्नास्तीति न तेभ्य- । कामावचरे क्लिष्टे इति
प्रतिसन्धिकाले ।

आरूप्यावचरमपि क्लिष्टमस्मिन्नेव स्वं प्रायोगिकम्, अतो
नोत्पद्यते । ऐर्यापथिकस्य

दुर्बलानभिसंस्कारित्वेन प्रयोगानर्हत्वात् ।

एवं विपाकजमिति । यथैर्यापथिकमुक्तम्, तथेदं
विपाकजानन्तरं सप्त यावदन्यत्राभिज्ञा-

फलादिति । तावेव ग्रन्थार्थौ ।

@२९१

अभिज्ञाफलानन्तरं द्वे स्वे एव प्रायोगिकाभिज्ञाफले ।
तदप्याभ्यामेव ।

आरूप्यावचराणामिदानीं चतुर्णां वक्ष्याम- ।

प्रायोगिकानन्तरं सप्त । रूपावचरं प्रायोगिकं स्वानि
चत्वारि, शैक्षमशैक्षं च

स्वानि चत्वारि ।

तत् पुन- षट्चित्तानन्तरम् । रूपावचरात् प्रायोगिकात् ।
स्वेभ्यस्त्रिभ्य-, अन्यत्र

विपाकजात् शैक्षाशैक्षाभ्यां च ।

उपपत्तिप्रातिलम्भिकानन्तरं सप्त । स्वानि
चत्वार्यधरधातुकानि च क्लिष्टानि ।

तत् पुनश्चतुर्भ्य- स्वेभ्य एव ।

क्लिष्टानन्तरमष्टौ । स्वानि चत्वारि रूपावचरे
प्रायोगिकक्लिष्टे, कामावचरे

अपि क्लिष्टे ।

तत् पुनर्दशानन्तरम् । स्वेभ्यश्चतुर्भ्य-
कामावचररूपावचरेभ्यश्चोपपत्तिप्राति-

लम्भिकैर्यापथिकविपाकजेभ्य- ।

विपाकजानन्तरं षट् । स्वानि त्रीण्यन्यत्र
प्रायोगिकादधराणि त्रीणि क्लिष्टानि ।

तत् पुनश्चतुर्भ्य- स्वेभ्य एव ।

शैक्षानन्तरं षट् । द्विधातुकानि प्रायोगिकाणि
कामावचरमुत्पत्तिलाभिकं शैक्षमशैक्षं

च । तत् पुनश्चतुर्भ्य--प्रायोगिकेभ्य- त्रिभ्य-, शैक्षाच्च
।

अशैक्षानन्तरं पञ्च । यथा शैक्षानन्तरं
शैक्षमेकं हित्वा । तत् पुन- पञ्चभ्य--

त्रिभ्य- प्रायोगिकेभ्य-, शैक्षाशैक्षाभ्यां चेति ।

-------------------

अभिज्ञाफलानन्तरं द्वे स्वे इति । व्युत्थाने प्रवाहे च ।
तदप्याभ्यामेवेति । प्रवेशे प्रवाहे

च । रूपावचरं प्रायोगिकमिति । व्युत्थानकाले । एवं
शैक्षमशैक्षञ्च स्वानि चत्वारीति । कुशलं

भवतीति स्फुटम् । क्लिष्टमास्वादनाकाले,
अनिवृत्ताव्याकृतं तु व्युत्थानकाले ।

रूपावचरात् प्रायोगिकादिति । समापत्तिकाले । अन्यत्र
विपाकजादिति । दुर्बलान-

भिसंस्कारवाहित्वादिति कारणं वक्ष्यते ।
शैक्षाशैक्षाभ्याञ्चेति । समापत्तिकाले ।

अधरधातुकानि च क्लिष्टानीति ।
रूपावचरकामावचराणि प्रतिसन्धिकाले । प्रायोगिक-

क्लिष्टे इति । प्रायोगिकं क्लिष्टसमाध्युत्पीडनात् ।
क्लिष्टं प्रतिसन्धिकाले । कामावचरेऽपि

क्लिष्टे प्रतिसन्धिकाल एव ।

कामावचररूपावचरेभ्य इति विस्तर- ।
तच्चित्तस्थमरणसम्भवात् ।

अन्यत्र प्रायोगिकादिति । विपाकजानन्तरं
प्रायोगिकानुत्पत्ते- । अधराणि त्रीणि

क्लिष्टानीति । द्विधातुकानि प्रतिसन्धिकाले ।

कामावचरमुत्पत्तिलाभिकमिति । पटुत्वादेतच्छैक्षाद्
व्युत्थानचित्तं सम्भवति । पटुत्वा-

दिति कारणं वक्ष्यति । न तु तथा रूपारूप्यावचरे
उपपत्तिलाभिके पटुनी इति न ते सम्भवत- ।

शैक्षं प्रवाहे, अशैक्षं च वज्रोपमानन्तरम् ।

@२९२

किं पुन- कारणं प्रायोगिकचित्तानन्तरं
विपाकजैर्यापथिकशैल्पस्थानिकानि

चित्तान्युत्पद्यन्ते, न पुनरेभ्य- प्रायोगिकम् ?
ईर्यापथशिल्पाभिसंस्करणप्रवृत्तत्वात्

दुर्बलानभिसंस्कारवाहित्वाच्चैत्तानि न
प्रायोगिकानुकूलानि । निष्क्रमणचित्तं त्वनभि-

संस्कारवाहीति युक्तोऽस्य प्रायोगिकचित्तानन्तरमुत्पाद- ।

-------------------

शैक्षमेकं हित्वेति । अशैक्षाच्छैक्षं नोत्पद्यते ।
तस्मादशैक्षान्तरं पञ्च, न तु षट्, यथा

शैक्षात् तानि च पञ्च शैक्षवद् वक्तव्यानि ।

अत्र विंशतिचित्तानां समनन्तरप्रत्ययस्यासूत्रितस्य
सूत्ररूपा- सङ्ग्रहश्लोका--

प्रायोगिकाच्छुभात् कामे दशाष्टभ्यस्तदन्यत- ।

शुभान्नवैकादशतस्तत् सप्त क्लिष्टत- पृथक् ॥

चतुर्दशभ्यस्तेऽष्टावैर्यापथिकविपाकजात् ।

ते तु सप्तत- षट् शैल्पस्थानिकात् तत्तु सप्तत- ॥

नैर्मिताद् द्वे द्वयोश्चैतद्रूपे प्रायोगिकाच्छुभात् ।

द्वादशैतत् तु दशत- शुभादष्टावयत्नजात् ॥

तत् पञ्चभ्यो नव क्लिष्टात् तदेकादशत- पुन- ।

विपाकजैर्यापथिकात् सप्त तत् पञ्चतो द्वयम् ॥

द्वे अभिज्ञाफलाच्चित्ताद् द्वाभ्यामेव तथैव तत् ।

आरुप्ये यात्निकात् सप्त कुशलात् षड्भ्य एव तत् ।

अयात्निकाच्छुभात् सप्त चतुर्भ्यस्तत् पुन- स्मृतम् ।

क्लिष्टादष्टौ दशभ्यस्तत् षट् चित्तानि विपाकजात् ॥

चतुर्भ्यस्तत् तु षट् शैक्षाच्चतुर्भ्य- पुनरेव तत् ।

अशैक्षात् पञ्च तदपि पञ्चभ्य- समनन्तरम् ॥

ईर्यापथशिल्पाभिसंस्करणप्रवृत्तत्वात् । न पुनरेभ्य-
प्रायोगिकमुत्पद्यत इत्यधिकृतम् ।

अतोऽसम्भवादैर्यापथिकशैल्पस्थानिकानन्तरं
प्रायोगिकं नोत्पद्यते; तदन्याभिसंस्करण-

प्रवृत्तत्वादित्यभिप्राय- ।
यस्मादैर्यापथिकमीर्यापथाभिसंस्करणे प्रवृत्तम्,
गमनाद्याकारत्वात् ।

शैल्पस्थानिकं च शिल्पाभिसंस्करणे प्रवृत्तम्,
`इदमेव करोमीदमेव करोमिऽ इत्येवमाकारप्रवृत्त-

त्वात् । दुर्बलानभिसंस्कारवाहित्वाच्च विपाकजानन्तरं
प्रायोगिकं नोत्पद्यते । तद्धि विपाक-

जमव्याकृतत्वाद् दुर्बलम्; पूर्वकर्मापक्षयात् । अयत्नेन
च प्रवृत्तेरनभिसंस्कारवाहीति । अथ

वा-ईर्यापथशिल्पाभिसंस्करणप्रवृत्तत्वाद्
ऐर्यापथिकशैल्पस्थानिकानन्तरं न प्रायोगिक-

मुत्पद्यते । दुर्बलानभिसंस्कारवाहित्वाच्च
ऐर्यापथिकशैल्पस्थानिकविपाकजानन्तरं प्रायोगिकं

नोत्पद्यते; सर्वेषामव्याकृतत्वेन दुर्बलत्वात् ।
अनभिसंस्करवाहित्वाच्च विपाकजस्यैवैकस्य

ऐर्यापथिकशैल्पस्थानिकयोरपि वा
प्रायोगिकाभिसंस्काराभावात् ।
अन्यव्यापारपरत्वमात्राद्धि

तयोरभिसंस्करणप्रवृत्तत्वमुक्तम् । अथ वा-अयमेवास्य
वाक्यस्याभिसम्बन्ध--ईर्याप-

शिल्पाभिसंस्करणप्रवृत्तत्वात्,
दुर्बलानभिसंस्कारवाहित्वाच्चैतानि
विपाकजैर्यापथिकशैल्प-

@२९३

एवं तर्हि क्लिष्टेभ्योऽपि प्रायोगिकं नोत्पद्यते,
विगुणत्वात् ? तथापि क्लेश-

समुदाचारपरिखिन्नस्य तत्परिज्ञानाद् युक्त-
प्रायोगिकसम्मुखीभाव- । कामावचर-

मुपपत्तिप्रतिलम्भिकं पटुत्वात् शैक्षाशैक्षाभ्यां
रूपावचरप्रायोगिकाच्चानन्तरमुत्पद्यते ।

अनभिसंस्कारवाहित्वात् तस्मादेतानि नोत्पद्यन्ते ।
रूपावचरक्लिष्टानन्तरं कामावचर-

मुपपत्तिप्रतिलम्भिकमुत्पद्यते, पटुत्वात् ।
आरूप्यावचरमुपपत्तिप्रतिलम्भिकं नोत्पद्यते;

अपटुत्वादिति ॥

त्रयो मनस्कारा--१. स्वलक्षणमनस्कार-,
तद्यथा-"रूपणालक्षणं रूपम्"

इत्येवमादि; २. सामान्यलक्षणमनस्कार-
षोडशाकारसम्प्रयुक्त-; ३. अधिमुक्ति-

मनस्कार-,
अशुभाप्रमाणारूप्यविमोक्षाभिभ्वायतनकृत्स्नाय-
तनादिषु ।

त्रिविधमनस्कारानन्तरमार्यमार्गं सम्मुखीकरोति,
तस्मादपि त्रिविधं मनस्कारम् ।

एवं सति युक्तमिदं भवति-"अशुभासहगतं
स्मृतिसम्बोध्यङ्गं भावयति" इति ?

-------------------

स्थानिकानि न प्रायोगिकानुकूलानि । अतो न तदनन्तरं
प्रायोगिकमुत्पद्यत इति सम्बन्धनीयम् ।

निष्क्रमणचित्तं त्वनभिसंस्कारवाहीति ।
प्रायोगिकचित्तप्रवाहाद् यदन्यच्चित्तं तन्निष्क्रमण-

चित्तम् । तेन ह्यसौ योगी तत- प्रवाहान्निष्क्रामति;
तदवसानत्वात् । निष्क्रमणचित्तमन-

भिसंस्कारवाह्यनाभोगवाहीति युक्तोऽस्य
निष्क्रमणचित्तस्य विपाकजादीनामन्यतमस्वभावस्य

प्रायोगिकचित्तादनन्तरमुत्पाद- ।

एवं तर्हीति । यदि न प्रायोगिकानुकूलानीति
विपाकजादिभ्योऽनन्तरं प्रायोगिकं

नोत्पद्यते, एवं तर्हि क्लिष्टेभ्योऽपि प्रायोगिकं नोत्पद्यते
विगुणत्वात् । विगुणो हि क्लिष्टो

धर्म- कुशलस्य नानुकूल इत्यर्थ-; तद्विरोधित्वात् ।
तथापीति विस्तर- । यद्यपि तद्विगुणम्,

तथापि क्लेशसमुदाचारपरिखिन्नस्य योगिनस्तत्परिज्ञानात्
क्लेशसमुदाचारपरिज्ञानाद् युक्त-

प्रायोगिकसम्मुखीभाव- । तत्परिज्ञानमेव हि प्रायोगिकं
चित्तमिति । पटुत्वादिति । कामावचर-

मुत्पत्तिप्रतिलम्भिकं पटु तच्छैक्षादिभ्यो
व्युत्थानचित्तं सम्भवति । अत एव च क्लिष्ट-

समाध्युत्पीडितस्य तदाश्रयणं भवति ।
अनभिसंस्कारवाहित्वात् तु तस्य तस्माच्छैक्षादीनि

नोत्पद्यन्ते । रूपावचरं तूपपत्तिप्रतिलम्भिकं न
कामावचरवत् पटु । तस्मात् क्लिष्टसमा-

ध्युत्पीडितस्य तदाश्रयणं न भवति,
प्रायोगिकमेवाश्रीयते । अन्योन्यानन्तरं चित्तानामुत्पाद-
।

तानि च मनस्कारवशादुत्पद्यन्त इत्यतो मनस्कारोपक्षेप-
। त्रयो मनस्कारा इति ।

विस्तर--स्वलक्षणस्य मनसिकरणं स्वलक्षणमनस्कार-
। तद्यथा रूपणालक्षणं रूपमित्येव-

मादि । आदिशब्देनानुभवलक्षणा वेदनेत्येवमादि ।
अनित्यत्वादिमनसिकरणं सामान्यलक्षण-

मनस्कार- षोडशाकारसम्प्रयुक्त- । अनित्यतो
यावन्नैर्याणिकत इति । अधिमुक्त्या न भूतार्थे

मनसिकरणमधिमुक्तिमनस्कार- । अशुभायां यावत्
कृत्स्नायतनादिषु । आदिशब्देन ऋद्ध्या-

दीनामनभिनिर्हारे लघुत्वाद्यधिमोक्षो गृह्यते,
तद्यथा-"महर्धिको महानुभाव- परीत्तां पृथिवी-

सञ्ज्ञामधितिष्ठति अप्रमाणामप्सञ्ज्ञाम् । स
आकाङ्क्षन् पृथिवीं चालयति" इति विस्तर- ।

अशुभया सहगतं सम्बद्धमशुभासहगतम् । एतदुक्तं
भवति-अशुभामनस्कारानन्तरं

@२९४

सामान्यमनस्कारानन्तरमेवार्यमार्गं सम्मुखीकरोति ।
तस्मात् तु त्रिविधमित्यपरे ।

अशुभया तु चित्तं दमयित्वा
सामान्यमनस्कारानन्तरमार्यमार्गं सम्मुखीकरोति ।

अत- पारम्पर्यमभिसन्धायोक्तम्-"अशुभासहगतं
स्मृतिसम्बोध्यङ्गं भावयति" इति ।

आर्यमार्गानन्तरमपि सामान्यमनस्कारमेवेत्यपरे ।

स्यात् तावदनागम्यादित्रिभूमिसन्निश्रयेण
नियामावक्रान्तौ तन्मार्गानन्तरं कामा-

वचरं सामान्यमनस्कारं सम्मुखीकुर्याद्, अथ
द्वितीयादिध्यानसन्निश्रयेण नियामावक्रान्तौ

कथम् ? न हि कामावचर- शक्योऽतिविप्रकृष्टत्वात् । न च
तद्भूमिक- प्रतिलब्धोऽन्यत्र

निर्वेधभागीयात् । न चार्यो निर्वेधभागीयं पुन-
सम्मुखीकरोति । न हि प्राप्तफलस्य

तत्प्रयोगसम्मुखीभावो युक्त इति अन्योऽप्यस्य तज्जातीय-
सामान्यमनस्कारो भावनां

गच्छति । तद्यथा-"सर्वसंस्कारा अनित्या-", "सर्वधर्मा
अनात्मान-", "शान्तं

निर्वाणम्" इति, तत् सम्मुखीकरिष्यति ?

-------------------

स्मृतिसम्बोध्यङ्गं भावयति जनयति, उत्पादयतीति ।
स्मृतिसम्बोध्यङ्गं ह्यार्यमार्ग इत्यस्त्यधि-

मुक्तिमनस्कारानन्तरमार्यमार्गोत्पाद इति दर्शयति ।

आह-यदि सामान्यमनस्कारानन्तरमेव
नाधिमुक्तिमनस्कारानन्तरमार्यमार्गं सम्मुखी-

करोति, इदं कथं नीयते-अशुभासहगतं
स्मृतिसम्बोध्यङ्गं भावयतीति ? अत इदमुच्यते-

अशुभया तु चित्तं दमयित्वेति विस्तर- ।
प्रयोगावस्थायामशुभया चित्तं दमयित्वा यावदवसाने

सामान्यमनस्कारानन्तरमार्यमार्गं सम्मुखीकरोति, अतो
न सूत्रविरोध इति ।

आर्यमार्गानन्तरमपीति विस्तर- । न केवलं
सामान्यमनस्कारानन्तरमार्यमार्गं सम्मुखी-

करोति, आर्यमार्गनन्तरमपि सामान्यमस्कारमेव
सम्मुखीकरोतीत्यपरे ।

स्यात्तावदिति विस्तर- । अनागम्यादीति ।
आदिशब्देनानागम्यप्रथमध्यानध्यानान्तर-

त्रिभूमिसन्निश्रयेण नियामावक्रान्तो तन्मार्गानन्तरं
त्रिमार्गानन्तरं कामावचरं सामान्यमनस्कारं

श्रुतमयं चिन्तामयं वा सम्मुखीकुर्यात्;
सन्निकृष्टत्वात् ।

अथ द्वितीयादिध्यानसन्निश्रयेण
द्वितीयतृतीयचतुर्थध्यानसन्निश्रयेण नियामावक्रान्तौ

कथमार्यमार्गानन्तरं कथं सामान्यमनस्कारं
सम्मुखीकरोति । न हि कामावचर- शक्य-

सम्मुखीकर्त्तुमिति वाक्यशेष- । कस्मात् ?
प्रथमध्यानव्यवहितत्वेना तिविप्रकृष्टत्वात् ।

ब्रूयास्त्वम्-द्वितीयादिध्यानभूमिकमेव
सम्मुखीकरिष्यतीति ? अत आह-न च तद्भूमिक-

प्रतिलब्धोऽन्यत्र निर्वेधभागीयादिति ।
द्वितीयध्यानादिभूमिकोऽनागम्यादिभूमिको वानास्रवो

मार्गोऽन्यत्र निर्वेधभागीयान्न प्रतिलब्ध आसीत् ।
अनाकारापतितस्तु लौकिको मार्ग- प्रतिलब्ध

आसीत्, न तु स- । तस्मायार्याय व्युत्थानार्थं रोचते ।
निर्वेधभागीयं तर्हि सामान्यमनस्कारं

सम्मुखीकरिष्यतीति ? अत आह-न चार्यो
निर्वेधभागीयमिति विस्तर- । किमर्थमिति चेत् ?

अत आह-न हि प्राप्तफलस्य तत्प्रयोगसम्मुखीभावो युक्त
इति । प्रयोगस्य कृतार्थत्वान्नि-

हीनत्वाच्च निर्वेधभागीयानि चार्यमार्गस्य प्रयोग इति ।
अन्योऽप्यस्य तज्जातीय इति । य-

सत्यालम्बनत्वानिर्वेधभागीयजातीय- सामान्यमनस्कारो
भावनां गच्छति । अनास्रवमार्गोत्पत्ति-

@२९५

तदेतन्न वर्णयन्ति । अनागम्यं निश्चित्यार्हत्त्वं
प्राप्नुवत- तद्भूमिकं कामावचरं

वा व्युत्थानं चित्तम् । आकिञ्चन्यायतनं निश्रित्य
तद्भूमिकं भावाग्रिकं वा । शेषासु

स्वभूमिकमेव । कामधातौ त्रयो
मनस्कारा--श्रुतचिन्तामयोपपत्तिप्रतिलम्भिका-,

भावनामयो नास्ति । रूपधातौ
त्रय--श्रुतभावनामयोपपत्तिप्रतिलम्भिका-, चिन्तामयो

नास्ति । यदा चिन्तयितुमारभन्ते तदैषां
समाधिरेवोपतिष्ठते । आरूप्यधातौ भावना-

मयोपपत्तिप्रतिलम्भिकौ । तत्र
पञ्चविधमनस्कारानन्तरमार्यमार्गसम्मुखीभावोऽन्य-

त्रोपपत्तिप्रतिलम्भिकेभ्य-; प्रयोगप्रतिबद्धत्वात् ।
मार्गानन्तरं तूपपत्तिप्रतिलम्भिकस्यापि

कामावचरस्य सम्मुखीभाव-; पटुत्वादिति ॥७२॥

यानि द्वादश चित्तानि उक्तानि, एषां कतमस्मिश्चित्ते
कतीनां लाभ- ?

क्लिष्टे त्रिधातुके लाभ- षण्णां षण्णां द्वयो-,

कामावचरे हि क्लिष्टे चित्ते सम्मुखीभूते षण्णां
चित्तानां लाभ- । तैरसमन्वा-

गतस्य कामावचरस्य कुशलस्य विचिकित्सया
कुशलमूलप्रतिसन्धानाद्, धातुप्रत्याग-

-------------------

काले प्राप्यत इत्यर्थ- । कथम् ? `शान्तं निर्वाणम्ऽ इति
सामान्यमनस्कार-; सर्वनिर्वाणालम्बन-

त्वात् । तत्सम्मुखीकरिष्यतीति । सर्वसंस्कारा अनित्या इति
वा आर्यमार्गानन्तरं सम्मुखी-

करिष्यतीति ।

तदेतन्न वर्णयन्ति । कस्मात् ? एषां तज्जातीयानां
सामान्यमनस्काराणां निर्वेधभागीय-

प्रतिबद्धभावनत्वात् । न
किलैषामनास्रवमार्गप्रतिबद्धाभावेनेति । अनागम्यं
निश्रित्येति विस्तर- ।

तद्भूमिकमिति । अनागम्यभूमिकम् । तद्भूकिं
भावाग्रिकं वेति । आकिञ्चन्यायतनभूमिकं

भावाग्रिकं वा यदि भवाग्रोपपन्नो भवति । शेषासु
भूमिषु, स्वभूमिकमेव व्युत्थानचित्तम्,

नान्यभूमिकम्; अन्यभूमिकस्य प्रयोगसाध्यत्वात् ।
स्वभूमिकमनभिसंस्कारेण भवतीति ।

प्रयोगप्रतिबद्धत्वादिति । कस्य ? आर्यमार्गस्य ।
मार्गानन्तरं तूपपत्तिप्रतिलम्भिकस्यापि

कामावचरस्य सम्मुखीभाव इत्यधिकृतम् ॥७२॥

"क्लिष्टे त्रिधातुके लाभ- षण्णां षण्णां द्वयो-"
इति । यथासङ्ख्येन निर्देश- । कामावचरे

क्लिष्टे षण्णां चित्तानां लाभ- । प्रतिलम्भ इत्यर्थ-
। रूपावचरे षण्णाम्, आरुप्यावचरे द्वयोरिति ।

तेनाह-कामावचरे हि क्लिष्ट इति विस्तर- ।
तैरसमन्वागतस्येति । तै- षड्भिश्चित्तैरसमन्वा-

गतस्य पुद्गलस्य । कथम् ? इह कुशलप्रतिसन्धानं
सम्यग्दृष्ट्या वा, विचिकित्सया वा ।

तद्यदि विचिकित्सया प्रतिसन्धत्ते, तत्र विचिकित्सासम्प्रयुक्ते
क्लिष्टे चित्ते सम्मुखीभूते रूप- 

धातोरारूप्यधातोर्वा कामधातुं प्रत्यागच्छति ।
तदास्यान्तराभावप्रतिसन्धिचित्तेऽवश्यक्लिष्टे

तस्य कुशलस्य लाभस्तेनासमन्वागतस्येति ।
अकुशलनिवृत्ताव्याकृतयोरिति । विस्तर--

अकुशलं च निवृताव्याकृतं च
कामावचरमेवाधिकाराद्, रूपावचरस्य च निवृतस्य
पृथक्

पाठात् । तयोरकुशलनिवृत्ताव्याकृतयो रूपावचरस्य
क्लिष्टस्य । किम् ? लाभ इति प्रकृतम् ।

कथं लाभ- ? इत्याह-धातुप्रत्यागमनात्
परिहाणितश्चेति । यदा रूपधातोरारूप्यधातोर्वा
कामधातुं

प्रत्यागच्छति तदास्यान्तराभवप्रतिसन्धिचित्तेऽवश्यं
क्लिष्टेऽकुशलनिवृताव्याकृतयोरन्यतरस्मिन्

सम्मुखीभूते तयोरकुशलनिवृताव्याकृतयोर्लाभो भवति;
पूर्वविहीनत्वात् तेनासमन्वागतस्य ।

@२९६

मनाच्च । अकुशलनिवृताव्याकृतयो- रूपावचरस्य
क्लिष्टस्य धातुप्रत्यागमनात्,

परिहाणितश्च । आरूप्यावचरस्य । क्लिष्टस्य
परिहाणित- शैक्षस्य च ।

रूपावचरे क्लिष्टे षण्णां लाभ- । रूपावचराणां
त्रयाणाम्, कामावचरस्य

चानिवृताव्याकृतस्य; धातुप्रत्यागमनात् ।
आरूप्यावचरस्य क्लिष्टस्य शैक्षस्य च

परिहाणित- ।

आरूप्यावचरे तु क्लिष्टे द्वयोर्लाभ- ।
परिहाणितस्तस्यैव क्लिष्टस्य शैक्षस्य

च ।

शुभे ।

त्रयाणां रूपजे,

रूपावचरे कुशले त्रयाणां चित्तानां लाभ-, तस्यैव
कुशलस्य कामरूपावचरयो-

श्चानिवृताव्याकृतयो- ।

-------------------

परिहाणितश्च । यदा च कामवैराग्यात् परिहीयते,
तदास्य क्लिष्टे परिहाणिचित्ते सम्मुखीभूते

तयो- क्लिष्टयोर्लाभस्तेनासमन्वागतस्य । रूपावचरस्य
च क्लिष्टस्य धातुप्रत्यागमनात् ।

यदारूप्यधातो- कामधातुं प्रत्यागच्छति
तदास्यान्तराभवप्रतिसन्धिचित्तेऽवश्यं क्लिष्टे

रूपावचरस्य क्लिष्टस्य पूर्वविहीनस्य लाभो भवति
तेनासमन्वागतस्य । परिहाणितश्च । यदा

रूपवैराग्यात् परिहीयते कामावचरेण चित्तेन, तदास्य
वैराग्यत्यक्तस्य रूपावचरस्य क्लिष्टस्य

लाभो भवति तेनासमन्वागतस्य । आरूप्यावचरस्य
क्लिष्टस्य परिहाणित- । यदा कामावचरेण

चित्तेनारूप्यवैराग्यात् परिहीयते, तदास्यारूपावचरस्य
क्लिष्टस्य लाभो भवति तेनासमन्वा-

गतस्य । शैक्षस्य च । परिहाणित इत्यधिकृतम् । यदा
कामावचरेण चित्तेनार्हत्त्वात् परिहीयते

तदास्य शैक्षचित्तस्य लाभो भवति तेनासमन्वागतस्य ।
एवं तावत् कामावचरे क्लिष्टे चित्ते

सम्मुखीभूते षण्णां चित्तानां लाभ
उक्तस्तैरसमन्वागतस्य ।

रूपावचरे क्लिष्टे चित्ते सम्मुखीभूते षण्णां
लाभस्तैरसमन्वागतस्य । रूपावचराणामिति ।

विस्तर--यदा आरूप्यधातो रूपधातुं प्रत्यागच्छति
तदास्य रूपावचरान्तराभवप्रतिसन्धि-

चित्तेऽवश्यं क्लिष्टे रूपावचराणां त्रयाणां
कुशलस्योपपत्तिप्रतिलम्भिकस्य क्लिष्टस्यानिवृता-

व्याकृतस्य च निर्माणचित्तस्याग्रजप्राप्तिसद्भावात् ।
कामावचरस्य चानिवृताव्याकृतस्य

निर्माणचित्तस्यैव । आरूप्यावचरस्य क्लिष्टस्य
शैक्षस्य च लाभ- । परिहाणितो रूपावचरेण

चित्तेनार्हत्त्वात् परिहीयमाणस्य तदसमन्वागतस्य ।

एवं रूपावचरेऽपि क्लिष्टे षण्णां लाभ उक्त- ।

आरूप्यावचरे तु क्लिष्टे
द्वयोर्लाभस्ताभ्यामसमन्वागतस्य । परिहाणित
आरूप्यावचरेण

चित्तेनार्हत्त्वात् परिहीयमाणस्यैव क्लिष्टस्य
यस्यैकदेश- सम्मुखीभूत- शैक्षस्य चेति ।

"रूपावचरे कुशले त्रयाणाम्" इति । कुशल इति
जातिनिर्देश- । कुशले कस्मिंश्चिद्

रूपावचरे त्रयाणां लाभ- सम्भव- । कथम् ? आद्ये
तावद् रूपावचरे कुशले चित्ते सम्मुखीभूते

तस्यैव कुशलस्य रूपावचरस्य लाभस्तेनासमन्वागतस्य
। मौलध्यानसङ्गृहीते तु कुशले चित्ते

सम्मुखीभूते कामावचररूपावचरयोरनिवृता
व्याकृतयोर्निर्माणचित्तयोर्लाभस्ताभ्यामसमन्वा-

@२९७

शैक्षे चतुर्णाम्,

तस्यैव शैक्षस्य
कामरूपावचरयोश्चानिवृताव्याकृतयोरारूप्यावचरस्य
च

कुशलस्य । आर्यमार्गेण कामरूपधातुवैराग्ये ।

-------------------

गतस्य । इत्येवं कुशले रूपावचरे चित्ते सम्मुखीभूते
त्रयाणां लाभ इत्युच्यते, न तु युगपल्लाभ

इति ।

"शैक्षे चतुर्णाम्" इति । शैक्षे चित्ते सम्मुखीभूते
दु-खे धर्मज्ञानक्षान्तिचित्ते तस्यैव

शैक्षस्य दु-खे धर्मज्ञानाक्षान्तिकलापस्वभावस्य
लाभस्तेनासमन्वागतस्य । कामरूपावचरयोश्चा-

निवृताव्याकृतयोरारूप्यावचरस्य च कुशलस्य । कस्मिन्
कलापे ? इत्याह-आर्यमार्गेण काम-

रूपवैराग्ये । कथमिति ? यदा
अयमनागम्यभूमिकेनार्यमार्गेण कामवैराग्यं करोति,
तदा

नवविमुक्तिमार्गसङ्गृहीते शैक्षे चित्ते सम्मुखीभूते
कामारूपावचरयोरनिवृताव्याकृतयोर्निर्माण-

चित्तयोर्लाभस्ताभ्यामसमन्वागतस्य । यदा तु
षड्भूमिकानामार्यमार्गाणामन्यतमेन रूपवैराग्यं

करोति, तदाद्यप्रकारचित्ते शैक्षे
सम्मुखीभूतेऽतीतानागतप्राप्तिन्यायेनारूप्यावचरस्य
कुशलस्य

लाभस्तेनासमन्वागतस्य । आर्यमार्गग्रहणं
सास्रवचित्तनिरासार्थम् । शैक्षे चित्ते सम्भूतेऽयं
लाभो

वर्ण्यते ।

अत्राचार्यगुणमतिर्व्याचष्टे-

"शैक्षे चतुर्णाम्" । तस्यैव शैक्षस्य
कामरूपावचरयोश्चानिवृताव्याकृतयोरारूप्या-

वचरस्य च कुशलस्येति । कथम् ? इत्यतो
ब्रवीति-आर्यमार्गेण कामरूपवैराग्ये । यदा

अयमनागम्यभूमिकेनार्यमार्गेण कामधातुवैराग्ये
करोति, तदा यो नवमो विमुक्तिमार्गस्तस्मिन्

मौलध्यानभूमिकपूर्वकं शैक्षं लभत इति
शैक्षस्य लाभ उच्यते । कामरूपावचरयोश्चानिवृता-

व्याकृतयोर्निर्माणचित्तयोरेव तस्मिन् लाभ- ।
षड्भूमिकेन त्वार्यमार्गेण कामरूपवैराग्ये । यो

नवमो विमुक्तिमार्गस्तस्मिन्नारूप्यावचरं कुशलं
प्रतिलभत इति ।

तच्छिष्योऽप्याचार्यवसुमित्रस्तमेवार्थं तेन वाक्येन
तैरेव पदव्यञ्जनैर्लिखति । तदेतदयुक्तं

व्याख्यानम्; न ह्येवमेकवाक्येन व्याख्यातार्थो घटते,
वाक्यभेदेन घटते । `तस्यैव शैक्षस्य

लाभ-ऽ इत्येतदेकं वाक्यम्, `कामरूपावचरयोश्च यावत्
कामरूपधातुवैराग्येऽ इत्यपरं वाक्यम् ।

आर्यमार्गेण कामरूपधातुवैराग्य इत्येतेन विशेषेण
तस्यैव शैक्षस्येत्येतत् पूर्वोक्तं न विशेष्यम्;

वाक्यान्तरत्वात् । अतद्वतो ह्ययं चित्तलाभो वर्ण्यते;
"चित्तलाभो ह्यतद्वत-" (अभि^ को^

२.७३) इति वचनात् । कथम् ? नवमे विमुक्तिमार्गे
शैक्षचित्तवत- पुद्गलस्य शैक्षचित्तलाभो

व्यवस्थाप्यते । ननु चोक्तम्-मौलध्यानभूमिकपूर्वकं
शैक्षं लभ्यत इति ? न; अतिप्रसङ्गात् ।

रूपावचरमपि कुशलं चित्तं
मौलध्यानभूमिकमपूर्वं प्रतिलभ्यत इति तस्यापि लाभ
इति

प्रसज्येत ।

आचार्यवसुमित्र आह-शैक्षचित्तस्थिस्य कामधातुवैराग्ये
कुशलमूष्मगतावस्थायामेव

रूपावचरं नियामावक्रान्तौ लब्धमिति कृत्वा न गण्यत
इति ।

तदयुक्तम्; शैक्षस्याप्यगणनाप्राप्ते- । शैक्षमपि हि
दर्शनमार्गावस्थायां लब्धमिति न

भवता तथा स्थापयितव्यमिति प्राप्नोति ।
अतश्चेदमपव्याख्यानमिति निश्चीयते । यस्मादाचार्येणैव

मिश्रश्लोकव्याख्यान एवं लिखितम्-शैक्षस्याशैक्षस्य
च नियामावक्रान्त्यर्हत्त्वयोरिति ।

@२९८

तस्य शेषिते ॥७३॥

शेषं कृतं शेषितम् । यत्र चित्ते लाभो न व्याख्यात-,
तत्र तस्यैव लाभो

द्रष्टव्य-, नान्येषाम् ।

अन्ये पुनरभेदेनाहु--

"क्लिष्टे चित्ते नवानां हि लाभ इत्युच्यते बुद्धै- ।

षण्णां तु कुशले चित्ते तस्यैवाव्याकृते खलु ॥"

तत्र सप्तानां कुशले चित्त इति वक्तव्यम् । कामावचरस्य
कुशलस्य सम्यग्दृष्ट्या

कुशलमूलप्रतिसन्धानात्,
कामरूपावचरयोरनिवृताव्याकृतयोर्वैराग्यत-,
रूपारूप्या-

वचरयो- कुशलयोस्ततस्त्यसमाधिलाभत-,
शैक्षाशैक्षस्य च नियामावक्रान्त्यर्हत्त्वयो- ।

शेषमत एव व्याख्यानादवधार्यम् ।

-------------------

शेषं कृतं शेषितम् इति । प्रातिपदिकधातुरूपमेतदिति
दर्शयति । यत्र चित्ते लाभो न

व्याख्यातस्तत्र तस्यैव लाभ इति । कथं कृत्वा ?
कामावचरे तावत् कुशलचित्त इयतां चित्तानां

लाभ इति न व्याख्यात-, तत्र तस्यैव लाभो नान्येषाम् ।
तद्यथा सम्यग्दृष्ट्या कुशलमूलप्रतिसन्धाने

कामावचरे कुशले चित्ते सम्मुखीभूते तस्यैव कुशलस्य
चित्तस्य लाभस्तेनासमन्वागतस्य ।

नान्येषां क्लिष्टानां त्रैधातुकानामपि;
पूर्वप्रतिलब्धत्वात् । न
कामावचरस्यानिवृताव्याकृतस्य;

विपाकजादीनां सहजप्राप्तित्वात् । निर्माणचित्तस्य
प्राप्त्यभावात् । न रूपारूप्यावचराणां

कुशलादीनां शैक्षाशैक्षयोश्च प्राप्त्यभावात् ।
अनिवृताव्याकृतेऽपि कामावचरे चित्ते लाभो न

व्याख्यात- । तत्र तस्यैव लाभस्तेनासमन्वागतस्य;
"अव्याकृताप्ति- सहजा" (अभि^ को^

२.३८) इति कृत्वा । नान्येषां कुशलादीनां
पूर्वप्रतिलब्धत्वाच्च । तथैव केषाञ्चित् प्राप्त्य-

भावाच्च । निर्माणचित्ते तु सम्मुखीभूते न कस्यचिल्लाभ
इति न वक्तव्यम् । यत्र हि क्लिष्टेऽन्यत्र

वा कस्यचिल्लाभो नास्ति, न तदुच्यते । क्लिष्ट एव हि
त्रैधातुके षण्णां यावद् द्वयोर्लाभो न

त्ववश्यमित्यवधारणम्, रूपावचरेऽप्यनिवृताव्याकृते
सम्मुखीभूते तस्यैव लाभ-, नान्येषाम् ।

पूर्ववद् वक्तव्यम् । तथारूप्यावचरे
आकाशानन्त्यायतनसामन्तकाद्यप्रकारसङ्गृहीते
कुशलचित्ते

सम्मुखीभूते तस्यैव लाभस्तेनासमन्वागतस्य ।
नान्येषां केषाञ्चित्; पूर्वप्रतिलब्धत्वात्, केषाञ्चित्

प्राप्त्यभावात् ।

एवमनिवृताव्याकृते शैक्षे च ।

अन्ये पुनरभेदेनाहुरिति । के ? मिश्रककारा- । अभेदेनेति
त्रैधातुकानां क्लिष्टादी-

नामपृथक्करणात् ।

"षण्णां तु कुशले चित्ते" इति यदुक्तं तन्न्यूनं
लक्षणम् । कुशलं हि त्रैधातुकं

सास्रवमनास्रवं च ।

तत्र सप्तानां कुशले चित्ते इति वक्तव्यं न षण्णामिति
तद्दर्शयन्नाह-कामावचरस्येति

विस्तर- । कुशलमूलप्रतिसन्धानादिति । व्याख्यातमेतत् ।
अनिवृताव्याकृतयोर्वैराग्यत इति ।

लौकिकेन लोकोत्तरेण वा मार्गेण कामधातोर्वैराग्ये
नवमे विमुक्तिमार्गे कामरूपावचरयो-

र्निर्माणचित्तयोर्लाभस्ताभ्यामसमन्वागतस्य ।
रूपारूप्यावचरयो- कुशलयोस्ततस्त्यसमाधि-

लाभत इति । यदा रूपावचरमनागम्यं प्रथमतो लभते
तदा रूपावचरस्य कुशलस्य लाभ- ।

@२९९

सङ्ग्रहश्लोक--

उपपत्ति-समापत्ति-वैराग्य-परिहाणिषु ।

कुशलप्रतिसन्धौ च चित्तलाभो ह्यतद्वत- ॥ इति ॥७३॥

समाप्त- प्रत्ययप्रसङ्ग- ॥

अभिधर्मकोशभाष्ये इन्द्रियनिर्देशो नाम

द्वितीयं कोशस्थानं समाप्तमिति ॥

-------------------

यदाकाशानन्त्यायतनसामन्तकं प्रथमतो लभते तदा
रूपावचरस्य कुशलस्य लाभ- । शैक्षस्य

चाशैक्षस्य च नियामावक्रान्त्यर्हत्त्वयोरिति । यदा
नियाममवक्रामति, तदा शैक्षस्य दु-खे

धर्मज्ञानक्षान्तिकलापस्य लाभ- । यदार्हत्त्वं
प्राप्नोति, तदा अशैक्षस्य क्षयज्ञानकलापस्य लाभ- ।

इत्यास्ववस्थास्वमीभिश्चित्तैर्यथोक्तै-
सप्तभिरसमन्वागत- समन्वागमनं प्रतिलभते ।

शेषमत एव व्याख्यानादुपधार्यमिति । अत एव मदीयाद्
व्याख्यानाच्छेषमवगन्तव्यम् ।

"क्लिष्टे चित्ते नवानां हि लाभ-" इत्येकम् ।
`तस्यैवाव्याकृते खलु" इति द्वितीयम् ।

इत्येतच्छेषम् । कथम् ? क्लिष्टे त्रिधातुके चित्ते नवानां
लाभ- । कामावचराणां चतुर्णां

रूपावचराणां त्रयाणामारूप्यावचरस्य निवृतस्य
शैक्षस्य चेति नवानां यथायोगं लाभस्तैर-

समन्वागतस्य । कोऽयं यथायोगार्थ- ? कामावचरे च
क्लिष्टे कुशलमूलप्रतिसन्धानेन वा

धातुप्रत्यागमनेन वा कामावचरस्य कुशलस्य लाभ- ।
अकुशलनिवृताव्याकृतयोश्च

धातुप्रत्यागमनेन परिहाण्या वा लाभ- । रूपावचर
एव क्लिष्टे रूपावचरस्य कुशलस्य

कामावचररूपावचरयोश्चानिवृताव्याकृतयोर्निर्माण-
चित्तयोर्धातुप्रत्यागमनाल्लाभ- । कामावचरे

रूपावचरे वा क्लिष्टे रूपावचरस्य वा क्लिष्टस्य वा
धातुप्रत्यागमनात् परिहाणितो वा

लाभ- । कामावचरे रूपावचरे आरूप्यावचरे वा क्लिष्टे
आरूप्यावचरक्लिष्टशैक्षयो- परिहाणितो

लाभ--इति यथायोगार्थ- ।

"तस्यैवाव्याकृते खलु" इति । यच्छेषं तत्तुल्यमिति
पूर्ववत् । अव्याकृतानां हि

त्रैधातुकानाममन्यतमस्मिन् सम्मुखीभूते
तस्यैवाव्याकृतस्य लाभस्तेन तेनासमन्वागतस्य;

"अव्याकृताप्ति- सहजा" (अभि^ को^ २.३८) इति सिद्धान्तात् ।

सङ्ग्रहश्लोक इति । सर्वम्-"उपपत्तौ"
धातुप्रत्यागमनादिति वचनात् । "समापत्तौ"

सत्यैव कुशलस्यैवमादिवचनात् ततस्त्यसमाधिलाभत इति
वचनात् । "वैराग्ये" कामरूप-

धातुवैराग्य इति वचनात् । "परिहाणौ" परिहाणित इति
वचनात् । "कुशलप्रतिसन्धौ च"

इति विचिकित्सया सम्यग्दृष्ट्या च
कुशलमूलप्रतिसन्धानादिति वचनात् । "चित्तलाभ-"

चित्तप्रतिलम्भ- । "अतद्वत-" पुद्गलस्य
तैरसमन्वागतस्येति वचनादिति ॥७३॥

आचार्ययशोमित्त्रकृतायामभिधर्मकोशव्याख्यायाम्

इन्द्रियनिर्देशो नाम द्वितीयं कोशस्थानं समाप्तम् ॥

@३००

* ऊं^ नमो बुद्धाय *

तृतीयं कोशस्थानम्

(लोकनिर्देश-)

इदमिदानीं वक्तव्यम्-कामरूपारूप्यधातुनैयम्येन
चित्तादीनां कृतो निर्देश-,

तत्र कतमे ते कामरूपारूप्यधातव इति ? उच्यते-

नरकप्रेततिर्यञ्चो मनुष्या- षड् दिवौकस- ।

कामधातु-,

चतस्रो गतय-; षड् देवनिकाया-,
तद्यथा-चातुर्महाराजिका-, त्रयस्त्रिंशा-,

यामा-, निर्माणरतय-, परनिर्मितवशर्त्तिनश्च-इत्येष
कामधातु- सह भाजनलोकेन ।

-------------------

स्फुटार्थव्याख्यायां

तृतीयं कोशस्थानम्

इदमिदानीं वक्तव्यमिति । द्वितीयस्य तृतीयस्य च
कोशस्थानस्य सम्बन्धप्रदर्शनार्थ-

मिदमुक्तम् । कामरूपारूप्यधातुनैयम्येन चित्तादीनां
कृतो निर्देश इति । नियमस्य भावो

नैयम्यम्, नियम एव वा नैयम्यम्, तेन चित्तादीनां कृतो
निर्देश-;

"कुशलाकुशलं कामे निवृत्तानिवृत्तं मन- ।

रूपारूप्येष्वकुशलादन्यत्र" (अभि^ को^ २.६७) इति वचनात्
।

आदिशब्देन चैत्तादीनां ग्रहणम्;

"सवितर्कविचारत्वात् कुशले कामचेतसि ।

कौकृत्यमिद्धाकुशलान्याद्ये ध्याने न सन्त्यत- ॥ (अभि^
२.२८)

"ध्यानान्तरे वितर्कश्च विचारश्चाप्यत- परम् ।" (अभि^
२.३१) इति वचनात् ।

इन्द्रियाणां कामादिनैयम्येन कृतो निर्देश--
"कामाप्तममलं हित्वा रूपाप्तं स्त्रीपुमिन्द्रिये ।

दु-खे च हित्वा रूपाप्तं सुखे चापोह्य रूपि च ॥" (अभि^
२.१२) इति वचनात् ।

तेन कामरूपारूप्यधातवोऽनुक्तलक्षणा--इत्यत-
पृच्छति-तत्र कतमे ते कामरूपा-

रूप्यधातव इति । अत इदमुच्यते-"नरकप्रेततिर्यञ्च-" इति
।

विस्तर--चतस्रो गतय इति ।
नरकप्रेततिर्यग्मनुष्यगतयश्चतस्र- साकल्येन
कामधाता-

वन्तर्गता-, देवगतिस्तु न साकल्येन । किं तर्हि ? षड्
देवनिकाया इति दर्शयति । तत्र नीर्यन्त

इति "नृ नये" (मा^ धा^ ९.२६), न रञ्जयन्तीति रञ्जे-
(१.७२१) । नरेरिति "री

गतिरेषणयो-" (मा^ धा^ ९.३२) इत्यस्य प्रतिषेधपूर्वस्य
रूपम् । नीर्यन्तेऽस्मिन् सत्त्वा

अपुण्येनेति नरका- । न रञ्जयन्ति इति नरका इत्यपरे ।
नरेरासादनार्थस्यैतद्रूपम् । रञ्जयन्ति

@३०१

स एष कति स्थानानि ? आह-

स नरकद्वीपभेदेन विंशति- ॥१॥

`स्थानानिऽ इति वाक्यशेष- सम्बध्यते । अष्टौ
महानरका--सञ्जीव-, कालसूत्र-,

सङ्घात-, रौरव-, महारौरव-, तपन; प्रतपन-,
अवीचिश्चेति; चत्वारो द्वीपा--जम्बूद्वीप-,

पूर्वविदेह-, अवरगोदानीय-, उत्तरकुरुश्च; षट्
चानन्तरोक्ता देवनिकाया-; तिर्यञ्च-

प्रेताश्च-इत्येतानि विंशति- स्थानानि कामधातु-
परनिर्मितवशवर्त्तिभ्यो यावदवीचि- ।

सभाजनग्रहणेन तु यावद् वायुमण्डलम् ॥१॥

एतस्माच्च कामधातो--

ऊर्ध्वं सप्तदशस्थानो रूपधातु-,

कथमिति ? आह-

-------------------

प्रावन्ति नास्पृहयन्ति त्राणमिति नरका इत्या
चार्यसङ्घभद्र- । भृशमितोऽपुनरावृत्तेरिता- प्रेता-,

पिपासया परीता इत्यपरे । तिर्यग्गमनात् तिर्यञ्च- ।
मनस उद्भूतत्वान्मनुष्या- । मनोरपत्या इति

लौकिका- । द्यौरोको येषामिति "दिवौकस-" ।

"कामप्रभावितो धातु- कामधातु-" (अभि^ को^ भा^ ३.३)
इति वक्ष्यति ।

चत्वारो महाराजानो लोकपाला--विरूढक-, विरूपाक्ष-,
धृतराष्ट्र-, वैश्रवणश्च, तेषु भवा-

चातुर्महाराजिका- । तन्मध्यगता इत्यर्थ- । तद् यथा
देवेषूपपद्यते, देवमध्ये उत्पद्यत इत्यर्थ- ।

चतुर्महाराजस्थाने भवाश्चातुर्महाराजिका-,
मध्यपदलोपो गोरथवदित्य परे । सहकृत-

सुकृतैरत्रोपपद्यन्त इति त्रयस्त्रिंशा- ।
समानपुण्यैरित्यर्थ- । अष्टौ वसव-, द्वावश्विनौ,
एकादश

रुद्रा-, द्वादशादित्या इति तावत् प्रमुखत्वात्
त्रयस्त्रिंशा इति लौकिका- । तदनुसारेण प्रवचनेऽपि

तथा नामव्यवहार इत्यपरे । दु-खाद् याता- पुण्येन नेति
यामा- । दु-खानि वा यामयन्तीति

यामा- । तुषा तुष्ट्या इता-, तुषो वा विद्यन्ते एषामिति
तुषिता- । स्वयं कृते निर्माणे रतिरेषामिति

निर्माणरतय- । परनिर्मितान् भोगान् वशे वर्त्तयितुं
शीलमेषामिति परिनिर्मितवशवर्त्तिन- ।

स्थानानीति वाक्यशेष इति । यानि विंशतिस्थानानि स
कामधातु- । यदि तु विंशतिस्थान-

"विंशति-" इति उत्तरपदलोप- क्रियेत, तद्यथा-पीततोया
अश्वा- पीता इति, सुतरां श्लिष्यति ।

सञ्जीव-, यत्र सत्त्वान् म्रियमाणान् वायवो जीवयन्ति ।
कालसूत्र-, यत्र कालसूत्राणि पातयित्वा

सत्त्वास्तक्ष्यन्ते । सङ्घात-, यत्र सत्त्वा- पात्यमाना-
परमविकृतं रुदन्ति । यत्र तु विशेषेण स

महारौरव- । तपन-, यत्राग्न्यादिभिस्तप्यन्ते सत्त्वा- ।
यत्र तु विशेषेण स प्रतापन- । अवीचि-,

यत्रातिमात्राग्निज्वालालिङ्गितानां सत्त्वानां
सुखवीचिरन्तरं नास्ति । जम्बुद्वीप- जम्बुचिह्नद्वीपो

द्वीप- । पूर्वविदेह- सुमेरो- पूर्वेण । अवरगोदानीय-
पश्चिमेन । उत्तरकुरुरुत्तरेण । एवं नामान

एते द्वीपा लोकप्रतीता- । षट् चानन्तरोक्ता देवनिकाया-
इत्येतानि विंशति- स्थानानीति ।

अष्टौ नरका-, चत्वारो द्वीपा-, षट् चानन्तरोक्ता
श्चातुर्महाराजिकादय-, प्रेतास्तिर्यञ्चश्चाभिन्ना

इति विंशतिस्थान- कामधातु- । यावद् वायुमण्डलमिति ।
अधस्ताद् यत्राब्मण्डलं भवति ॥१॥

"रूपधातु-" इति । रूपप्रभावितो धातु- ।

@३०२

पृथक् पृथक् ।

ध्यानं त्रिभूमिकं तत्र, चतुर्थं त्वष्टभूमिकम्
॥२॥

प्रथमद्वितीयतृतीयध्यानानि प्रत्येकं त्रिभूमिकानि ।

तत्र प्रथमध्यानम्-ब्रह्मकायिका-, ब्रह्मपुरोहिता-,
महाब्रह्माण-; द्वितीयम्-

परीत्ताभा-, अप्रमाणाभा-, आभास्वरा-;
तृतीयम्-परीत्तशुभा-, अप्रमाणशुभा-,

शुभकृत्स्ना-; चतुर्थम्-अनभ्रका-, पुण्यप्रसवा-,
बृहत्फला-; अबृहा-, अतपा-, सुदृशा-,

सुदर्शना-, अकनिष्ठा--इत्येतानि सप्तदश स्थानानि
रूपधातु- ।

सह तन्निवासिभि- सत्त्वै- षोडशेति काश्मीरा- ।
ब्रह्मपुरोहितेष्वेव किल

स्थानमुत्कृष्टतरं महाब्रह्मण- परिगण
इवाभिनिर्वृत्तमेकनायकम्, न तु भूम्यन्तरमिति ॥

-------------------

"पृथक् पृथक् ध्यानं त्रिभूमिकं तत्र चतुर्थं
त्वष्टभूमिकम्" इति । तत्र रूपधातौ

सर्वेषामपि ध्यानानां मृदुमध्याधिमात्रभेदेन
प्रत्येकं त्रिभूमिकम् । ब्रह्म कायिका ब्रह्मपुरोहिता

महाब्रह्माण इति प्रथमम् । परीत्ताभा अप्रमाणाभा
आभास्वरा इति द्वितीयम् । परीत्तशुभा

अप्रमाणशुभा- शुभकृत्स्ना इति तृतीयम् । अनभ्रका-
पुण्यप्रसवा बृहत्फला इति चतुर्थम् ।

तस्य त्वधिमात्रस्यैवानास्रवध्यानव्यवकिरणेन
मृदुमध्याधिमात्राधिमात्रतराधिमात्रतमभेदभिन्नेन

पुन- पञ्च स्थानान्तराणि-अबृहा अतपा- सुदृशा-
सुदर्शना अकनिष्ठाश्चेति । अतश्चतुर्थं

ध्यानमष्टभूमिकमित्युच्यते । तत्र
बृहत्कुशलमूलनिर्यातत्वात् ब्रह्मा । कश्चासौ ? यो महा-

ब्रह्मेत्युच्यते । ध्यानान्तरलाभात् पश्चात्
पूर्वच्युत्युपपत्तिलाभात् प्रमाणदिविशेषादिभिश्चास्य

महान्, तस्य कायो निवास एषां विद्यते इति ब्रह्मकायिका-
। ब्रह्मा पुरोधीयते एषामिति

ब्रह्मपुरोहिता- । आयुर्वर्णादिभिर्विशेषैर्महान् ब्रह्मा
एषामिति महाब्रह्माण- । परीत्तैषामाभा

स्वभूमिमपेक्ष्येति परीत्ताभा- । नाभाप्रमाणमेषां
शक्यं प्रमातुमित्यप्रमाणाभा- । कृत्स्नस्थानान्तरो-

द्भासनादाभास्वरा- । मनोभूमिकं सुखं
शुभमित्युच्यते, तदेषां स्वभूमिमपेक्ष्य परीत्तमिति
परीत्त-

सुभा- । अप्रमाणं शुभमेषामप्रमाणशुभा- ।
शुभं कृत्स्नमेषामिति शुभकृत्स्ना- । न
तदुत्कृष्टतर-

मन्यत्रास्ति सुखमित्यभिप्राय- । अभ्रवदेषां
भूमिसम्बन्धो नास्तीत्यनभ्रका- । सह सत्त्वेन

तद्विमानोदयव्ययादिति वचनान्नैषामुपरि
भूम्यन्तरमस्तीत्यनभ्रका- । अभ्रमिव ह्युपरि न

भूमिसम्बन्ध इत्यपरे । आनिञ्ज्यकर्मसम्भूतत्वात्
पुण्येभ्य- प्रसव एषामिति पुण्यप्रसवा- ।

स्थानान्तरप्रतिबद्धं पार्थग्जनिकं सर्वोत्कृष्टं
बृहदेषां फलमुद्भवति इति बृहत्फला- । पृथग्जना-

मिश्रत्वाच्छुद्ध आवास एषामिति शुद्धावासा- ।
शुद्धावासान्तरेभ्योऽनुत्कृष्टत्वादबृंहिता इत्य-

वृहा- । नाल्पेन वा कालेनात्मन- स्थानं बृंहन्ति
जहतीत्यबृहा- । विशिष्टसमाधिलाभान्नात्र

क्लेशास्तपन्तीत्यतपा- । कल्याणाशयत्वाद्वा न
परां^स्तापयन्तीत्यतपा- । परिशुद्धदर्शनत्वात्

सुष्ठुं पश्यन्तीति सुदृशा- । शोभदर्शनत्वात्
सुदर्शना- । तदुत्कृष्टतरभूम्यन्तराभावान्नैते
कनिष्ठा

इत्यकनिष्ठा-; ज्येष्ठभूतत्वात् । स्थानिन एते
निर्दिष्टा-, कथमिदमुच्यते-इत्येतानि सप्तदश

स्थानानीति ? स्थानिशब्देन स्थाननिर्देशाददोष एव ।
एवं बर्हिदेशकनयेन सप्तदशस्थानान्येव

रूपधातु- ।

@३०३

आरूप्यधातुरस्थान-

न ह्यरूपिणां धर्माणां स्थानमस्ति ।
अतीतानागताविज्ञप्त्यरूपिणो हि धर्मा

अदेशस्था इति नियम- । स तु-

उपपत्त्या चतुर्विध- ।

उपपत्तिभेदेन चतुर्विध आरूप्यधातु- । यदुत
आकाशानन्त्यायतनम्, विज्ञाना-

नन्त्यायतनम्, आकिञ्चन्यायतनम्,
नैवसञ्ज्ञानासञ्ज्ञायतनमिति । न त्वेषां देशकृत-

मौत्तराधर्यं भिद्यते । यत्रैव देशे
तत्समापत्तिलाभिनश्च्यवन्ते तत्रैवोपपद्यन्ते इति ।
पुनश्च

तस्माच्च्यवमानानां तत्रैवान्तराभवोऽभिनिर्वर्त्तते ॥

यथा रूपिणां सत्त्वानां रूपं निश्चित्य प्रवर्त्तते
चित्तसन्तति-, परमारूप्येषु किं

निश्चित्य प्रवर्तते ?

निकायं जीवितं चात्र नि-श्रिता चित्तसन्तति- ॥३॥

निकायसभागं जीवितेन्द्रियं चेत्याभिधार्मिका- ।

रूपिणामपि तर्हि सत्त्वानां किमर्थं न तदेव द्वयं
निश्रित्य प्रवर्त्तते चित्तसन्तति- !

दुर्बलत्वात् ।

तस्या- केन बलवत्त्वम् ? समापत्तिविशेषजत्वात् । सा हि
समापत्तिर्वि-

भूतरूपसञ्ज्ञा ।

-------------------

षोडशेति काश्मीरा- । षोडशस्थानानि रूपधातुरिति
काश्मीरा- । परिगण इवेति ।

परिषण्ड इव । आटविककोट्ट इत्यपरे । न तु
भूम्यन्तरमिति । न तु भूम्यन्तरसम्बन्धमिति ॥२॥

अतीतानागताविज्ञप्त्यरूपिणो हि धर्मा अदेशस्था इति ।
अतीतानागतारूपिणो-

ऽप्यदेशस्था- । अविज्ञप्ति- रूपिणी
वर्त्तमानाप्यदेशस्था । अरूपिणो वेदनादयस्तथैव
वर्त्तमाना

अप्यदेशस्था-, किमङ्गातीतानागता- !

"उपपत्त्या चतुर्विध-" इति । कर्मनिवृत्ता जन्मान्तरे
स्कन्धप्रवृत्ति- = उपपत्ति-, तया ।

आरूप्यधातुश्चतुर्विध- । चतु-प्रकार- ।
यदुताकाशानन्त्यायतनमिति । विस्तर--अनन्तमाकाश-

मिति समापत्तिप्रयोगकालाकारादाकाशानन्त्यम्, तस्य
तदेव चायतनम् । एवमनन्तं विज्ञानं

नास्ति किञ्चिदिति तदाकाराद् विज्ञानानत्यायतनम्,
आकिञ्चन्यायतनं चोच्यते । सञ्ज्ञागण्ड- =

सञ्ज्ञाशल्यम्, आसञ्ज्ञिकं सम्मोह इति
सञ्ज्ञामान्द्योत्पत्तेर्नैव
सञ्ज्ञानासञ्ज्ञायतनमित्युच्यते । न त्वेषां

देशकृतमौत्तराधर्यमिति । अदेशस्थत्वात् ।

यथा रूपिणामिति विस्तर- । कि कृतेयमाशङ्का ? इह
नैरात्म्ये सति चित्तचैत्तानां

कामरूपधात्वो रूपनिश्रयाप्रवृत्ति- कल्प्येत, आरूप्येषु
तु रूपं नास्तीति तत्र चित्तचैत्तप्रवृत्त्या

न भवितव्यमित्याशङ्कानिवृत्त्यर्थमिदमुच्यते-

"निकायं जीवितं चात्र नि-श्रिता चित्तसन्तति-" इति ।
च-शब्देन पृथग्जनत्वा-

समन्वागमप्राप्तिजात्यादय- सङ्गृह्यन्ते । दुर्बलत्वादिति
। कस्यचित् सन्तते- । रूपिणां सत्त्वानां

दुर्बला चित्तसन्ततिरविभूतरूपसञ्ज्ञत्वाद् विना रूपेण
न वर्त्तते, ततो रूपं निश्रित्य वर्त्तते ।

@३०४

तत एव तर्हि बलवत्त्वात् प्रवर्त्तिष्यते, किं
पुनर्निश्रयेण ? इदं चापि वक्तव्यम्-

यथा रूपिणां सत्त्वानां रूपं निश्रित्य प्रवर्त्तते
निकायसभाग-, जीवितेन्द्रियं च;

एवमरूपिणां सत्त्वानां किं निश्रित्य प्रवर्त्तते ?
तदेतद् द्वयमन्योऽन्यम् । रूपिणामपि

तर्हि किमर्थं न तदेव द्वयमन्योन्यम् ? दुर्बलत्वात् तयो- ।
तत्रेदानीं केन बलवत्त्वम् ?

समापत्तिविशेषजत्वात् । तदेतच्चित्तसन्ततौ समानं
चित्तचैत्तेषु वा । तस्मान्नास्त्यरूपिणां

सत्त्वानां चित्तसन्ततेरन्योन्यं निश्रय इति सौत्रान्तिका-
।

अपि तु यस्याश्चित्तसन्ततेराक्षेपहेतुरवीततृष्ण-, रूपे
तस्या- सह रूपेण सम्भवाद्

रूपं निश्रित्य प्रवृत्ति-; यस्यास्तु हेतुर्वीततृष्णा-,
रूपे तस्या अनपेक्ष्य रूपं प्रवृत्ति-;

हेतोस्तद्विमुखत्वादिति ।

अथ कस्मादेते कामरूपारूप्यधातव इत्युच्यन्ते ?
स्वलक्षणधारणाद् धातु- ।

कामप्रतिसंयुक्तो धातु- कामधातु-, रूपप्रतिसंयुक्तो
धातू रूपधातु-; मध्यपदलोपाद्

वज्रवालकवत्, मरिचपानकवच्च । नात्र
रूपमस्तीत्यरूप-, अरूपस्य भाव आरूप्यम्;

रूपणीयो वा रूप्य-, न रूप्योऽरूप्य-, तद्भाव आरूप्यम्,
तत्प्रतिसंयुक्तो धातु-

रारूप्यधातु- ।

-------------------

तस्या- केन बलवत्त्वमिति । तस्या आरूप्यावचर्या- केन
कारणेन बलवत्त्वम् ? अत

आह-समापत्तिविशेषजत्वादिति विस्तर- ।
विभूतरूपसञ्ज्ञेति । विगतरूपसञ्ज्ञेत्यर्थ- ।
अतस्तज्जा

आरूप्या चित्तसन्ततिरपि रूपनिरपेक्षा प्रवर्त्तते । तत
एव तर्हि बलवत्वात् समापत्तिविशेष-

जनितात् प्रवर्त्तयिष्यते । किञ्चिदर्निश्रित्येत्यभिप्राय- ।

यथा रूपिणामिति विस्तर- । यथा रूपिणां रूपनिश्रिते
निकायसभागजीवितेन्द्रिये,

एवमरूपिणां किन्निश्रिते इति वाक्यार्थ- ।

तदेतदेतद् द्वयमन्योन्यमिति । निकायसभागो जीवितेन्द्रियं
निश्रित्य प्रवर्त्तते,

जीवितेन्द्रियं च निकायसभागमिति । किमर्थं न तदेव
द्वयमन्योन्यमिति । किं रूपनिश्रयेणेत्य-

भिप्राय- । तत्रेदानीमिति । तत्रारूप्यधातौ केन
बलवत्त्वं तयोर्निकायसभागजीवितेन्द्रिययो- ।

तदेतत् चित्तसन्ततौ समानमिति । असावपि चित्तसन्तति-
समापत्तिविशेषाज्जाता भवतीति न

द्वयं निश्रित्य प्रवर्त्तयिष्यते । अनाश्रिते
प्रवर्त्तयिष्यत इति चित्तचैत्तेषु वा समानमिति प्रकृतम् ।

किं पुन- समानमन्योन्यनिश्रयत्वम् ? यथा निकायसभागो
जीवितेन्द्रियं निश्रित्य प्रवर्त्तते,

जीवितेन्द्रियं च निकायसभागं निश्रित्य प्रवर्त्तते;
तथा चित्तं निश्रित्य चैत्ता- प्रवर्त्तयिष्यन्ते,

चैत्तां^श्च निश्रित्य चित्तं प्रवर्त्तयिष्यत इति ।
तदन्योन्याश्रयकल्पना निष्प्रयोजनेति । यस्याश्चित्त-

सन्ततेरिति । विस्तर--चित्तसन्ततेराक्षेपाय
हेतुराक्षेपहेतु- कर्मक्लेशलक्षण- । विगता तृष्णा

अस्येति वीततृष्ण-, न वीततृष्णोऽवीततृष्ण- । क्व ?
रूपे । तस्या- चित्तसन्तते- सह रूपेण

सम्भवाद् रूपं निश्रित्य प्रवृत्ति- ।
हेस्तोस्तद्विमुखत्वादिति । आक्षेपहेतो
रूपविमुखत्वादित्यर्थ- ।

वज्रवालकवदिति । वज्रेण प्रतिसंयुक्तो
वालकोऽङ्गुलीयक- कटको वा वज्रवालक- ।

@३०५

कामानां वा धातु- कामधातु-, कामान् यो दधाति ।
एवं रूपारूप्यधातू वेदितव्यौ ॥

कोऽयं कामो नाम ?

समासत- कवलीकाराहारमैथुनोपसंहितो राग- ।

"न ते कामा यानि चित्राणि लोके सङ्कल्पराग- पुरुषस्य
काम- ।

तिष्ठन्ति चित्राणि तथैव लोके अथात्र धीरा विनयन्ति
कामम्" ॥ ( )

इति गाथाभिधानात् ।

आजीवक आर्यशारिपुत्रं प्रत्याह-

"न ते कामा यानि चित्राणि लोके सङ्कल्परागं वदसीह
कामम् ।

भिक्षुर्भविष्यत्यपि कामभोगी सङ्कल्पयन् सोऽकुशलान्
वितर्कान्" ॥ ( )

-------------------

मरिचपानकवच्च । यथा मरिचै- प्रतिसंयुक्तं पानकं
मरिचपानकम् मध्यपदलोपात्, तद्वत्

कामप्रतिसंयुक्तो धातु- कामधातुरित्यादि- । रूपणीयो
वेति । बाधनीय इत्यर्थ- । रूपयोगाच्च

स शक्यते बाधितम् । तद्भाव आरूप्यमिति । यदा
धातूत्तरपदमेतद्भवति तदारूप्यधातुरिति

युज्यते । यदा तु निरुत्तरपद आरूप्यशब्दप्रयोग-,
तद्यथा-अतिक्रम्य रूपाण्यारूप्या इति,

तदा आरूपा एवारूप्या इति स्वार्थे तद्धितात् परिग्रह-
कार्य- । आरूप्ये वा साधव आरूप्या

इति पश्याम- ।

कामानां वा धातुरिति । षष्ठीसमासेनैव साधयति
विनापि प्रतिसंयुक्तशब्दलोपेन ।

कश्चासौ कामानां धातु- ? इत्याह-कामान् यो दधातीति
। एवं रूपारूप्यधातू वेदितव्याविति ।

रूपाणां धातु रूपधातुरिति, रूपाणि यो दधातीति ।
आरूप्यस्य धातुरारूप्यधातु-, आरूप्यं

यो दधातीति ।

कवलीकाराहारमैथुनोपसंहितो राग इति । कवलीक्रियत
इति कवलीकार-, स एवाहार-

कवलीकाराहार- । मिथुने भव- मैथुनम् =
द्वन्द्वालिङ्गनादि ।
कवलीकाराहारमैथुनाभ्यामुपसंहित-

सम्बन्धो जनित इति वा कवलीकाराहारमैथुनोपसंहितो
राग- । काम-, काम्यतेऽनेनेति काम

इति कृत्वा ।

कथमेवं गम्यते इति ? स्थविर शारिपुत्रभाषितया
गाथया तमर्थं दर्शयति-"न ते

कामा यानीति" इति विस्तर- । आजीवकेन यदुक्तं
गाथान्तरेण-"भिक्षो कामवितर्कं

विकल्पयत- कामभोगित्वम्" इति, तदभ्युपगतं स्थविरेण ।
त्रिविधो हि कामोपभोग--

कायेन, वाचा, मनसा च । तत्रावीतरागो मनसा
कामोपभोगित्वेऽपि सति नाभिक्षुर्भवति ।

केवलं त्वस्य शीलमपरिशुद्धं वर्त्तते । यस्तु कायेन
वाचा ताथागतीं शिक्षापदलेखां लङ्घयित्वा

कामान् परिभुङ्क्ते, स कामोपभोग्यभिक्षुर्भवतीति ।
तस्मात् स दोषान्तरमाह-"ते चेत् कामा-"

इति विस्तर- । यदि तव `चित्रा-ऽ रूपादयो विषया-
`कामा-ऽ इति पक्ष-, `शास्ता ते अवीतराग-ऽ

इत्यभ्युपगत- । तेन `शास्तापि ते भविताऽ भविष्यति ।
`कामभोगी दृष्ट्वैव रूपाणि मनोरमाणिऽ

कायेनाप्युपभुञ्जानोऽपि तान् विषयान् इति प्रसक्तम् । न
चैवमिष्यते, तस्मात् `सङ्कल्पराग-

पुरुषस्य काम-ऽ इति सिद्धम् ।

@३०६

आर्यशारिपुत्र आह-

"ते चेत् कामा यानि चित्राणि लोके सङ्कल्परागो यदि ते न
काम- ।

शास्ताऽपि ते भविता कामभोगी दृष्ट्वैव रूपाणि
मनोरमाणि" ॥

किं पुनर्ये केचन धर्मा- कामरूपारूप्यधातुषु
समुदाचरन्ति, सर्वे ते कामरूपा-

रूप्यप्रतिसंयुक्ता- ? नेत्याह । किं तर्हि ? येषु
कामरूपारूप्यरागा अनुशेरते । के पुनरमी

कामरूपारूप्यरागा- ? ये
कामरूपारूप्यधातुष्वनुशेरते ।

इदमिदानीं तदश्वबन्धीयम्-कस्यायमश्वबन्ध- ?
यस्यायमश्व-; कस्यायमश्व- ?

यस्यायमश्वबन्ध--इत्युभयमपि न ज्ञायते ?

नेदमश्वबन्धीयम्; कृतनिर्देशानि हि स्थानानि
कामधातौ, तेष्ववीतरागस्य यो

राग- स कामराग- । यत्रानुशेते सोऽपि धर्म-
कामप्रतिसंयुक्त- ।

एवं रूपारूप्यरागावधोवीतरागस्य यथायोगं
वेदितव्यौ ।

असमाहितभूमिको वा राग- कामराग- । ध्यानारूप्येषु
रागो रूपारूप्यराग- ।

-------------------

केचनेति । केचिदित्यर्थ- । नेत्याहेति । प्रतिषेधयति ।
यस्माद् धात्वन्तरधर्मा- धात्वन्तरे

समुदाचरन्त्यधातुपतिताश्च । कामधातौ हि
त्रैधातुकानास्रवा धर्मा- समुदाचरन्ति, एवं
रूपधातौ

कामावचरं हि निर्माणचित्तं तत्र समुदाचरति,
आरूप्यधातावारूप्यावचरा अनास्रवाश्च । तस्मात्

प्रतिषेधयति-नेति । किं तर्हि ? येषु
कामरूपारूप्यरागा अनुशेरते । येषु कामरागोऽनुशेते

आलम्बनत- सम्प्रयोगतो वा यथासम्भवम्, ते
कामप्रतिसंयुक्ता- । येषु रूपारूप्यरागावनुशयाते

ते यथाक्रमं रूपारूप्यप्रतिसंयुक्ता इति । इदमिदानीं
तदश्वबन्धीयमिति । अश्वश्चाश्वबन्धश्चाश्व-

बन्धम्, अश्वबन्धमिवाश्वबन्धीयम् ।
अथवा-अश्वबन्धस्येदमश्वबन्धीयमिति । कस्याय-

मश्वबन्ध इति कश्चित् पृच्छति । तस्येतर-
कथयति-यस्यायमश्व इति । स पुन- पृच्छति-

कस्यायमश्व इति । इतर पुन- कथयति-यस्यायमश्वबन्ध
इति । उभयमपि न ज्ञायते ।

अश्वबन्ध-, अश्व इति च । यथेदमुभयमसिद्धेनान्योन्येन
न परिच्छिद्यते, तथेहापि न रागैर्धातव-

साध्यन्ते, धातुभिश्च रागा इत्युभयमप्येतन्न सिध्यति ।

कृतनिर्देशानि हि स्थानानि कामधाताविति ।

नरकप्रेततिर्यञ्चो मनुष्या- षड्दिवौकस- ।

कामधातु- स नरकद्वीपभेदेन विंशति- ॥ (अभि^ ३.१)

इति कामधातौ कृतनिर्देशानि स्थानानि ।

तेषु स्थानेष्व वीतरागस्य यो राग- स कामराग इति ।
एवं रूपारूप्यरागाविति ।

कृतनिर्देशानि हि स्थानानि, कामधातो- "ऊर्ध्वं
सप्तदशस्थानो रूपधातु-" (अभि^ ३.२)

इति । तेष्ववीतरागस्य यो राग- स रूपराग- । तथा
कृतनिर्देशोपपत्तिरारूप्यधातो--"आरूप्य-

धातुरस्थान उपपत्त्या चतुर्विध-" (अभि^ को^ ३.२) इति ।
तेषु वीतरागस्य यो राग- स

आरूप्यराग इति । यथायोगमिति । स्थाननिर्देशापेक्षम् ।

ध्यानारूप्येषु राग इति । समापत्ति-उपपत्तिध्यानेषु
रागो रूपराग- । एवमारूप्यराग- ।

@३०७

निर्माणचित्ते कथं कामराग- ? श्रुत्वा परिहाय च
तदास्वादनात् । निर्माणवशेन

वा निर्मापकचित्तोऽपि राग- । गन्धरसनिर्माणाद् वा तस्य
कामावचरत्वम्; रूपावचरेण

तयोरनिर्माणात् ।

किं पुनरेकमेव त्रैधातुकम् ? त्रैधातुकानामन्तो नास्ति ।
यावदाकाशं तावन्तो

धातव- । अत एव च नास्त्यपूर्वसत्त्वप्रदुर्भाव- ।
प्रतिबुद्धोत्पादं चासङ्ख्येयसत्त्व-

परिनिर्वाणेऽपि नास्ति सत्त्वानां परिक्षय-, आकाशवत् ।

कथमवस्थानं लोकधातूनाम् ?

तिर्यक्सूत्र उक्तम्, तद्यथा-"ईषाधारे देवे वर्षति नास्ति
वीचिर्वा अन्तरिका

वा अन्तरिका वा अन्तरिक्षाद् वारिधाराणां
प्रपतन्तीनाम्; एवं पूर्वस्यां दिशि नास्ति

वीचिर्वा अन्तरिका वा लोकधातूनां संवर्त्तमानानां
विवर्त्तमानानां च । यथा पूर्वस्यां

दिशि, एवं दक्षिणस्याम्, पश्चिमायाम्, उत्तरस्याम्" ( ) इति
। न तूक्तम्-

ऊर्ध्वमधश्चेति ।

ऊर्ध्वमप्यधोऽपीत्यपरे; निकायान्तरपाठाद् ।
अकनिष्ठादूर्ध्वं पुन- कामधातु- ।

कामधातोश्चाध- पुनरकनिष्ठा- । यश्चैकस्मात्
कामधातोर्वीतराग- स सर्वेभ्य- । एवं

रूपारूप्येभ्य- ।

यश्च प्रथमध्यानसन्निश्रयाद्धि उत्पादयति, स यत्र
लोकधातौ जात उत्पादयति

तत्रत्यमेव ब्रह्मलोकमुपागच्छति, नान्यम् ॥३॥

-------------------

निर्माणचित्ते कथं कामराग इति । कामावचरे
निर्माणचित्ते ध्यानफले कथं कामवीत-

रागाणां कामराग-, यतस्तस्य न कामावचरत्वम्; यदा
ह्यसाववीतरागस्तदा निर्माणचित्तं न

समुदाचरन्ति, यदा निर्माणचित्तं समुदाचरति तदा न
तस्य राग उत्पद्यते, कथमस्य कामरागेण

विना कामावचरत्वं व्यवस्थाप्यत इत्यर्थ- । श्रुत्वा
परिहाय च तदास्वादनादिति । श्रुत्वा तत्परतो

निर्माणचित्तेऽस्य राग उत्पद्यते, परिहाय वा
आत्मीयान्निर्माणचित्तात्, तस्यास्वादनादिति ।

एवं ध्यायिन- कामावचरेण निर्माणचित्तेन कामावचरं
निर्माणं निर्मिण्वन्तीति श्रुत्वा तदालम्बनो

राग उत्पद्यते । अनुस्मृत्य चात्मीयं तत्र राग उत्पद्यते ।
निर्माणवशेनेति । मनोहरं निर्माणं दृष्ट्वा

निर्मापके चित्ते निर्मापकस्य वा चित्ते राग-,
दर्शयतीत्थं निर्माणचित्तं यस्येदृशं निर्माणमिति ।

गन्धरसनिर्माणाद्वेति । यत्
कामवाचरनिर्माणनिर्मापकं कामावचरं तच्चित्तम्;
कामावचरधर्म-

हेतुत्वाद्, घटहेतुचित्तवत् । यत्तु न कामावचरं न तत्
कामावचरधर्महेतु-, तद्यथा रूपावचरं

चित्तम् । अत एवाह-रूपावचरेण तयोरनिर्माणादिति ।
कस्मात् पुना रूपावचरेण चित्तेन

तयोर्गन्धरसयोरनिर्माणम् ? तयोर्गन्धरसयो-
कवलीकाराहारस्वभावत्वात् । रूपधातूपपन्नं च

तद्वीतरागत्वादिति ।

ईषाधार इति । ईषाप्रमाणवर्षाधार- । नास्ति
वीचिर्वा अन्तरिका वेति । नैरन्तर्यं

दर्शयति-न तूक्तमूर्ध्वमधश्चेति । अतो लोकधातूनां
तिर्यगेवास्थानमिति दर्शयति ॥३॥

@३०८

य एते त्रयो धातव उक्ता--

नरकादिस्वनामोक्ता गतय- पञ्च तेषु,

नरका-, तिर्यञ्च-, प्रेता-, देवा-, मनुष्या--इति स्वैरेव
नामभिस्तेषु पञ्च

गतय- प्रोक्ता- । कामधातौ चतस्रो गतय-, पञ्चम्याश्च
प्रदेश- । रूपारूप्यधात्वोरेकस्या

देवगते- प्रदेश- ।

किं पुनर्गतिनिर्मुक्ता- सन्ति धातवो यत एता
धातुष्वित्युच्यन्ते ? सन्ति कुशल-

क्लिष्टभाजनान्तराभवस्वभावा अपि धातव- ।

यास्तु पञ्च गतय--

ता- ।

अक्लिष्टाव्याकृता एव सत्त्वाख्या नान्तराभाव- ॥४॥

अनिवृताव्याकृता एव गतय- । अन्यथा हि गतिसम्भेद-
स्यात् ।

सत्त्वाख्या एव च, न चान्तराभवस्वभावा- ।
प्रज्ञप्तिषूक्तम्-"चतसृभिर्यो-

निभि- पञ्च गतय- सङ्गृहीता-, न तु
पञ्चभिर्गतिभिश्चतस्रो योनय- । किमसङ्गृहीतम् ?

अन्तराभव-" ( ) इति ।

धर्मस्कन्धेऽपि चोक्तम्-"चक्षुर्धातु- कतम- ? चत्वारि
महाभूतान्युपादाय

यो रूपप्रसादश्चक्षुश्चक्षुरिन्द्रियं चक्षुरायतनं
चक्षुर्धातुर्नारकस्तैर्यग्योनिक- पैतृविषयको

देव्यो मानुष्यको भावनामयोऽन्तराभविकश्च" ( ) इति ।

सूत्रेऽपि च बहिष्कृतोऽन्तराभवो गतिभ्य- । कस्मिन् सूत्रे ?
"सप्त भवा--

नरकभवस्तिर्यग्भव- प्रेतभवो देवभवो मनुष्यभव-
कर्मभवोऽन्तराभव-" ( ) इति ।

अत्र हि पञ्च गतय- सहेतुका- सगमनाश्चोक्ता- । अत एव
चानिवृताव्याकृता- सिध्यन्ति;

तद्धेतो- कर्मभवस्य ताभ्यो बहिष्करणात् ।

-------------------

पञ्चम्याश्च प्रदेश इति । देवगते- षट् कामवचरा देवा
उक्ता- । शेषा रूपारूप्यावचरा- ।

अन्यथा हि देवा उक्ता- । शेषा रूपारूप्यावचरा- ।

अन्यथा हि गतिसम्भेद- स्यादिति । गतिमिश्रिता यदि
कुशलक्लिष्टा अपि स्युर्गति-

सम्भेद- स्यात् । मनुष्यो नरकसंवर्त्तनीयं कर्म करोति,
यावद् देवोपपत्तिसंवर्त्तनीयम्-

इत्यतो मनुष्यगतिर्नरकगतिरपि स्यात्, यावद् देवगतिरपि;
तेषां कर्मणां तद्गतिपर्यापन्नत्वात् ।

कामधातूपपन्नश्चोर्ध्वभूमिकै- क्लेशै- समन्वागत-
कामावचरेण च सार्वगतिकेन क्लिष्टे

समन्वागत इति स एव मनुष्यो नारको यावद् देव इति स्यात् ।

सत्त्वाख्या एवेति । कर्मानुरूपेणात्मभावतस्तद्गमनात् ।
अत एवोक्तम्-"यथाकर्म

गमिष्यन्ति पुण्यपापफलोपगा-" ( ) इति । न
भाजनस्वभावा इति ।

न चान्तराभवस्वभावा इति । अस्य प्रतिपादनार्थं
ज्ञापकमानयन्ति । प्रज्ञप्तिषूक्तमिति

विस्तर- ।

सहेतुका- सगमना इति । हेतु- कर्मभव-,
गमनमन्तराभाव-, गम्यतेऽनेनेति कृत्वा ।

@३०९

काश्मीरकाश्च सूत्रं
पठन्ति-"स्थविरशारिपुत्रेणोक्तम्-नारकाणामायुष्मन्,

आस्रवाणां सम्मुखीभावान्नरकवेदनीयानि कर्माणि
करोत्युपचिनोति । तेषामायुष्मन्

कायवाङ्मनोवङ्कानां कायवाङ्मनोदोषकषायाणां
नरकेषु रूपं सञ्ज्ञा वेदना संस्कारो

विज्ञानं विपाको विपच्यते । निर्वृत्ते विपाके नारक इति
सङ्ख्यां गच्छति । तत्रायुस्मन्

नारको नोपलभ्यते, अन्यत्र तेभ्यो धर्मेभ्य-" इति ।
अतोऽप्यनिवृताव्याकृता एव

गतय- ।

प्रकरणग्रन्थस्तर्हि परिहार्य--"गतिषु सर्वेऽनुशया
अनुशेरते" इति ? सन्धि-

चित्तानि हि गतीनां पञ्चप्रकाराणि सन्ति, अत-
सप्रवेशगतिग्रहणाददोष एव, ग्रामग्रहणे

ग्रामोपविचारग्रहणवत् ।

कुशलक्लिष्टा अपीत्यपरे ।

यत्तूक्तम्-"कर्मभवस्य ताभ्यो बहिष्करणात्" ( ) इति ?
नावश्यं

पृथग्वचनाद् बहिष्कृतो भवति । तद्यथा-पञ्चसु
कषायेषु क्लेशदृष्टिकषायौ पृथगुक्तौ,

न च दृष्टयो न क्लेशा- । एवं कर्मभवोऽपि गतिश्च
स्यात् । पृथक् चास्य वचनं स्याद्

गतिहेतुज्ञापनार्थम् ।

-------------------

गतिस्तु गम्यत इति गति- । तद्धेतो- कर्मभवस्य ताभ्यो
बहिष्करणात् । कुशलाकुशलस्य

कर्मभवस्य ताभ्यो गतिभ्यो बहिष्करणात् ।

कश्मीरे भवा- काश्मीरकाश्च सूत्रं पठन्तीति ।
मुक्तकं तत्सूत्रं त एव पठन्ति तेषामिति

विस्तर- । कायाङ्मनोवङ्कानां शाठ्यसमुत्थितानां
कर्मणां दोषकषायाणां द्वेषरागसमुत्थितानाम् ।

अतोऽप्यनिवृताव्याकृता एव गतय इति ।
यस्मादुक्तम्-`निर्वृत्ते विपाके नारक इति सङ्ख्यां

गच्छतिऽ इति ।

गतिषु सर्वेऽनुशया अनुशेरत इति प्रकरणग्रन्थ-
परिहार्य- । वक्तव्य- परिहार इत्यर्थ-;

विरोधप्रसङ्गात् । यदि हि पञ्चप्रकारा धर्मा-
गतिस्वभावा भवेयु-, सर्वेऽनुशया अनुशयीरन् ।

यदि त्वव्याकृता एव गतय- स्यु-, एवं वक्तव्यं
स्यात्-भावनाप्रहातव्या- सर्वत्रगाश्चेति ।

अनिवृताव्याकृता हि संस्कृता धर्मा
भावानाप्रहातव्या एव । तेषु च भावनाप्रहातव्या एव

सर्वत्रगाश्चानुशया अनुशेरते आलम्बनत- प्रयोगतो वा,
नान्ये । तेन ज्ञायते-नानिवृताव्याकृता

एव गतय इति । सन्धिचित्तानि हि गतीनां
पञ्चप्रकाराणीति । सन्धिचित्तानि गतीनां प्रवेशा-;

तेषां पञ्चप्रकारत्वात् । दु-खदर्शनमप्रहातव्यं
यावद् भावनाप्रहातव्यमिति । तत्र सर्वेऽनुशया

अनुशेरत इति युक्तम् ग्रामोपविचारग्रहणवदिति ।
ग्रामपरिसामन्तकग्रहणवदित्यर्थ- ।

पञ्चसु कषायेष्विति । पञ्चकषाया--आयु- कषाय-,
क्लेशकषय-, दृष्टिकषाय-,

कल्पकषाय-, सत्त्वकषायश्च, तेषु ।
क्लेशदृष्टिकषायौ पृथगुक्तौ । क्लेशकषायाद्
दृष्टिकषाय-

पृथगुक्त इत्यर्थ- । अनयो- पृथग्वचनं
गृहस्थप्रव्रजितपक्षाधिकारात् ।
गतिहेतुज्ञापनार्थमिति ।

गतीनां कर्मोद्भवो हेतुरिति ।

@३१०

अन्तराभवेऽप्येष प्रसङ्ग- ? नायोगात् । गच्छन्ति तामिति
गति- । न चान्तराभवो

गन्तव्य-; च्युतिदेश एवोत्पादनात् ।

आरूप्या अपि गतिर्न भविष्यन्ति; च्युतिदेश एवोत्पादात् ?
एवं तर्ह्यन्तरा-

भवत्वादेवान्तराभवो न गति-; गत्यन्तरालत्वात् । यदि हि
गति- स्याद्, अन्तराभाव

इत्येव न स्यात् ।

यत्तर्हि स्थविरशारिपुत्रेणोक्तम्-"निर्वृत्ते विपाके नारक
इति सङ्ख्यां गच्छति"

इति ? निर्वृत्ते विपाक इत्युक्तम्, न तु विपाक एवेति ।

यत्तर्ह्युक्तम्-"तत्रायुष्मन्नारको नोपलभ्यतेऽन्यत्र तेभ्यो
धर्मेभ्य-" इति ?

गतिगामिन- पुद्गलद्रव्यस्य प्रतिषेधं करोति-नान्यत्र
स्कन्धेभ्य उपलभ्यते नारक

इति, न तु स्कन्धान्तरप्रतिषेधम् ।

अव्याकृता एव तु गतयो वर्ण्यन्ते वैभाषिकै- । ताश्च
विपाकस्वभावा एवेत्येके ।

औपचयिकस्वभावा अपीत्यपरे ॥४॥

अत्रैव पञ्चगतिके धातुत्रये यथाक्रमं वेदितव्या--

नानात्वकायसञ्ज्ञाश्च नानाकायैकसञ्ज्ञिन- ।

विपर्ययाच्चैककायसञ्ज्ञाश्चारूपिणस्त्रय- ॥५॥
विज्ञानस्थितय- सप्त,

-------------------

अन्तराभवेऽप्येष प्रसङ्ग इति । एवमन्तराभवोऽपि गतिश्च
स्यात् । पृथक् चास्य वचनं

स्यात्-गतिगमनज्ञापनार्थमिति । गच्छन्ति तामिति ।
कर्मसाधनपरिग्रह- । न चान्तराभव एवं

युज्यत इति न गति- ।

आरूप्या अपीति । विस्तर--आरूप्या न गति- स्यु-; च्युतिदेश
एवोत्पादात् ।

आरूप्यगा हि यत्र च्यवन्ते-विहारे वा वृक्षमूले वा
यावच्चतुर्थ्यां ध्यानभूमौ, तत्रैवोत्पद्यन्त

इति । अन्तराभववन्न गति- स्यात् । एवं तर्हीति ।
पूर्वपक्षं परित्यज्य पक्षान्तरमाश्रीयते ।
गत्योरन्तरा

अन्तराले भवतीति अन्तराभव
इत्यन्वर्थसञ्ज्ञाकरणान्नान्तराभवो गतिरिति ।

वैभाषिका आहु--यत्तर्हीति । विस्तर--निर्वृत्ते विपाक इति
। विपाकशब्दवचनाद्

विपाकस्वभावा गतिरिति तदभिप्राय- । इतर आह-निर्वृत्ते
विपाके नारक इति नारको

व्यवस्थाप्यते । न तूक्तं विपाक एवेति । न तूक्तं
विपाकस्वभावैव गतिरिति । किं तर्हि ?

विपाकाविपाकस्वभावा गति- । तस्मात् कुशलक्लिष्टा अपि
गतयो भवन्तीत्यभिप्राय- ।

वैभाषिक- पुनराह-यत्तर्ह्युक्तं तत्रेति विस्तर- ।
अन्यत्र तेभ्यो धर्मेभ्य इति । विपाकजेभ्य- ।

न तु स्कन्धान्तरप्रतिषेधम् । करोतीत्यधिकृतम् ।
ताश्चेति विस्तर- । अव्याकृतत्वपक्षेऽपि

द्वैविध्यम् । औपचयिकस्वभावा अपीति ।
अपिशब्दाद्विपाकस्वभावा अपीति । यथोक्तम्-

"विपाको जीवितं द्वेधा द्वादश" (अभि^ २.१०) इति ।
नैष्यन्दिकास्तु न गृह्यन्ते ।

विपाकस्वभावा एवेत्याचार्यसङ्घभद्र- पूर्वमेव
पक्षमिच्छति ॥४॥

@३११

सूत्रे उक्तम्-"रूपिण- सन्ति सत्त्वा नानात्वकाया
नानात्वसञ्ज्ञिन-, तद्यथा

मनुष्यास्तदेकत्याश्च देवा- । इयं प्रथमा
विज्ञानस्थिति- । कतमे पुनस्ते तदेकत्या देवा- ?

कामावचरा- षट् प्रथमध्यानिकाश्च
प्रथमाभिनिर्वृत्तवर्ज्या-" ।

नानात्वेन काय एषामिति नानात्वकाया-;
अनेकवर्णलिङ्गसंस्थानत्वात् । नानात्वेन

सञ्ज्ञा नानात्वसञ्ज्ञा, सैषामस्तीति
नानात्वसञ्ज्ञिन-; सुखदु-खादु-खासुखसञ्ज्ञित्वात् ।

"रूपिण- सन्ति नानात्वाकाया एकत्वसञ्ज्ञिन-,
तद्यथा-देवा ब्रह्माकायिका

ये तत्प्रथमाभिनिर्वृत्ता- । इयं द्वितीया विज्ञानस्थिति-
।"

ते हि प्रथमाभिनिर्वृता- सर्व
एकैकसञ्ज्ञिनोभवन्ति-`अनेन वयं ब्रह्मणा

स्रष्टा-ऽ इति, ब्रह्मणोऽप्येवं भवति-`मयैते सृष्टा-ऽ
इत्यभिन्नकारणसञ्ज्ञानादेकत्वसञ्ज्ञिन- ।

अन्यथैव तु महाब्रह्मण आरोहपरिणाहौ, आकृतिविग्रह-,
वाग्भाषा, चीवरधारणं च;

अन्यथा तत्पर्षद इति नानात्वकाया- ।

यदिदमुक्तं सूत्रे-"तेषामेवं भवति-इमं वयं
सत्त्वमद्राक्ष्म दीर्घायुषं दीर्घ-

मध्वानं तिष्ठन्तं यावदहो बतान्येऽपि सत्त्वा
इहोपपद्येरन्मम सभागतायामिति । अस्य

च सत्त्वस्यैवञ्चेतस- प्रणिधिर्वयं चोपपन्ना-" इति ।

कथं तमद्राक्षु- ? आभास्वरस्था इत्येके ।

ततो हि ते प्रच्युता- कथमिदानीमलब्धायां
द्वितीयध्यानसमापत्तौ तद्भूमिकं

पूर्वनिवासमन्वस्मार्षु-, लब्धायां च कथं
महाब्रह्मालम्बनां शीलव्रतपरामर्शदृष्टिं

निविष्टा- ?

अन्तराभवस्था अद्राक्षुरित्यपरे ।

-------------------

कामावचरा- षट् प्रथमध्यानिकाश्च । कतमे ते ?
बहिर्देशकनयेन ब्रह्मकायिका-

ब्रह्मपुरोहिता महाब्रह्माणश्च प्रथमाभिनिवृत्तवर्ज्या-
। काश्मीरनयेन पुनर्ब्रह्मकायिका ब्रह्म-

पुरोहिताश्च प्रथमाभिनिवृत्तवर्ज्या- ।
ब्रह्मपुरोहितेष्वेव हि तेषां नयेन महाब्रह्माणो न

स्थानान्तरनया- । अनेकवर्णलिङ्गसंस्थानत्वादिति ।
वर्णो नीलत्वादि-, लिङ्गम् वस्त्राभरणादि,

संस्थानं दैर्ध्यादि । आरोह उन्नतता,
परिणाहस्तिर्यक्प्रमाणम् । आकृतिविग्रह- । आकृतिलक्षणो

विग्रह आकृतिविग्रह- । एवं विशेषिते वेदनादीनां
विग्रह- पर्युदस्तो भवति; नासावाकृतिलक्षण

इति । विग्रह- पुन- शरीरम् । वाग्भाषा वागुच्चारणम् ।

कथमिदानीमिति विस्तर- । प्रममध्यानप्रत्यागमनेन
तैर्द्वितीयं व्यक्तम् । तद्भूमिकं

द्वितीयध्यानभूमिकम् । पूर्वनिवासं कथमन्वस्मार्षु- ?
न तावत् प्रथमध्यानभूमिकेन चित्तेन, 

तदविषयत्वात् । न द्वितीयध्यानभूमिकेन,
तस्यालब्धत्वात् । पुनर्लब्धमिति चेत् ? अत आह-

लब्धायां चेति विस्तर- ।
शीलव्रतपरामर्शदृष्टिर्महाब्रह्मालम्बना
प्रथमध्यानभूमिकैव युज्यते ।

सा च द्वितीयध्यालाभात् प्रहीणा न समुदाचरति ।
द्वितीयध्यानभूमिकेति चेत् ? न; अधरालम्बन-

त्वायोगात् । न ह्यधरभूम्यालम्बन- कश्चिदपि क्लेश
इष्यते ।

@३१२

तत्रापि न दीर्घमध्वानमवस्थातुं सम्भव-;
प्रतिबन्धाभावादिति ।

कथं तेषामियं बुद्धिर्भवति स्म-"इमं वयं
सत्त्वमद्राक्ष्म दीर्घायुषं दीर्घमध्वानं

तिष्ठन्तम्" इति ?

तस्मात्तत्रस्था एव ते तस्य पूर्ववृत्तान्तं समनुस्मरन्त
एवं दीर्घमध्वानं तिष्ठन्तं

दृष्टवन्त-, दृष्ट्वा च पश्चाद् `अद्राक्ष्मऽ इत्येषां
बभूव ।

"रूपिण- सन्ति सत्त्वा एकत्वकाया नानात्वसञ्ज्ञिन-,
तद्यथा देवा आभास्वरा- ।

इयं तृतीया विज्ञानस्थिति- ।"

अत्र पुन- पर्यन्तग्रहणात् सकलद्वितीयध्यानग्रहणं
वेदितव्यम् । अन्यथा हि

परीत्ताभा अप्रमाणाभाश्च कस्यां विज्ञानस्थितौ
व्यवस्थाप्येरन् ।

तत्राभिन्नवर्णलिङ्गसंस्थानत्वादेकत्वकाया- ।
सुखसञ्ज्ञित्वाददु-खासुखसञ्ज्ञित्वाच्च

नानात्वसञ्ज्ञिन- ।

ते किल मौल्यां भूमौ सौमनस्येन्द्रियपरिखिन्ना-
सामन्तकादुपेक्षेन्द्रियं सम्मुखी-

भवन्ति । सामन्तके चोपेक्षेन्द्रियपरिखिन्ना- भूमे-
सौमनस्येन्द्रियं सम्मुखीकुर्वन्ति ।

यथा-कामरतिपरिखिन्ना ईश्वरा धर्मरतिं
प्रत्यनुभवन्ति, धर्मरतिपरिखिन्ना- काम-

रतिमिति ।

ननु च शुभकृत्स्नेष्वप्येष प्रसङ्ग- ? न तेषां तेन
सुखेनास्ति परिखेद- । किं

कारणम् ? शान्तं हि तत्सुखम्, अशान्तं च सौमनस्यम्;
चेतस उत्प्लावकत्वादिति

-------------------

अन्तराभवस्था अद्राक्षुरिति । अन्तराभवस्थास्ते तं
महाब्रह्माणं दृष्ट्वैवमूचु--इमं वयं

सत्त्वमद्राक्ष्मेति । अयमपि पक्षो न घटते । तथा
हि-तत्राप्यन्तराभावे दीर्घमध्वानमवस्थातुं

न सम्भव-, ह्युपपत्तुं प्रतिबन्धाभावात्,
शुक्रशोणितानपेक्षत्वात् । तेषां कथं भवतीयं
बुद्धिरिमं

वयं सत्त्वमद्राक्ष्म दीर्घायुषं दीर्घमध्वानं
तिष्ठन्तमिति । दीर्घाध्वावस्थानावबोधो न

प्राप्नोतीत्यर्थ- ।

तस्मात्तत्रस्था एवेति विस्तर- । प्रथमध्यानभूमिष्ठा
एव तस्य महाब्रह्मण- पूर्ववृत्तान्तं

समनुस्मन्त- । उत्पद्यमानावस्थायामेव ते तं
महाब्रह्माणं पूर्वोत्पन्नं दीर्घमध्वानं
तिष्ठन्तं दृष्टवन्त-,

दृष्ट्वा च पश्चात् उत्तरकालमद्राक्ष्मेत्येषां बभूव
। बुद्धिरिति वाक्यशेष- । एवं तु सतीदमपरिहृतं

भवेत् । अस्य च सत्त्वस्यैवं चेतस- प्रणिधि--वयं
चोपपन्ना इति । उपपत्तिप्रतिलम्भिकेन

प्रथमध्यानभूमिकेन तस्य महाब्रह्मण एवं चेतस-
प्रणिधिमन्वस्मार्षु-; समानभूमिकत्वादित्यदोष

एव । तत्सकाशं श्रवणाद्वा ।

ननु च शुभकृत्स्नेष्वप्येष प्रसङ्ग- । एकत्वकाया
नानात्वसञ्ज्ञिन इति । कथम् ? यथोक्तम् ।

`ते हि मौल्यां भूमौ सुखेन्द्रियपरिखिन्ना-
सामन्तकोपेक्षेन्द्रियं सम्मुखीकुर्वन्तिऽ इति विस्तरेण

वक्तव्यं स्यात् । ते चैकत्वकाया एकत्वसञ्ज्ञिन इति
पश्चाद् वक्ष्यते । तेन सुखेनेति तृतीयध्यान-

भूमिकेन । चेतस उत्प्लावकत्वादिति । औद्विल्यकरत्वात् ।
इन्द्रसुखेनेति । द्वितीयध्यान

@३१३

सौत्रान्तिका व्याचक्षते । सूत्र उक्तम्-"यथा ते
नानात्वंसञ्ज्ञिन- । तत्र ये सत्त्वा

आभास्वरे देवनिकायेऽचिरोपपन्ना भवन्ति नैव
संवर्त्तनीकुशला-, अस्य लोकस्य ते

तामर्चिषं दृष्ट्वा भीता- सन्त उद्विजन्ते,
संवेगमापद्यन्ते-सहैवैषाऽर्चि- शून्य ब्रह्मं विमानं

दग्ध्वाऽर्वागागमिष्यतीति । तत्र ये सत्त्वा आभास्वरे
देवनिकाये चिरोपपन्ना- संवर्त्तनी-

कुशला विवर्त्तनीकुशलाश्चास्य लोकस्य, ते तान् सत्त्वान्
भीतानाश्वासयन्ति-मा भैष्ट

मार्षा-, मा भैष्ट मार्षा-, पूर्वमप्येषाऽर्चि-
शून्यं ब्राह्मं विमानं दग्ध्वाऽत्रैवान्तर्हिता"

( ) इति । अतोऽर्चिष आगमव्यपगमसञ्ज्ञित्वाद्,
भीताभीतसञ्ज्ञित्वाच्च ते

नानात्वसञ्ज्ञिन-, न सुखादु-खासुखसञ्ज्ञित्वादिति ।

"रूपिण- सन्ति सत्त्वा एकत्वकाया एकत्वसञ्ज्ञिन-,
तद्यथा-देवा- शुभ-

कृत्स्ना- । इयं चतुर्थी विज्ञानस्थिति- ।"
तत्राभिन्नवर्णसंस्थानलिङ्गत्वादेकत्वकाया- ।
एकत्वसञ्ज्ञिन- सुखसञ्ज्ञित्वात् ।

तत्र प्रथमे ध्याने क्लिष्टया सञ्ज्ञया
एकत्वसञ्ज्ञिन-, द्वितीये कुशलया सञ्ज्ञया

नानात्वसञ्ज्ञिन-, तृतीये विपाकजया सञ्ज्ञया
एकत्वसञ्ज्ञिन- ।

आरूप्यास्त्रयो यथासूत्रमिति । एता- सप्त
विज्ञानस्थितय- ।

काऽत्र विज्ञानस्थिति- ? तत्प्रतिसंयुक्ता- पञ्च
स्कन्धाश्चत्वारश्च यथायोगम् ।

शेषं कस्मान्न विज्ञानस्थिति- ? यस्मात्-

-------------------

आगमव्यपगमसञ्ज्ञित्वात् ।
अचिरोपपन्नानामागमसञ्ज्ञित्वाच्चिरोपपन्नानां
व्यपगमसञ्ज्ञित्वात् । अथ

वा-अचिरोपपन्नानामागमसञ्ज्ञित्वाच्चिरोपपन्नानामागम
व्यपगमसञ्ज्ञित्वात् । भीताभीतसञ्ज्ञित्वात् ।

यथाक्रममचिरचिरोपपन्नत्वात् ते नानात्वंसञ्ज्ञिनो न
सुखादु-खासुखसञ्ज्ञित्वात्, यथोक्तं

वैभाषिकैरिति ।

प्रथमे ध्याने क्लिष्टया सञ्ज्ञयेति ।
शीलव्रतपरामर्शसम्प्रयुक्तया, अकारणे कारणाभिनि-

विष्टत्वात् । द्वितीये कुशलया सञ्ज्ञयेति ।
सामन्तकमौलसङ्गृहीतत्वात् । तृतीये विपाकजया

सञ्ज्ञयेति । विपाकजसुखसम्प्रयोगात् ।

आरूप्यास्त्रयो यथासूत्रमिति । "अरूपिण- सन्ति सत्त्वा ये
सर्वशो रूपसञ्ज्ञानां

समतिक्रमादनन्तमाकाश
मित्याकाशानन्त्यायतनमुपसम्पद्य विहरन्ति,
तद्यथा-देवा आकाश-

नन्त्यायतनोपगा- । इयं पञ्चमी विज्ञानस्थिति- ।
अरूपिण- सन्ति सत्त्वा ये सर्वश आकाशा-

नन्त्यायतनं समतिक्रम्यानन्त्यं विज्ञानमिति
विज्ञानानन्त्यायतनमुपसम्पद्य विहरन्ति, तद्यथा-

विज्ञानानन्त्यायतनोपगा देवा- । इयं षष्ठी
विज्ञानस्थिति- । अरूपिण- सन्ति सत्त्वा ये सर्वशो

विज्ञानानन्त्यायतनं समतिक्रम्य नास्ति
किञ्चिदित्याकिञ्चन्यायतनमुपसम्पद्य विहरन्ति,

तद्यथा-आकिञ्चन्यायतनोपगा- देवा- । इयं सप्तमी
विज्ञानस्थिति-" ( ) इति ।

पञ्चस्कन्धाश्चत्वारश्च यथायोगमिति ।
आकाशानन्त्यायतनादित्रयप्रतिसंयुक्ताश्चतु--

स्कन्धा-, अन्यप्रतिसंयुक्ता- पञ्चस्कन्धा- ।

@३१४

शेषं तत्परिभेदवत् ।

किं पुन- शेषम् ? दुर्गतय-, चतुर्थं ध्यानम्,
भवाग्रं च ।

अत्र हि विज्ञानपरिभेदा- सन्ति, अत एव न विज्ञानस्थिति-
।

क- पुन- परिभेद-, येन विज्ञानं परिभिद्यते ?
तत्रापायेषु दु-खा वेदना परिभेद-,

उपघातकत्वात् । चतुर्थे ध्यानं
आसञ्ज्ञिकमसञ्ज्ञिसमापत्तिश्च । भवाग्रे
निरोधसमापत्ति-,

चित्तसन्ततिच्छेदात् ।

पुनराह-यत्रेहस्थानां गन्तुकामता तत्रस्थानां
चाव्युच्चलितुकामता, असौ

विज्ञानस्थितिरुक्ता । अपायेषु चोभयं नास्ति । चतुर्थे
ध्याने सत्त्वा उच्चलितमानसा-

पृथग्जना आसञ्ज्ञिकं प्रवेष्टुकामा-, आर्या-
शुद्धावासान् भवाग्रानपटुप्रचारत्वान्न

विज्ञानस्थितिरिति ।

एताश्च सप्त विज्ञानस्थितयो यथोक्ता- ॥

भवाग्रासञ्ज्ञिसत्त्वाश्च सत्त्वावासा नव स्मृता- ॥६॥

एषु हि सत्त्वा आवसन्ति स्वेच्छया ॥६॥

अनिच्छावसनान्नान्ये,

के पुनरन्ये ? अपाया- । तेषु हि सत्त्वा अकामका-
कर्मराक्षसैरावास्यन्ते, न

त्विच्छया वसन्ति । अतस्तेन सत्त्वावासा-, बन्धनस्थानवत्
।

-------------------

"शेषं तत्परिभेदवद्" इति । परिभिद्यतेऽनेनेति परिभेद-,
तस्य विज्ञानस्य परिभेद-

स्तत्परिभेद-, सोऽस्मिन् विद्यत इति तत्परिभेदवत् । शेषं
दुर्गत्यादि । अपायेषु चोभयं नास्तीति ।

नेहस्थानां गन्तुकामता, न तत्रस्थानां
व्युच्चलितुकामता । अपटुप्रचारत्वादिति ।
चित्तचैत्तानामत्र

मन्दप्रचारत्वात् । अबलवद् विज्ञानं न तिष्ठतीति
युक्तं वक्तुम् ।

"भवाग्रासञ्ज्ञिसत्त्वाश्च सत्त्वावासा नव" इति । सूत्र
उक्तम्-"नव सत्त्वावासा- ।

कतमे नव ? रूपिण- सन्ति सत्त्वा नानात्वकाया
नानात्वसञ्ज्ञिन- । तद्यथा-मनुष्या-, तदेकत्याश्च

देवा- । अयं प्रथम- सत्त्वावास-" ।
द्वितीयतृतीयचतुर्था अपि यथा विज्ञानस्थितिषु तथा

वक्तव्या- । अयं तु विशेष--"रूपिण- सन्ति सत्त्वा
असञ्ज्ञिनोऽप्रतिसञ्ज्ञिन- । तद्यथा-देवा 

असञ्ज्ञिसत्त्वा- । अयं पञ्चम- सत्त्वावास-" ।
आरूप्याणाञ्च सत्त्वावासानां त्रयो विज्ञानस्थितिवद्

वक्तव्या- । चतुर्थस्त्वारूप्य- । "अरूपिण- सन्ति सत्त्वा-
सर्वश आकिञ्चन्यायतनं समतिक्रम्य

नैवसञ्ज्ञानासञ्ज्ञायतनमुपसम्पद्य विहरन्ति ।
तद्यथा-देवा नैवसञ्ज्ञानासञ्ज्ञायतनोपगा-, अयं
नवम-

सत्त्वावास-" इति ॥६॥

असञ्ज्ञिसत्त्वेभ्यो येऽन्ये चतुर्थध्यानोपगा- किं ते
सत्त्वावासा-, उत नेति ? नेत्याहु- ।

कस्मादेवमुक्तमा चार्येण-के पुनरन्ये ? अपाया इति ?
मुखमात्रमेतदुक्तम् । असञ्ज्ञिसत्त्वा-

सत्त्वावासासङ्गृहीताश्चतुर्थध्यानोपगा इत्यपि
वक्तव्यम् । इहापि तदेव कारणं वक्तव्यम्

यद्विज्ञानस्थितिषूक्तम् । इहस्थानां
ह्यपायगमनप्रार्थना नास्ति, तत्रस्थानाञ्च न
वस्तुकामतेति

@३१५

अन्यत्र सूत्रे सप्त विज्ञानस्थितय उक्ता-, अन्यत्र-

चतस्र- स्थितय- पुन- ।

कतमाश्चतस्र- ? रूपोपगा विज्ञानस्थिति-, वेदनोपगा,
सञ्ज्ञोपगा, संस्कारोपगा

इति ।

तासां क- स्वभाव- ? ता हि यथाक्रमम्-

चत्वार- सास्रवा- स्कन्धा-,

ते पुन--

स्वभूमावेव,

नान्यत्र भूमौ । किं कारणम् ? प्रतिष्ठा हि स्थिति- ।
न च विसभागभूमिकेषु

स्कन्धेषु विज्ञानं तृष्णावशात् प्रतितिष्ठतीति ।

कस्मान्न विज्ञानं विज्ञानस्थितिरुच्यते, यथा सप्तसु
विज्ञानस्थितिषु पञ्च स्कन्धा

इति ? स्थातु- परिवर्जनेन स्थितिविधनात् । न हि स्थातैव
स्थितिरुच्यते, यथा-न

राजैव राजासनमिति । यां^श्च धर्मानभिरुह्य
विज्ञानं वाहयति नौनाविकन्यायेन, ते धर्मा

-------------------

नापाया- सत्त्वावासा- । असञ्ज्ञिसत्वासङ्गृहीतेषु
बृहत्फलेषु यद्यपीहस्थानां गमनप्रार्थनास्ति,

तत्रस्थानां पृथग्जनानामासञ्ज्ञिकप्रविविक्षा भवति
। आर्याणां त्वनभ्रकपुण्यप्रसवेष्वपि शुद्धा-

वासारूप्यप्रविविक्षा । परिनिर्वातुकामता च
शुद्धावासानामपीति न तेषां तत्रावस्थानबुद्धि- ।

अतो न ते सत्त्वावासा इत्याचार्यसङ्घभद्र- ।

अन्ये पुनर्व्याचक्षते-के पुनरन्ये, अपाया इति ।
अपायानामेव वचनादनभ्रकादय-

सत्त्वावासा इष्टा आचार्यस्येति । तैर्युक्तिरन्वेष्टव्या ।
बन्धनस्थानवदिति । यथा बन्धनस्थानानि

न सत्त्वावासा-, अनिच्छासनात्; एवमपाया इति ।

रूपोपगा विज्ञानस्थितिरिति । विज्ञानं तिष्ठत्यस्यामिति
विज्ञानस्थिति- । उपगच्छतीति

उपगा । विज्ञानस्य समीपचारणी इत्यर्थ- । रूपं च
तदुपगा च सा रूपोपगा । एवं यावत्

संस्कारश्च ते उपगा च संस्कारोपगेति ।

भगवद्विशेषस्तु व्याचष्टे-रूपोपगा
विज्ञानस्थितिर्यावत् संस्कारोपगेति । सौत्रान्तिकानां

नयेनोच्यते । तत्र विज्ञानस्थितिर्भवसन्तत्यनुच्छेद-,
रूपमुपगमस्या विज्ञानस्थिते- सेयं रूपोपगा, उपगमिति

उपगम्यते तदात्मीयत इति । एवं यावत् संस्कारा उपगा
अस्या विज्ञानस्थिते- सेयं

संस्कारोपगा- । अथवा-तृष्णा स्थिति-, तिष्ठत्यनया
विज्ञानं पुनर्भवसन्तत्यनुच्छेदादिति

कृत्वा, विज्ञानस्य स्थितिर्विज्ञानस्थिति- । सा
रूपमुपगच्छतीति तदभिष्वङ्गत इति रूपोपगा ।

एवं यावत् संस्कारोपगा । वैभाषिकाणां पुनर्नयेन
कारिकार्थो न शक्यते योजयितुमिति दूषयति ।

अत्र ब्रूम--द्विविधेऽप्यस्मिन् व्याख्याने रूपादिव्यतिरिक्ता
विज्ञानस्थितिरुक्ता-

"ता हि चत्वार- सास्रवा- स्कन्धा-" इति ।

"चतुष्कोटिस्तु सङ्ग्रहे" इत्येतत् सर्वं निरस्तं भवतीति
दोषान्तरम् । तस्मात् पूर्वकमेव

@३१६

विज्ञानस्थितय उक्ता- । न तु विज्ञानं
विज्ञानमेवाभिरुह्य वाहयत्यतो नोक्तमिति

वैभाषिका- ।

यत्तर्हि सूत्र उक्तम्-"विज्ञाने आहारे अस्ति नन्दी, अस्ति राग
इति । यत्रास्ति

नन्दी अस्ति राग-, प्रतिष्ठितं तत्र
विज्ञानमधिरूढम्" ( ) इति, तत्

कथम् ? "सप्त च विज्ञानस्थितय- पञ्चस्कन्धस्वभावा-"
( ) इति, तत्

कथम् ? एवं तर्ह्यभेदेनोपपत्त्यायतनसङ्गृहीतेषु
स्कन्धेषु साभिरामायां विज्ञानप्रवृत्तौ

विज्ञानं विज्ञानस्थिति- । प्रत्येकं तु यथा रूपादयो
विज्ञानस्य सङ्क्लेशाय भवन्ति ।

तस्माच्चतसृषु विज्ञानस्थितिषु-

केवलम् ॥७॥

विज्ञानं न स्थिति- प्रोक्तम्,

अपि च क्षेत्रभावेन भगवता चतस्रो विज्ञानस्थितयो
देशिता-, बीजभावेन च

सोपादानं विज्ञानं कृत्स्नमेवेति । न पुनर्बीजं
बीजस्य क्षेत्रभावेन व्यवस्थापयाम्ब-

-------------------

व्याख्यानं साधु । एतद् वैभाषिकव्याख्यानं
वर्णयाम-, न तैरेवं व्याख्यातम्-रूपमुपगच्छतीति

रूपोपगा विज्ञानस्थितिरित्यादि ।

अपरे पुनर्व्याचक्षते-रूपोपगा विज्ञानस्थितिरिति,
रूपस्वभावनेत्यर्थ- । यथान्य-

त्रोक्तम्-खक्खटखरगतमिति । स्वभावोऽर्थो गत्यर्थ
इत्यभिप्राय- ।

स्थातु- परिवर्जनेन । अन्यो लोके स्थाता देवदत्तादि- अन्या
स्थिति- स्थानं गृहादिक-

मित्यर्थ- । विज्ञानं वाहयति प्रवर्त्तयतीत्यर्थ- ।
नौनाविकन्यायेन । यथा नाविको नावं वाहयति

तद्वत् । न तु विज्ञानं विज्ञानमेवाभिरुह्य
वाहयतीत्यर्थ- । एकसन्ताने विज्ञानद्वयासमवधानम् ।

परसन्तानविज्ञानं तु यद्यपि युगपद् भवति, न तु
तदितरस्य समीपे वर्त्तत इति न तत् तस्य

स्थितिर्भवति ।

नन्दी सौमनस्यम् । सप्त च विज्ञानस्थितय-
पञ्चस्कन्धस्वभावा-, तत् कथमिति ।

सप्तसु विज्ञानस्थितिषु पञ्चस्कन्धस्वभावत्वेनेष्टासु ।
तत् कथं विज्ञानम्, न विज्ञानस्थिति-

रिष्टमिति । एवं तहीति विस्तर- ।
अभेदेनैकपिण्डरूपेण रूपादीनां स्कन्धाना
मुपपत्त्यायतन-

सङ्गृहीतेषु स्कन्धेषु
मनुष्यादिनिकायसभागसङ्गृहीतेषु, साभिरामायां
साभिरत्यां विज्ञानप्रवृत्तौ

विज्ञानं विज्ञानस्थिति-
सप्तविज्ञानस्थितिदेशनायामभिप्रीयते । प्रत्येकं
त्वेकमेकं स्कन्धं प्रति ।

यथा रूपादयो विज्ञानस्य सङ्क्लेशाय भवन्ति;
आश्रयसम्प्रयोगसहभूभावेनोपगतत्वात् । नैवं

केवलम् । पृथग् । विज्ञानम् । किम् ? सङ्क्लेशाय
भवतीत्यधिकृतम् । कस्मात् ? युगपदाश्रय-

त्वाद्ययोगात् । तस्माच्चतुर्विज्ञानस्थितिदेशानायाम्
"केवलम् पृथग् विज्ञानं न स्थिति- प्रोक्तम् ।"

तथा विनेयजनापेक्षया ह्येकत्र सूत्रे अन्यथा
विज्ञानस्थितिरुक्ता अन्यत्र चान्यथेति,

अत आह-अपि च क्षेत्रभावेनेति विस्तर- । विज्ञानस्य
क्षेत्रभावेन चतस्रो विज्ञानस्थितयो

रूपवेदनासञ्ज्ञासंस्कारस्वभावा देशिता- ।
विज्ञानं बीजभावेन वपनीयरूपेण सोपादानम् ।

@३१७

भूवेत्यभिप्रायं परिकल्पयामास । ये च धर्मा-
सहवर्त्तिनो विज्ञानस्य, तेऽस्य क्षेत्रभावेन

साधीयांसो भवन्तीति त एवास्य स्थितय उक्ता- ॥

अथ कथं सप्तभिर्विज्ञानस्थितिभिश्चतस्रो
विज्ञानस्थितय- सङ्गृहीता-, चतसृभिर्वा

सप्त ? नैव हि सप्तभिश्चतस्र-, नापि चतसृभि- सप्त ?

चतुष्कोटि तु सङ्ग्रहे ।

सङ्ग्रहे विचार्यमाणे चतुष्कोटिकं वेदितव्यम्-स्यात्
सप्तभि- सङ्गृहीतं न

चतसृभिरित्येवमादि । प्रथमा कोटि--सप्तसु यद्विज्ञानम्
। द्वितीया-अपायेषु चतुर्थे

ध्याने भवाग्रे च विज्ञानवर्ज्या- स्कन्धा- ।
तृतीया-सप्तसु चत्वार- स्कन्धा- । चतुर्थी-

एतानाकारान् स्थापयित्वा ।

यच्चैतद् गत्यादिभेदभिन्नं त्रैधातुकमुक्तम्, वेदितव्या--

चतस्रो योनयस्तत्र सत्त्वानामण्डजादय- ॥८॥

अण्डजा योनिर्जरायुजा संस्वेदजा उपपादुका योनि- ।
योनिर्नाम जाति- ।

युवन्त्यस्यां सत्त्वा मिश्रीभवन्ति प्रसवसाम्यादिति योनि-
।

अण्डजा योनि- कतमा ? ये सत्त्वा अण्डेभ्यो जायन्ते ।
तद्यथा-हंसक्रोञ्चचक्र-

वाकमयूरशुकशारिकादय- ।

जरायुजा योनि- कतमा ? ये सत्त्वा जरायोर्जायन्ते ।
तद्यथा-हस्त्यश्वगोमहि-

षखरवराहादय- ।

संस्वेदजा योनि- कतमा ? ये सत्त्वा
भूतसंस्वेदाज्जायन्ते । तद्यथा-कृमिकीट-

पतङ्गमशकादय- ।

-------------------

स्वभूमिकया तृष्णया सतृष्णम् । कृत्स्नमेव
सन्तानगतं देशितमिति । न पुनर्बीजं बीजस्य

क्षेत्रभावेन व्यवस्थापयाम्बभूव भगवान् । नहि लोके
बीजं क्षेत्रभावेन व्यवस्थाप्यते । ये च

धर्मा इति विस्तर- । ये च धर्मा विज्ञानस्य सहवर्त्तिनो
रूपादय-, त एव क्षेत्रभावेन साधुतरा

भवन्ति । सहवर्त्ति हि बीजस्य क्षेत्रं लोके दृश्यते ।
विज्ञानं तु विज्ञानेन सह न वर्त्तते, युगपद्

अभावात् । अतीतानागतास्तर्हि रूपादयो न
विज्ञानस्थितय- प्राप्नुवन्ति ? तेऽप्यतीतानागता

यथा स्वमतीनागतानां विज्ञानानां स्थितयो भवन्ति ।
तस्मात् स्वभूमौ सर्व एव सास्रवा रूपादयो

विज्ञानस्थितयो भवन्तीत्यवगन्तव्यम् ।

प्रथमा कोटिरिति विस्तर- । सप्तसु यद्विज्ञानमिति ।
पञ्चस्कन्धस्वभावत्वात् सप्तानां

विज्ञानस्थितीनाम् । तत्र विज्ञानं सङ्गृहीतं न
चतसृषु, विज्ञानस्य तत्राग्रहणात् । विज्ञानवर्ज्या-

स्कन्धा इति । अपायादिष्वपि विज्ञानं न चतसृषु
सङ्गृहीतम्, न सप्तस्वपायादिषु, विज्ञान-

परिभेदेनाग्रहणात् । सप्तसु चत्वार- स्कन्धा इति ।
सप्तसु विज्ञानस्थितिषु ये विज्ञानवर्ज्याश्चत्वार-

स्कन्धा उक्ता-, ते चतसृष्वपि विज्ञानस्थितिषु
सङ्गृहीता इत्युभयत्रापि सङ्गृहीता इति तृतीया

कोटि- । चतुर्थ्येतानाकारान् स्थापयित्वेति । अपायेषु
चतुर्थे ध्याने भवाग्रे च यद्विज्ञानमनास्रवाश्च

धर्मा- ।

@३१८

उपपादुका योनि- कतमा ? ये सत्त्वा अविकला अहीनेन्द्रिया-
सर्वाङ्ग-

प्रत्यङ्गोपेता- सकृदुपजायन्ते । अत एव उपपदाने
साधुकारित्वाद् `उपपादुका-ऽ

इत्युच्यन्ते, तद्यथा-देवनारकान्तराभविकादय- ॥८॥

अथ कस्यां गतौ कति योनय- संविद्यन्ते ? इत्याह-

चतुर्धा नरतिर्यञ्च-,

मनुष्याश्चतुर्विधा--१. अण्डजास्तावद्, यथा
क्रोञ्चीनिर्यातौ सैलोपशैलौ

स्थविरौ, मृगारमातुश्च द्वात्रिंशत् पुत्रा-,
पञ्चालराजस्य च पञ्च पुत्रशतानि । २.

जरायुजा-, यथेदानीम् । ३. संस्वेदजा-, तद्यथा
मान्धातृचारूपचारुकपोतमालिन्याम्र-

पाल्यादय- । ४. उपपादुका- पुन- प्राथमकल्पिका- ।

एवं तिर्यञ्चोऽपि चतुर्विधा--त्रिविधा दृश्यन्त एव,
उपपादुकास्तु सुपर्णी-

प्रभृतय- ।

नारका उपपादुका- ।

अन्तराभवदेवाश्च,

सर्वे नारका अन्तराभविका- । देवाश्चोपपदुका एव ।

-------------------

यच्चैतद् गत्यादिभेदभिन्नमिति । आदिशब्देन
भाजनान्तराभवभूम्यादिर्गह्यते । जरायुर्येन

मातु- कुक्षौ गर्भे वेष्टितस्तिष्ठति तस्माज्जाता
जरायुजा- । भूतसंस्वेदजा इति । भूतानां
पृथिव्यादीनां

संस्वेदाद् द्रव्यलक्षणाज्जाता भूतसंस्वेदजा- ।

अविकला- चक्षुरिन्द्रियाद्यवैकल्यात् । अहीनेन्द्रिया-
काणविभ्रान्तादेरभावात् ।

सर्वाङ्गैरुपेताहस्तपादादिभि- । सर्वैश्च
प्रत्यङ्गैरङ्गुल्यादिभिरुपेता- सकृदुपजायन्ते, न
कललाद्या-

नुपूर्व्या अण्डजादिवत् । उपपादने उपपत्तौ
साधुकारित्वात् । शुक्लशोणिताद्यनुपादानेन

सकृदुपजातत्वात् उपपादुका इत्युच्यन्ते ॥

क्रौञ्चीनिर्जाताविति विस्तर- । भिन्नयानपात्रौ किल
वणिजौ समुद्रतीरे क्रौञ्चीं

समभिगतौ, ततौ निर्जातौ शैलोपशैलौ स्थविराविति ।
पञ्चालराजस्येति । तस्य महादेव्या-

पञ्चाण्डशतानि जातानि । तेन राज्ञा मञ्जूषायां
प्रक्षिप्य गङ्गायामववाहितानि । लिच्छविराजेन

सान्त- पुरेण स्नायता सा मञ्जूषोह्यमाना दृष्टा,
उद्घाटिता च । तस्यां पञ्चशतानि दारकाणां

दृष्टानि, गृहीतानि चेति । मान्धातृप्रभृतय-
संस्वेदजा- । कथम् ? उपोषधस्य किल राज्ञो

मूर्ध्नि पिटको जात-, तस्य वृद्धेरन्वयात्
परिपाकान्वयात् परिभेदान्वयाद् दारको जात-,

सोऽयं मान्धातेति संस्वेदजो भवति । राज्ञ- खल्वपि
मान्धातुर्जानूपरि पिटकौ जातौ,

तयोर्वृद्धेरन्वयात् पूर्ववद् यावद्दारकौ जातौ, ताविमौ
चारूपचारौ । ब्रह्मदत्तस्य किल राज्ञ

उरसि पिटको जात- । तस्य वृद्धेरन्वयात् पूर्ववद्
यावद्दारिका जाता सेयं कपोतमालिनीति ।

आम्रपाल्यपि कदलीस्तम्भाज्जातेति श्रूयते ।
प्राथमकल्पिका इति । "प्रागासन् रूपिवत् सत्त्वा-"

(अभि^ ३.९७) इति वचनात् । सुपर्णी, गरुड- । प्रेतानां
जरायुजत्वसिद्ध्यर्थमुच्यते ।

@३१९

प्रेता अपि जरायुजा- ॥९॥

अपिशब्दादप्युपपादुका इति । आयुष्मते
महामौद्गल्यायनाय प्रेती निवेदयते-

"पञ्च पुत्रानहं रात्रौ दिवा पञ्च तथा परान् ।

भक्षयामि जनित्वा तान् नास्ति तृप्तिस्तथापि मे ॥"

कतमा योनि- सर्वसाध्वी ? उपपादुका ।

अथ किमर्थ चरमभविको बोधिसत्त्व-
प्राप्तोपपत्तिवशित्वेऽपि जरायुजां योनिं

भजते ? एवं हि क्रियमाणे महान्तमर्थं
पश्यति-`ज्ञातिसम्बन्धेन महत- शाक्यवंशस्य

धर्मेऽवतरणार्थं चक्रवर्त्तिवंश्योऽयम्ऽ इति
चान्येषां बहुमानादरावर्जनार्थम्, `मनुष्यभूता

अपि चैनां सिद्धिं गच्छन्तिऽ इति विनेयानामुत्साहार्थम् ।
इतरथा ह्यप्रज्ञायमानकुलगोत्र-

कोऽप्ययं मायापुरुष--इत्येवं परिकल्पयेयु-, देव-
पिशाच इति वा । यथाऽन्यतीर्थ्या

अपभाषन्ते-"कल्पशतस्यात्ययादेवंविधो मायावी लोके
प्रादुर्भूय मायया लोकं

भक्षयति" ( ) इति ।

अपरे त्वाहु--`शरीरधातूनामवस्थापनार्थं येषु
मनुष्या अन्ये च प्रजां विधाय

सहस्रश- स्वर्गं च प्राप्ता अपवर्गं चेति
उपपादुकानां हि सत्त्वानां बाह्यजीवाभावान्मृतानां

कायो नावतिष्ठते, निशान्त इव तैलप्रद्योतोऽन्तर्धीयतेऽ
। आधिष्ठानिकीमृद्धिं भगवत

इच्छतां न युक्त एष परिहार- ॥

प्रश्नात् प्रश्नान्तरमुत्पद्यते-

-------------------

आयुष्मत इति विस्तर- । कथं गम्यते
जरायुजत्वसिद्ध्यर्थमिति ? रात्रौ पञ्च तान्

जनित्वेति वचनात् । ननु च
सुतरामुपपादुकैत्वसिद्ध्यर्थमिति गम्यते, "पञ्च रात्रौ,
दिवा पञ्च

तथाऽपरान्...नास्ति तृप्तिस्तथापि मे" इति वचनात् ?
जरायुजैर्हि भक्षितैस्तृप्तिर्भवेत् ।

जरायुजसिद्ध्यर्थमेव, नोपपादुकसिद्ध्यर्थम् । रात्रौ
पञ्चानां सकृज्जन्म दिवा चापरेषां पञ्चानां

सकृज्जन्म न विरुध्यते; तावत्कालेन
तदात्मभावपरिपूरित- । क्रमेणापि च रात्रौ पञ्चानां
दिवा

परेषां पञ्चानां जन्म न विरुध्यते; सत्त्वजाति- सा
तादृशी, कर्मणां चाचिन्त्यो विपाक इति ।

अभिप्रवृद्धजिघांसादोषत्वात्तु नापि तृप्तिरस्तीति ।

प्राप्तोपपत्तिवशित्वेऽपीति । अनेन जरायुजोपपत्तौ
कर्मबलात्कारायोगं दर्शयति ।

यथान्यतीर्थ्या अपभाषन्त इति । अन्यतीर्थ्या
मस्करिप्रभृतय- । यथोक्तं निर्ग्रन्थशास्त्रे-"ऋद्धिं

भदन्त को दर्शयति, मायावी गौतम-" इति । तथा
भगवन्तमेवोद्दिश्यान्यत्रोक्तम्-कल्पशत-

स्यात्ययादेवंविधो लोके मायावी प्रादुभूर्य मायया
लोकं भक्षयतीति । उपजीवतीत्यर्थ- ।

बाह्यबीजाभावादिति । बाह्यस्य शुक्रशोणितकर्दमादेर
भावादित्यर्थ- । आधिष्ठानि-

कीमिति । यदधितिष्ठति इदमेवं भवत्विति
तदधिष्ठानम्, तत्प्रयोजनमस्या-, तत्र वा भवा

ऋद्धिराधिष्ठानिकी । तामिच्छतां बौद्धानां न युक्त
एष परिहार इति । कतम- ? य उक्त--

शरीरधातूनामवस्थापनार्थमिति ।

@३२०

यद्युपपादुकानां कायनिधनं न प्रज्ञायते,
कथमुक्तं सूत्रे-"उपपादुक- सुपर्णी

उपपादुकं नागमुद्धरति भक्षार्थम्" इति ? नोक्तं
भक्षयतीति, अपि तूद्धरति

भक्षार्थमज्ञत्वादित्यदोष- । भक्षयति वा यावन्न
मृतो भवति, न पुनर्मृतस्यास्य तृप्यतीति ॥

कतमा योनि- सर्वबह्वी ? उपपादुकैव । सा हि द्वे
गती-तिसृणां च प्रदेश-,

सर्वे चान्तराभविका इति ॥९॥

कोऽयमन्तराभवो नाम ?

मृत्यूपपत्तिभवयोरन्तरा भवतीह य- ।

मरणभवस्योपपत्तिभवस्य चान्तरा य
आत्मभावोऽभिनिर्वर्त्तते देशान्तरोप-

पत्तिसम्प्राप्तये सोऽन्तराभव इत्युच्यते; गत्योरन्तरालत्वात्
।

कथमयं जातश्च नाम न चोपपन्नो भवति ?

गम्यदेशानुपेतत्वान्नोपपन्नोऽन्तराभव- ॥१०॥

उपपत्तिगतो हि `उपपन्न-ऽ इत्युच्यते; पदेर्गत्यर्थत्वात् । न
चायं गम्यदेशमुपगतो-

ऽन्तराभव-, तस्मान्नोपपन्न- ॥१०॥

क- पुनरसौ देशो गन्तव्य- ? यत्राक्षिप्तस्य
विपाकस्याभिव्यक्ति-, समाप्तिश्च ।

-------------------

प्रश्नात् प्रश्नान्तरमुत्पद्यत इति । अथ किमर्थं
चरमभविको बोधिसत्व इति प्रश्न उक्तो

विस्तरेण । तत्र
चोक्तम्-शरीरधातूनामवस्थापनार्थमिति
विस्तर--कायनिधनं कायनाश- ।

उपपादुक- सुपर्णी उपपादुकं नागमिति विशेषणद्वयं
किमर्थम्, किमनुपपादुका अपि सुपर्णिनो

नागाश्च सन्ति ? सन्तीत्याहु- । चतुर्विधा हि गरुडा
नागाश्च, अण्डजादिभेदात्; तेषामुपपादुका

उत्तमा-, संस्वेदजा उपोत्तमा-, जरायुजा मध्या-,
अण्डजा जघन्या- । तत्रोपपादुक- सुपर्णी

सर्वानुपपादुकादीनुद्धरति भक्षार्थम्, संस्वेदजस्त्रीन्
संस्वेदजादीन्, जरायुजो द्वौ जरायुजाण्डजौ,

अण्डजोऽण्डजमेवेति वर्णयन्ति । यावन्न मृत इति । यदा
जीवति तदा तन्मांसादि नान्तर्धीयत

इति निदर्शितं भवति । न पुनर्मृतस्यास्य तृप्यतीति । न
पुनर्मृतेनानेन तृप्यतीत्यर्थ- । "तृपिपूरौ

विभाषा" ( ) इति विभाषा षष्ठीष्यते । तस्य
मृतस्याकाशस्येव भक्षितस्य मांसपिण्डान्त-

र्धानान्न तृप्यतीत्यवगन्तव्यम् ।

सा हि द्वे गती इति । नरकगति-, देवगतिश्च । तिसृणां
च प्रदेश इति । तिर्यक्प्रेतमनुष्य-

गत्यन्तरालत्वात् ॥९॥

गत्योरन्तरालत्वात् । ननु चाव्याकृतैव गतिरिष्यते,
उपपत्तिभवश्चैकान्तेन क्लिष्ट-,

मरणभवोऽपि कदाचित् कुशल- क्लिष्टो वा भवति न गति-,
कथं तयोर्गतिशब्दमध्यारोप्य

गत्यन्तरालत्वादित्युच्यते ? नैष दोष-;
मरणोपपत्तिभवयोरनिवृताव्याकृतानां निकायसभाग-

जीवितेन्द्रियजात्यादीनां गतिस्वभावानां तत्काले
विद्यमानत्वात् ।

कामरूपधात्वोश्च कायेन्द्रिय-

स्याप्यवश्यम्भावात् । न चोपपत्तिवन्मरणभवोऽवश्यं
क्लिष्टो नाप्यवश्यं कुशल- । तस्मात्तेषु

गतिशब्दमारोप्य गत्यन्तरालत्वादित्युक्तम् ।
पदेर्गत्यर्थत्वादिति । "पद गतौ" (मा^ धा ४.६०)

इति पठ्यते, तेनोपपन्नशब्दस्योपगतार्थं दर्शयति ।

@३२१

विच्छिन्न एवोपपत्तिभवो मरणभवात् सम्भवतीति
निकायान्तरीया- ।

तदेतन्नेष्यते । किं कारणम् ? युक्तितश्च, आगमतश्च
॥१०॥

तत्र तावत् युक्तं निश्रित्योच्यते-

व्रीहिसन्तानसाधर्म्यादविच्छिन्नभवोद्भव- ।

सन्तानवर्त्तिनां हि धर्माणामविच्छेदेन देशान्तरेषु
प्रादुर्भावो दृष्ट-, तद्यथा व्रीहि-

सन्तानस्य । तस्मादस्यापि सत्त्वसन्तानस्याविच्छेदेन
देशान्तरेषु प्रादुर्भावो भविष्णु- ।

विच्छिन्नोऽपि दृष्ट- प्रादुर्भाव-, तद्यथा-आदर्शादिषु
बिम्बात् प्रतिबिम्बम् ।

एवं मरणभवादुपपत्तिभवस्य स्यात् ।

प्रतिबिम्बमसिद्धत्वादसाम्याच्चानिदर्शनम् ॥११॥

प्रतिबिम्बं नामान्यदेवोत्पद्यते धर्मान्तरमित्यसिद्धमेतत्
।

-------------------

"नोपपन्नोऽन्तराभव-" । किं तर्हि ? उपपद्यमान इति ।
अभिव्यक्ति- समाप्तिश्चेति ।

आक्षेपकेण कर्मणा निकायसभागस्याभिव्यक्ति-,
परिपूरकै- परिसमाप्ति-; सर्वस्मिन् जन्मनि

कर्मद्वयस्य व्यापारात्, "एकं जन्माक्षिपत्येकमनेकं
परिपूरकम्" (अभि^ ४.९५) इति

वचनात् । अथ वा-यत्र देशे आक्षिप्तस्य कर्मणा
नामरूपस्य विपाकस्य प्रादुर्भावोऽभिव्यक्ति-,

षडायतनपूरितश्च समाप्ति-, स देशोऽवगन्तव्य- ॥१०॥

"व्रीहिसन्तानसाधर्म्यात्" इति विस्तर- । सम्बध्नं^स्तान-
सन्तान-, व्रीहे- सन्तानो

व्रीहिसन्तान- । तेन साधर्म्यादविच्छिन्नस्य भवस्योद्भवो
भवति । यतोऽपैति, यत्र चोत्पद्यते,

तदन्तरालसन्तानवर्त्तिरूपपूर्वकमुपपत्तिभवरूपम्;
स्वोपादानरूपसन्तानरूपस्वभावत्वात्,

व्रीहिसन्तानपश्चात्तररूपवत् ।

सन्तानवर्त्तिनां हि धर्माणामविच्छेदेन
देशान्तरोत्पत्या देशान्तरेषु प्रादुर्भावो दृष्ट- ।

तद्यथा-व्रीहिसन्तानस्य । व्रीहिन्तानपश्चात्तररूपं हि
यतो देशान्तरादपैति, यत्र च देशान्तर

उत्पद्यते, तदन्तरालसन्तानवर्त्तिरूपपूर्वकमुत्पद्यते ।
क्षणिकवादिनां ह्ययमस्माकं सिद्धान्त--

यदा ग्रामाद् ग्रामान्तरं नीयते व्रीहि-, न स व्रीहि-
पूर्वत्र ग्रामे निरुध्य तद्ग्रामान्तराले-

ऽनुत्पद्यमानोऽनेकयोजनान्तरितेऽपि ग्रामान्तर उत्पद्यते ।
किं तर्हि ? निरन्तराकाशदेशोत्पाद-

निरोधक्रमेणोत्पद्यते ग्रामान्तरे । तच्च
स्वोपादानरूपसन्तानरूपस्वभावम् ।
तथोपपत्तिभवरूप-

मप्युत्पद्यत इति । अत्रा चार्यगणमति- सह
शिष्येणाचार्य वसुमित्रेण स्वनिकायानुरागभावितमति-

र्व्याख्यानव्यापारमपास्य प्रत्यवस्थानपर एव वर्त्तते ।
वयमिह शास्त्रार्थविवरणं प्रत्याद्रियामहे,

न तद्दूषणम्; नि-सारत्वात्, बहुवक्तव्यभयाच्च ।
भविष्णुर्भवनशील- ।

विच्छिन्नोऽपीति विस्तर- । आदर्शादिषु बिम्बात् प्रतिबिम्बमिति
। आदर्शोदकादिषु

बिम्बात् मुखात् प्रतिबिम्बं मुखच्छायारूपं
विच्छिन्नमुत्पद्यमानं दृष्टमित्यनेनानैकान्तिकता-

मुद्ग्राहयति । प्रतिसाधनं वा करोति-`यतोऽपैति, यत्र
चोत्पद्यते, न तदन्तरालसन्तानवर्त्ति-

रूपपूर्वकमनुपपत्तिभवरूपम्;
स्वोपादानरूपसन्तानरूपस्वभावत्वात्, प्रतिबिम्बरूपवत्ऽ
इति ।

प्रतिबिम्बं नामान्यदेवोत्पद्यते
धर्मान्तरमित्यसिद्धमेतदिति । बिम्बसामर्थ्यादेव तत्रा-

@३२२

सिद्धावपि च सत्यामसाम्यादनिदर्शनं भवति ॥११॥

कथं तावदसिद्धम् ?

सहैकत्र द्वयाभावात्,

तत्रैव हि देशे आदर्शरूपं दृश्यते प्रतिबिम्बकं च ।
न चैकत्र देशे रूपद्वयस्यास्ति

सहभाव-; आश्रयभूतभेदात् ।

तथा दिग्भेदव्यवस्थितैरेकस्मिन् वाप्यम्बुदेशे
स्वाभिमुखदेशस्थितानां रूपाणाम-

न्योऽन्यं प्रतिबिम्बकमुपलभ्यते, न त्वेकत्र रूपे द्वयो-
पश्यतो- सहदर्शनं न भवतीति

न तत्र रूपान्तरोपपत्तिर्युक्ता ।

-------------------

दर्शादिषु प्रतिबिम्बाकारं भ्रान्तं विज्ञानमुत्पद्यत
इत्या चार्यस्याभिप्राय- । न तत्र प्रतिबिम्बं नाम

किञ्चिदस्ति इत्यनेन धर्म्यसिद्धिर्नाम दृष्टान्तदोषं
दर्शयति । तस्मान्नानैकान्तिकतास्ति । न चैतत्

प्रतिसाधनं साध्विति । सिद्धावपि च सत्याम्
असाम्यादनिदर्शनमिति । प्रतिबिम्बस्य द्रव्यसत्त्वेन

सिद्धावपि सत्यामसाम्याद् दार्ष्टान्तिकेन न
निर्दर्शनमनुदाहरणं प्रतिबिम्बकमिति ॥११॥

कथं तावदसिद्धमिति । तावच्छब्द- क्रमे ।

असिद्धतायुक्तिं तावत् दर्शयन्नाह-"सहैकत्र
द्वयाभावात्" इति विस्तर- । तत्रैव हि

आदर्शदेशे आदर्शरूपं दृश्यते पार्श्वस्थितेन, न
प्रतिबिम्बकम् । प्रतिबिम्बकं च तत्रैव

दृश्यतेऽभिमुखावस्थितेन, नादर्शरूपम् । न चैकत्र
देशे उपादाय रूपद्वयस्यास्ति सहभाव- ।

किं कारणम् ? आश्रयभूतभेदात् । आश्रयभूतानि हि
तयोर्भिन्नानीति । नास्त्यादर्शरूपाश्रय-

भूतैरवष्टब्धे देशे प्रतिबिम्बकरूपाश्रयभूतानां
तत्रावकाश- । अतो नोपादायरूपद्वयस्यास्ति

सम्भव- । तदेवं युगपद्विज्ञानद्वयस्याभावात्,
उपादायरूपद्वयस्य चैकत्र सहभावाभावात्, न

तत् किञ्चिदस्तीति दर्शयति । यत्रैव हि देशे
आदर्शरूपं दृश्यत इति बिम्बकं च तत्रैव, न

त्वन्यत्र । को दोष- ? इत्याह-न चैकत्र रूपद्वयस्यास्ति
सहभाव इति पूर्ववद् वाच्यम् ।

अथवा सहैकत्र द्वयाभावादित्यस्य
सूत्रस्यायमर्थ--एकत्र रूपे पुरुषद्वयस्य पश्यत

एवाभावात् । सहदर्शनस्य प्रतिबिम्बमसिद्धमिति
वाक्याध्याहार- । कथम् ? इत्याह-दिग्भेदव्य-

वस्थितै- पुरुषैरेकैरुत्तरदिग्व्यवस्थितै-,
इतरैर्दक्षिणदिग्व्यवस्थितै- । एकस्मिन् वाप्यम्बुदेशे

एकस्मिंस्तटाकजलदेशे, स्वाभिमुखदेशस्थितानां
रूपाणाम् । दक्षिणतटोर्ध्वस्थितानि रूपाण्यु-

त्तरदिग्व्यवस्थितपुरुषस्याभिमुखस्थानि,
उत्तरतटोर्ध्वस्थितान्यपि रूपाणि दक्षिणदिग्व्य-

वस्थितपुरुषस्याभिमुखस्थानि, तेषामुभयेषाम् । किम् ?
प्रतिबिम्बकमन्योन्यमुपलभ्यते ।

उत्तरदिग्व्यवस्थितैर्दक्षिणतटाध-
प्रतिबिम्बकमुपलभ्यते,
दक्षिणदिग्व्यवस्थितैरप्युत्तरतटाध-

प्रतिबिम्बकमुपलभ्यते । एवमन्योन्यमुपलभ्यते, न
तूभयं युगपदुपलभ्यत इति वाक्यार्थ- । न

हि स्वतटाध- प्रतिबिम्बकमेकतटस्थै- समन्ततोऽपि
वापीजलं पश्यद्भिरुपलभ्यते । तत- किमिति

चेद् ? अत आह-न त्वेकत्र रूपे घटे पटे वा द्वयो-
पश्यतो- पुरुषयो- सहदर्शनं न भवति ।

भवत्येवेत्यर्थ- । इह तु न भवति सहदर्शनमित्यतो न
तत्र रूपान्तरोत्पत्तिर्युक्तेति ।

@३२३

छायातपयोश्च द्वयो- सहैकत्रभावो न दृष्ट- ।
उपलभ्यते च छायास्थ आदर्शे

सूर्यस्य प्रतिबिम्बकमिति न युक्तोऽस्य तत्र प्रादुर्भाव- ।

अथ वा-सहैकत्र द्वयाभावात् इति । कतमस्य द्वयस्य ?
आदर्शतलस्य,

इन्दुप्रतिबिम्बकस्य च । अन्यत्रैव हि देशे आदर्शतलं
भवति, अन्यत्रैवान्तर्गतं

चन्द्रप्रतिबिम्बकं दृश्यते, कूप इवोदकम् । तच्च
तत्रोपपद्यमानं नान्यत्रोपलभ्यते । अतो

नास्त्येव तत् किञ्चित् । सामग्र्यास्तु स तस्या- प्रभावो यत्
तथा दर्शनं भवति । अचिन्त्यो

हि धर्माणां शक्तिभेद- । एवं तावदसिद्धत्वात् ।

कथमसाम्यादनिदर्शनं भवति ?

असन्तानाद्,

नहि बिम्बस्य प्रतिबिम्बकं सन्तानभूतम्;
आदर्शसन्तानसम्बद्धत्वात्, सह-

भावाच्च । तदेवं यथा मरणभवस्योपपत्तिभव-
सन्तानभूत-, नैवं बिम्बस्य प्रति-

बिम्बकम् । सन्तानं च प्रत्यविच्छेदेन देशान्तरेषु
प्रादुर्भाव उदाहृत-, नासन्तानम्-

इत्यसाम्यं दृष्टान्तस्य, प्रतिबिम्बस्य च ।

-------------------

अथवा अस्यायमर्थ--छायातपयोश्च द्वयो- सहैकत्र
भावो न दृष्टो लोके । यत्र छाया

भवति मण्डपेऽन्यत्र वा, न तत्रातप-; यत्र वातपो
भवत्यभ्यवकाशे, न तत्र छाया । उपलभ्यते

च छायास्थ आदर्शे सूर्यस्य प्रतिबिम्बकमिति । कथम् ?
तटाके सूर्यप्रतिबिम्बकमुत्पद्यते,

तत्तटाकतटस्थे च छायावति मण्डपे आदर्श-
स्थाप्यते । तत्रादर्शके तटाकस्थस्य सूर्यप्रतिबिम्ब-

कस्यापरं प्रतिबिम्बकमुत्पद्यते, तटाके च यत्
सूर्यप्रतिबिम्बकं तत् सूर्यसमुत्थमित्य-

वश्यमातपस्वभावमित्यभ्युपगन्तव्यम् । यच्चापरमादर्शे
प्रतिबिम्बकं तदातपस्वभावप्रति-

बिम्बकसमुत्थमित्येतदप्यवश्यं
आतपस्वभावमभ्युपगन्तव्यम् । एवं सति छायातपयो-

सहस्वभाव- स्यात् । न चान्यत्र लोके छायातपयो-
सहभाव इति । न युक्तोऽस्य प्रतिबिम्बकस्य

तत्र प्रादुर्भाव- । कूप इवोदकमिति । यथा कूपे
दूरान्तर्गतमुदकं दृश्यते, तथा चन्द्रप्रतिबिम्ब-

कमप्यत्रैवान्तर्गतं दृश्यते । न चादर्शस्तावत्
वस्तुफलोऽस्ति । तच्च तत्रोत्पद्यमानम्, तच्च

प्रतिबिम्बकमादर्श एवोत्पद्यमानम् ।
नान्यत्राधस्तादुपलभ्यते । उपलभ्यते च, अतो नास्त्येव

तत् किञ्चित् । सामग्र्यास्तु । बिम्बादर्शादिलक्षणाया- । स
तस्या- प्रभावो यत्तथा दर्शनं भवति ।

अचिन्त्यो हि धर्माणां शक्तिभेद- ।
अयसोऽस्कान्ताभिगमनदर्शनान्न काष्ठादीनाम्; यथा

चन्द्रकान्ताच्चन्द्रोदयेऽसम्भवप्रक्षरणदर्शनम्,
नाङ्गारादीनामित्येवमादि वक्तव्यम् ।

आदर्शसन्तानसम्बद्धत्वादिति । न बिम्बसन्तानभूतं
प्रतिबिम्बमादर्शसम्बन्धत्वादा-

दर्शरूपवत् । सहभावाच्च ।
बिम्बसमानकालरूपान्तरवत् । तदेवं यथा
मरणभवस्योपपत्तिभव-

सन्तानभूतो नैवं बिम्बस्य प्रतिबिम्बकमिति ।
साधनानन्वित- प्रतिबिम्बकदृष्टान्त- । व्रीहिसन्तान-

पश्चात्तररूपदृष्टान्तस्तु
स्वसन्तानपूर्वरूपसन्तानभूत इति । तस्मादसाम्यं
दृष्टान्तस्य प्रतिबिम्बस्य 

चेति ।


@३२४

द्वयोदयात् ।

द्वाभ्यां हि कारणाभ्यां प्रतिबिम्बस्योदयो
भवति-बिम्बाच्च, आदर्शाच्चेति ।

यत् प्रधानं कारणं तदाश्रित्योत्पद्यते । न
चैवमुपपत्तिभवस्यापि द्वाभ्यां कारणाभ्यां

सम्भव--मरणभवाच्चान्यतश्च प्रधानभूताद् ।
इत्यतोऽप्ययमसमानो दृष्टान्त- । न च

युक्तमुक्तम्-बाह्यमेव चेतनं शुक्रशोणितं
प्रधानकारणमिति । यत्र चान्धकाण एव

प्रादुर्भाव उपपादुकानां तत्र किं परिकल्प्यते !

एवं तावद्युक्तितो नेष्यते । न मरणभवाद्विच्छिन्न
उपपत्तिभवप्रादुर्भाव- ।

तस्मादस्त्येवान्तराभव- ॥

कण्ठोक्तेश्चास्ति,

सूत्र उक्तम्-"सप्त भवा- । नरकभव-, तिर्यग्भव-,
प्रेतभव-, देवभव-,

मनुष्यभव-, कर्मभव-, अन्तराभव-" इति ।

नैतत् सूत्रं तैराम्नायते ?

इतस्तर्हि-

गन्धर्वात्,

"त्रयाणां स्थानानां सम्मुखीभावात् मातु- कुक्षौ
गर्भस्यावक्रान्तिर्भवति । माता

कल्याऽपि भवति, ऋतुमती च । मातापिन्तरौ रक्तौ
सन्निपतितौ च । गन्धर्वश्च प्रत्युपस्थितो

भवति" ( ) इति । अन्तराभवं हित्वा कोऽन्यो गन्धर्व- !

-------------------

"द्वयोदयात्" इति विस्तर- । द्वयेनोदयो द्वयोदय-, तस्माद्
बिम्बाच्चादर्शाच्चेत्यर्थ- ।

यत् प्रधानं कारणमादर्शादि तदाश्रित्योत्पद्यते
प्रतिबिम्बम् । आदर्शादि हि प्रतिबिम्बस्य प्रधानं

कारणम्; तदनुविधानात् । तद् यथा यद्यसिस्तिर्यगवस्थितो
भवति प्रतिबिम्बमपि तिर्यगायतं

च दृश्यते । यद्यूर्ध्वमवस्थितो भवति प्रतिबिम्बमपि
तथैव दृश्यते । न चैवमुपपत्तिभवस्यापि

द्वाभ्यां कारणाभ्यां सम्भवो मरणभवाच्चान्यतश्च
प्रधानभूतादादार्शस्थानीयात् । बाह्यं
शुक्रशोणितं

प्रधानकारणमिति चेत्, न; अचेतनत्वात् । उपपादुकानां
च तदभावादतोऽप्ययमसमानो दृष्टान्त- ।

किमनेन दर्शितं भवति ? उत्कालितविशेषणे
हेतावयमतुल्यो दृष्टान्त इति । कथमिति ?

यतोऽपैति यत्र चोत्पद्यते
तदन्तरालसन्तानवर्त्तिरूपपूर्वकमुपपत्तिभवरूपम्;
अद्वयोत्पन्नस्वो-

पादानरूपसन्तानरूपस्वभावत्वात्,
व्रीहिसन्तानपश्चात्तररूपवदिति । तदेवं सति नास्य
साधन-

स्यानेकान्तिका न शक्यमुद्ग्राहयितुम्, नापि प्रतिसाधनं
कर्तुमित्युक्तं भवति ।

आगमेनान्तराभवस्यास्तित्वं
साधयन्नाह-"कण्ठोक्तेश्चास्ति" इति । स्वशब्दाभिधाना-

दित्यर्थ- । नैतत् सूत्रं तैराम्नायत इति ।
तैर्निकायन्तरीयै- । कस्मान्नाम्नायते ?
तदागमेष्वभावात् ।

निकायन्तरागमप्रसिद्धं किमिति न प्रमाणं क्रियते ?
मूलसङ्गीतिभ्रंशेन समारोपितसूत्रा-

शङ्कितत्वात् ।

त्रयाणां स्थानानामिति । त्रयाणां हेतूनां माता
कल्या माता नीरोगा, ऋतुमती रजस्वला,

@३२५

एतदपि नैव तैराम्नायते । कथं तर्हि "स्कन्धभेदश्च
प्रत्युपस्थितो भवति"

( ) इति ?

यद्येवम् ? आश्वलायनसूत्रं कथं नीयते-"जानन्ति
भवन्तो योऽसौ गन्धर्व-

प्रत्युपस्थित-, क्षत्रियो वाऽसौ ब्राह्मणो वा वैश्यो वा
शूद्रो वा । यदि वा पूर्वस्या दिश

आगत-, यदि वा दक्षिणस्या-, पश्चिमाया-, उत्तरस्या-" (
) इति । न हि

स्कन्धभेदस्यागमनं युज्यते ?

अथैतदपि न पठ्यते ।

इतस्तर्हि-

पञ्चोक्ते-,

"पञ्चानागामिन-" इत्युक्तं भगवता ।
अन्तरापरिनिर्वायी, उपपद्यपरिनिर्वायी,

अनभिसंस्कारपरिनिर्वायी, साभिसंस्कारपरिनिर्वायी,
ऊर्ध्वंस्रोताश्चेति । असत्यन्तराभवे

कथमन्तरापरिनिर्वायी नाम स्यात् !

अन्तरा नाम देवा- सन्तीत्येके । उपपद्यादयोऽपि हि नाम
देवा एवं सति

प्रसज्यन्ते । तस्मान्नेयं कल्पना साध्वी ॥

इतश्च-

गतिसूत्रत- ॥१२॥

"सप्त सत्पुरुषगतय-" ( ) इत्यत्र सूत्रे
अन्तरापरिनिर्वायिणस्त्रय उक्ता-

काल-देशप्रकर्षभेदेन । तद्यथा-परीत्त-
शकलिकाग्निरभिनिवर्त्तमान एव निर्वायादेवं
-------------------

तदेतदुभयं प्रथमं स्थानं भवति । रक्तौ
सन्निपतिताविति । मैथुनधर्मं कुर्वन्तौ, इदं द्वितीयं

स्थानम् । गन्धर्वश्च प्रत्युपस्थित इति तृतीयम् ।
स्कन्धभेदश्च प्रत्युपस्थित इति मरणभव- ।

पञ्चानागामिन- सप्त सत्पुरुषगतय-
पुद्गलनिर्देशकोशस्थाने वक्ष्यन्ते ।

उपपद्यादयोऽपीति । उपपद्या नाम ते देवा इत्येवमादय-
सम्प्रसज्यन्ते ।

सप्त सत्पुरुषगतय इति । एत एव
पञ्चान्तरापरिनिर्वायिणं त्रिधा भित्त्वा सप्त भवन्ति ।

तेनाह-अन्तरापरिनिर्वायिणस्त्रय उक्ता- ।
कालदेशप्रकर्षभेदेनेति । कालप्रकर्षभेदेन,
देशप्रकर्ष-

भेदेन च यथायोगम् ।

सूत्रं चात्र पठ्यते-"श्रावस्त्यां निदानम् । तत्र
भगवान् भिक्षूनामन्त्रयते स्म । सप्त

वोऽहं भिक्षव- सत्पुरुषगतीर्देशयिष्याम्यनुपादाय च
परिनिर्वाणम्, तच्छृणुत, साधु च सुष्ठु च

मनसिकुरुत, भाषिष्ये । सप्त सत्पुरुषगतय- । कतमा ?
इह भिक्षुरेवं प्रतिपन्नो भवति-नो च

स्यां नो च मे स्यात् न भविष्यामि न मे भविष्यति यदस्ति
यद् भूतं तत् प्रजाहामीत्युपेक्षां

प्रतिलभते । स भवेऽस्मिन्न रज्यते, स भवेऽस्मिन्न सज्यते
।

"अथोत्तरं पदं शान्तं प्रज्ञया प्रतिविध्यति ।
तच्चानेन पदं कायेन साक्षात्कृतं भवति ।

एवं प्रतिपन्नस्य भिक्षो- का गति- स्यात्, क्वोपपत्ति-
कोऽभिसम्पराय इति स्यु- प्रष्टार- । तद्

@३२६

प्रथम- । तद्यथाऽयस्प्रपाटिका उत्पतन्त्येव
निर्वायादेवं द्वितीय- । तद्यथाऽय-प्रपाटिका

उत्प्लुत्य पृथिव्यामपतित्वैव निर्वायादेवं तृतीय- । न
चैवमन्तरा नाम देवास्त्रिप्रकारा-

काल-देश-प्रकर्षभिन्ना- सन्तीति कल्पनैवेयं केवला ।

-------------------

यथा भिक्षव- परीत्तशकलिकाग्निरभिनिवर्तमान एव
निर्वायात्, एवमेव तस्य तावन्माना-

वशेषमप्रहीणं भवत्यपरिज्ञातम् । तस्य
तावन्मानावशेषस्याप्रहाणादपरिज्ञानात्
पञ्चानामवर-

भागीयानां संयोजनानां प्रहाणादन्तरापरिनिर्वायी
भवति । इयं प्रथमा सत्पुरुषगतिराख्याता ।

"पुनपरं भिक्षुरेवं प्रतिपन्नो भवति-नो च स्यामिति
पूर्ववत् यावत् स्यु- प्रष्टार

इति । तद् यथाऽयोगुड्+आनां वा अयस्फालानां वा
प्रदीप्ताग्निसम्प्रतप्तानामयोघनेन हन्यमाना-

नाम यस्प्रपाटिका उत्पतन्त्येव निर्वायात् । एवमेव तस्य
पूर्ववत् यावत् पञ्चानामवरभागीयानां

संयोजनानां प्रहाणादन्तरापरिनिर्वायी भवति । इयं
द्वितीया सत्पुरुषगति- ।

"पुनरपरं भिक्षुरेवं प्रतिपन्नो भवति-पूर्ववद्
यावदय स्प्रपाटिका उत्प्लुत्यापतित्वैव

पृथिव्यां निर्वायात् । एवमेव तस्य पूर्ववद्
यावदन्तरापरिनिर्वायी भवति । इयं तृतीया

सत्पुरुषगति- ।

"पुनरपरं भिक्षुरेवं प्रतिपन्नो भवतीति पूर्ववद्
यावद् अयस्प्रपाटिका उत्प्लुत्य

पतितमात्रैव पृथिव्यां निर्वायात् । एवमेव तस्य
पूर्ववद् यावत् पञ्चानामवरभागीयानां
संयोजनानां

प्रहाणादुपपद्यपरिनिर्वायी भवति । इयं चतुर्थी
सत्पुरुषगति- ।

"पुनरपरं भिक्षुरेवं प्रतिपन्न इति पूर्ववद्
यावदयस्प्रपाटिका उत्प्लुत्य परीत्ते तृणकाष्ठे

निपतेत्, सा तत्र धूमापि कुर्यादर्चिरपि सञ्चनयेत् । सा
तत्र धूममपि कृत्वाऽर्चिरपि सञ्जनय्य

तदेवं परीत्तं तृणकाष्ठं दग्ध्वा पर्यादाय
निरुपादाना निर्वायात् । एवमेव तस्य पूर्ववद् यावत्

पञ्चानामवरभागीयानां संयोजनानां
प्रहाणादनभिसंस्कारपरिनिर्वायी भवति । इयं
पञ्चमी

सत्पुरुषगति- ।

"पुनरपरं भिक्षुरेवं प्रतिपन्न इति पूर्ववद्
यावदयस्प्रपाटिका उल्लुत्य महति विपुले

तृणकाष्ठे निपतेत्, सा तत्र धूममपि कुर्यादर्चिरपि
सञ्जनयेत् । सा तत्र धूममपि कृत्वाऽर्चिरपि

सञ्जनय्य तदेव महद् विपुलं तृणकाष्ठं दग्ध्वा
पर्यादाय निरुपादाना परिनिर्वायात् । एवमेव

तस्य पूर्ववद् यावत् पञ्चानामवरभागीयानां
संयोजनानां प्रहाणात् साभिसंस्कारपरिनिर्वायी

भवति । इयं षष्ठी सत्पुरुषगति- ।

"पुनरपरं भिक्षुरेवं प्रतिपन्न इति पूर्ववद्
यावदयस्प्रपाटिका उत्प्लुत्य महति विपुले

तृणकाष्ठे निपतेत्, सा तत्र धूममपि कुर्यादर्चिरपि
सञ्जनयेत्, सा तत्र धूममपि कृत्वार्चिरपि

सञ्जनय्य तदेव महद् विपुलं तृणकाष्ठं दग्ध्वा
ग्राममपि दहेद् ग्रामप्रदेशमपि, नगरमपि

नगरप्रदेशमपि, जनपदमपि जनप्रदेशमपि, कक्षमपि,
दावमपि, द्वीपमपि, षण्डमपि दहेत् ।

ग्राममपि दग्ध्वा यावत् षण्डमपि दग्ध्वा मार्गे
ह्यागम्य उदकान्तं वाऽल्पहरितकं वा

पृथिवीप्रदेशमागम्य पर्यादाय निरुपादाना निर्वायात् ।
एवमेव तस्य यावत् पञ्चानामवरभागीयानां

संयोजनानां प्रहाणादूर्ध्वंस्त्रोता भवति । इयं
सप्तमी सत्पुरुषगतिराख्याता ।

"अनुपादाय परिनिर्वाणं कतमत् ? इह भिक्षुरेवं
प्रतिपन्न इति पूर्ववद् यावत् स्यु-

@३२७

अन्ये पुनराहु--आयु- प्रमाणान्तरे वा देवसमीपान्तरे वा
य- क्लेशान् प्रजहाति

सोऽन्तरापरिनिर्वायी । स पुनर्धातुगतो वा परिनिर्वाति,
सञ्ज्ञागतो वा, वितर्कगतो वा ।

तेन त्रिविधो भवतीति । प्रथमो वा
निकायसभागपरिग्रहं कृत्वा परिनिर्वाति, द्वितीयो

देवसमृद्धिं चानुभूय परिनिर्वाति, तृतीयो
धर्मसङ्गीतिमनुप्रविश्य परिनिर्वाति ।

उपपद्यपरिनिर्वायी पुन- प्रकर्षयुक्तां
सङ्गीतिमनुप्रविश्य परिनिर्वाति, भूयसा

वा आयुरुपहत्य नोपपन्नमात्र एवेति त एते सर्वेऽपि
शकलिकादिदृष्टान्तैर्न सम्बध्यन्ते;

देशगतिविशेषाभावात् । आरूप्येष्वपि
चान्तरापरिनिर्वायी पठ्येत; आयु-प्रमाणान्तरे

परिनिर्वाणात् । न चैवं पठ्यते ।

-------------------

प्रष्टार इति । तस्यैवम्प्रतिपन्नस्य भिक्षोर्न पूर्वस्यां
दिशि गतिं वदामि, न पश्चिमायां नोत्तरस्यां

नोर्ध्वं नाधो नानुविदुक्षु, नान्यत्र दृष्ट एव धर्मे
निश्छायं परिनिर्वृत्तं शीतीभूतं ब्रह्मीभूतमिति ।

इदमुच्यते-अनुपादाय परिनिर्वाणम् । `सप्त वोऽहं
भिक्षव- सत्पुरुषगतीर्देशयिष्यामि,

अनुपादाय च परिनिर्वाणम्ऽ इति यदुक्तम्, इदमेतत् प्रत्युक्तम्
( ) ।

अन्ये पुनराहुरिति विस्तर- । आयुष- प्रमाणं तस्यान्तरं
तस्मिन् आयु-प्रमाणान्तरे-

ऽपरिसमाप्त आयुषीत्यर्थ- । देवसमीपान्तरेवा
देवानामन्तिकं देवसमीपं गतस्यान्तरे य- क्लेशान्

प्रजहाति सोऽन्तरापरिनिर्वायी । स पुनर्धातुगतो वा
परिनिर्वाति । य- क्लेशबीजावस्थाया-

मुपपन्नमात्र असमुदाचारक्लेश इत्यर्थ- । सञ्ज्ञागतो
विषयसञ्ज्ञासमुदाचारावस्थायां य-

परिनिर्वाति । धातुगताच्चिरतरेणायं परिनिर्वाति ।
वितर्कगतो वा वितर्कसमुदाचारावस्थायां

य- परिनिर्वाति । अयमपि सञ्ज्ञागताच्चिरतरेण
परिनिर्वाति । तेन त्रिविधो भवत्यन्तरापरिनिर्वायी

यथोक्तेन दृष्टान्तत्रयेण । प्रथमो वा
निकायसभागपरिग्रहं कृत्वा जातमात्र इत्यर्थ- । यं
प्रत्येष

परीत्त- शकलिकाग्निरिति दृष्टान्त- । द्वितीयो
देवसमृद्धि चानुभूय परिनिर्वातीति । यं प्रत्येष

दृष्टान्त--तद्यथाऽयस्प्रपाटिकेति । तृतीयो
धर्मसङ्गीतिमनुप्रविश्य धर्मसाङ्कथ्यमनुप्रविश्य

परिनिर्वाति । यं प्रत्येष
दृष्टान्त--तद्यथाऽयस्प्रपाटिका उत्प्लुत्य
पृथिव्यामपतितैव

परिनिर्वायात् ।

तदेवं विनाप्यन्तराभावेन यथान्तरापनिर्वायी भवति,
यथा च तस्य दृष्टान्तत्रयेण

त्रिविधो भेदस्तथा साधितं निकायान्तरीयै- । तस्मिन्
साधिते इदं चोद्येत-यदि धर्मसङ्गीति-

मनुप्रविश्य य- परिनिर्वाति, सोऽन्तरापरिनिर्वायीष्यते;
कीदृश उपपद्यरिनिर्वायी भविष्यति ?

इत्यत आह-उपपद्यपरिनिर्वायी पुन- प्रकर्षयुक्तां
सङ्गीतिमनुप्रविश्य परिनिर्वातीति ।

प्रकर्षयोगादुत्पत्त्यर्थो भवतीत्यभिप्राय- ।

सङ्गीत्यनुप्रवेशसामान्यान्नैष भेदो युज्यत इति
वचनावकाशं मत्वा पुनराह-भूयसा

वायुरुपहत्येति । आयुषो बहु क्षयित्वा परिनिर्वातीत्यर्थ-
। त एत इति विस्तर- । त एते

सर्वेऽपि धातुगतादयस्त्रय- शकलिकादिभिर्दृष्टान्तैर्न
सम्बध्यन्ते । कस्मात् ? देशगतिविशेषा-

भावात् । देशगतेर्विशेषस्याभावात् । न ह्येषां
देशगतिविशेषोऽस्ति, तत्रैव देशे परिनिर्वाणात् ।

सूत्रोक्तानां त्रयाणां दृष्टान्तानां
देशगतिविशेषोऽस्तीति नैभिरेते सम्बध्यन्ते ।
आरूप्येष्वपि

@३२८

"ध्यानैश्चतस्रो दशिका आरूप्यै- सप्तिकात्रयम् ।

सञ्ज्ञया षट्किकां कृत्वा वर्गो भवति समुदित- ॥"

इत्येतस्यायुर्दानगाथायाम् । तस्मादेतदपि सर्वं
कल्पनामात्रम् ।

अथैतान्यपि सूत्राणि तैर्नाम्नायन्ते ? किमिदानीं कुर्मो
यच्छास्ता च परिनिर्वृत- !

येषां तु तावदयमागम- प्रमाणं तेषामागमतोऽपि
सिद्धोऽन्तराभव- ॥

-------------------

चेति विस्तर- । यदि चैवमुपपद्यपरिनिर्वायिण
एवान्तरापरिनिर्वायित्वेन व्यवस्थाप्येरन्,

आरूप्येष्वपि ते तथैव पठ्येरन्; तत्रायु-प्रमाणान्तरे
परिनिर्वाणात् । न चैवम् अतो नैवं

सत्रार्थ--आयु-प्रमाणान्तरे वेत्यादि ।

कथं पुनर्गम्यते-नारूप्येष्वन्तरापरिनिर्वायी पठ्यते
? इत्याह-ध्यानैश्चतस्रो दशिका

इति विस्तर- । ध्यानैश्चतुर्भिश्चतस्रो दशिका-
सूत्रार्थानाम् । प्रथमस्य ध्यानस्यैका दशिका

यावच्चतुर्थस्यैका दशिका, ता- कृत्वा । आरूप्यै-
सप्तिकात्रयम्, आकाशविज्ञानाकिञ्चन्यायत-

नैस्तिस्र- सप्तिका-, तासां त्रयम्;
अन्तराभवाभावादुपपत्तिस्थानत्रयाभावेन च
द्वयाभावात्,

तत् कृत्वा । नैवसञ्ज्ञानासञ्ज्ञायतनेन षट्किका ।
तेषामेव त्रयाणामूर्ध्वं स्रोतसश्चाभावात् । तां च

कृत्वा वर्गो भवति समुदित- । बद्ध इत्यर्थ- । कथम् ?

१. "इह भिक्षुर्यैराकारैर्यैलिङ्गैर्यैनिमित्तैर्विविक्तं
कामैर्विविक्तं पापकैरकुशलैर्धर्मै-

सवितर्कं सविचारं विवेकजं प्रीतिसुखं
प्रथमध्यानमुपसम्पद्य विहरति । स न हैव तानाकारान्

तानि लिङ्गानि तानि निमित्तानि मनसिकरोति, अपि तु
यत्तत्रोपलभते रूपगतं वा वेदनागतं

वा सञ्ज्ञागतं वा संस्कारगतं वा विज्ञानगतं
वा, स तान् धर्मान् रोगतो मनसिकरोति गण्डत-

शल्यतोऽघतोऽनित्यतो दु-खत- शून्यतोऽनात्मतो मनसिकरोति
। स तान् धर्मान् रोगतो

मनसिकृत्य तेभ्यो धर्मेभ्यश्चित्तमुद्वेजयत्युत्त्रासयति
प्रतिवारयति । स तेभ्यो धर्मभ्यश्चित्त-

मुद्वेज्योत्त्रास्य प्रतिवार्यामृते
धातावुपसंहरति-एतच्छान्तमेतत् प्रणीतम्, यदुत
सर्वोपधिप्रति-

निसर्गस्तृष्णाक्षयो विरागो निरोधो निर्वाणम्" इति (१) ।

एतदेव च सूत्रमुक्त्वाऽयं विशेष--"तस्यैवं जानत
एवं पश्यत- कामास्रवाच्चित्तं

विमुच्यते, भवास्रवाद्, अविद्यास्रवाच्चित्तं विमुच्यते ।
विमुक्तस्य विमुक्तोऽस्मीति ज्ञानदर्शनं

भवति, क्षीणा मे जातिरुषितं ब्रह्मचर्यं कृतं
करणीयं नापरमस्माद् भवं प्रजानामीति (२) ।

एतदेव च सूत्रमुक्त्वा "नो तु विमुच्यते, अपि तु तेन
धर्मच्छन्देन तेन धर्मस्नेहेन

तेनैव धर्मप्रेम्णा तयैव धर्माभिरत्या
अन्तरापरिनिर्वायी भवति (३) । न हैवान्तरापरिनिर्वायी

भवत्यपि तूपपद्यपरिनिर्वायी भवति (४) । न
हैवोपपद्यपरिनिर्वायी भवत्यपि त्वनभिसंस्कार-

परिनिर्वायी भवति (५) । न
हैवानभिसंस्कारपरिनिर्वायी भवति, अपि तु
साभिसंस्कार-

परिनिर्वायी भवति (६) । न हैव
साभिसंस्कारपरिनिर्वायी भवति, अपि तूर्ध्वस्रोता
भवति

(७) । न हैवोर्ध्वस्रोता भवति, अपि तु तेनैव
धर्मच्छन्देन पूर्ववद् यावत्तयैव धर्माभिरत्या

महाब्रह्मणां देवानां सभागतायामुपपद्यते (८) । न
हैव महाब्रह्मणां देवानां सभागतायामुपपद्यते,

अपि तु तेनैव धर्मच्छन्देन पूर्ववद् यावत्तयैव
धर्माभिरत्या ब्रह्मपुरोहितानां देवानां

@३२९

-------------------

सभागतायामुपपद्यते (९) । न हैव ब्रह्मपुरोहितानां
देवानां सभागतायामुपपद्यते, अपि तु

तेनैव धर्मच्छन्देन पूर्ववद् यावत्तयैव धर्माभिरत्या
ब्रह्मकायिकानां सभागतायामुपपद्यते (१०) ।

२. "इह

भिक्षुर्यैराकारैर्यैलिङ्गिर्यैनिमित्तैर्वितर्क
विचाराणां व्युपशमादध्यात्म-

सम्प्रसादाच्चेतस एकोतीभावादवितर्कमविचारं
समाधिजं प्रीतिसुखं द्वितीयं ध्यानमुपसम्पद्य

विहरति । स न हैव तानाकारान् तानि लिङ्गानि तानि
निमित्तानि मनसिकरोति, अपि तु

यत्तत्रोपलभते पूर्ववद् ग्रन्थो यावद्विरागो निरोधो
निर्वाणम्" (१) ।

एतदेव सूत्रमुक्त्वा "तस्यैवं जानत एवं पश्यत-
कामास्रवाच्चित्तं विमुच्यते

भवास्रवादविद्यास्रवात्, पूर्ववद् यावत् कृतं
करणीयं नापरमस्माद् भवं प्रजानामीति (२) ।

एतदेव सूत्रमुक्त्वा" नो तु विमुच्यते, अपि तु तेनैव
धर्मच्छन्देन पूर्ववद् यावत्तयैव

धर्माभिरत्या अन्तरापरिनिर्वायी भवति (३) । न
हैवान्तरापरिनिर्वायी भवत्यपि तूपपद्यनिर्वायी

भवति (४) । न हैवोपपद्यपरिनिर्वायी भवत्यपि
त्वनभिसंस्कारपरिनिर्वायी (५) । न हैवानभि-

संस्कारपरिनिर्वायी भवत्यपि तु
साभिसंस्कारपरिनिर्वायी भवति (६) । न हैव
साभिसंस्कार-

परिनिर्वायी भवत्यपि तूर्ध्वस्रोता भवति (७) । न
हैवोर्ध्वस्रोता भवत्यपि तु तेनैव धर्मच्छन्देन

पूर्ववद् यावत्तयैव धर्माभिरत्याभास्वराणां
देवानां सभागतायामुपपद्यते (८) । न
हैवाभास्वराणां

देवानां सभागतायामुपपद्यते, अपि तु तेनैव
धर्मच्छन्देन यावत्तयैव
धर्माभिरत्याप्रमाणाभानां

देवानां सभागतायामुपपद्यते (९) । न
हैवाप्रमाणाभानां देवानां सभागतायामुपपद्यते,
अपि तु

तेनैव धर्मच्छन्देन पूर्ववद् यावत्तयैवं
धर्माभिरत्या परीत्ताभानां देवानां
सभागतायामुपपद्यते

(१०) ।

३. "इह भिक्षुर्यैराकारैर्यैर्लिङ्गैयैर्निमित्तै-
प्रतिविरागादुपेक्षको विहरति, स्मृत-

सम्प्रजानन् सुखं च कायेन प्रतिसंवेदयते । यत्तदार्या
आचक्षते-उपेक्षक- स्मृतिमान्

सुखविहारी, तृतीयं ध्यानमुपसम्पद्य विहरतीति, स न
हैव तानाकारां^स्तानि लिङ्गानि तानि

निमित्तानि मनसिकरोति पूर्ववत् सर्वाणि सूत्राणि (१-७) ।
केवलं तु निकायसभागतायां

विशेष--न हैवोर्ध्वस्रोता भवति, अपि तु तेनैव
धर्मच्छन्देन पूर्ववद्यावच्छुभकृत्स्नानां देवानां

सभागतायामुपपद्यते (८) । न हैव शुभकृत्स्नानां
देवानां सभागतायामुपपद्यते, अपि तु तेनैव

पूर्ववदप्रमाणशुभानां देवानां
सभागतायामुपपद्यते (९) । न हैवाप्रमाणशुभानां
देवानां

सभागतायामुपपद्यते, अपि तु तेनैव पूर्ववत्
परीत्तशुभानां सभागतायामुपपद्यते (१०) ।

४. "इह भिक्षुयैराकारैर्यैलिङ्गैर्यैर्निमित्तै- सुखस्य च
प्रहाणात् दु-खस्य च प्रहाणात्

पूर्वमेव सौमनस्यदौर्मनस्ययोरस्तङ्गमात्
अदु-खासुखमुपेक्षास्मृतिपरिशुद्धं चतुर्थं
ध्यानमुपसम्पद्य

विहरति । स न हैव तानाकारां^स्तानि लिङ्गानि
विस्तरेण सर्वाणि सूत्राणि पूर्ववद् वक्तव्यानि

(१-८) ।

देवनिकायोपपत्तयस्तु विशेष्यन्ते-"यावत्तयैव
धर्माभिरत्या बृहत्फलानां देवानां

सभागतायामुपपद्यते (९) । न हैव पूर्ववत्
पुण्यप्रसवानां देवानां सभागतायामुपपद्यते । नैव

पूर्ववदनभ्रकाणां देवानां सभागतयामुपपद्यते
(१०) ।"

१. "इह भिक्षुर्यैराकारैर्यैलिङ्गैर्यैनिमित्तै- सर्वशो
रूपसञ्ज्ञानां समतिक्रमात्, प्रतिघ-

@३३०

यत्तर्हि सूत्र उक्तम्-"अथ च पुनर्दूषी मार-
स्वशरीरेणावीचौ महानरके

प्रपतित-" ( ) इति, तत् कथमिति ? स हि जीवन्नेव
नारकीभिर्ज्वालाभि-

-------------------

सञ्ज्ञानामस्तङ्गमात्, नानात्वसञ्ज्ञानाममनसिकारात्,
अनन्तमाकाशमित्याकाशानन्त्यायतन-

मुपसम्पद्य विहरति । स न हैव तानाकारानिति पूर्ववत्,
केवलं तु रूपगतमिति न पठितव्यम्;

तत्र रूपाभावात्, यावन्निरोधो निर्वाणमिति (१) ।

एतदेव सूत्रमुक्त्वायं विशेष--"तस्यैवं जानत इति
पूर्ववद् यावन्नापरमस्माद्भवं

प्रजानामीति (२) । एतदेवोक्त्वा-"नो विमुच्यते, अपि तु तेनैव
धर्मच्छन्देन यावत्तयैव

धर्माभिरत्योपपद्यपरिनिर्वायी भवति (४) । न
हैवोपपद्यपरिनिर्वायी भवति, तेनैव यावदनभि-

संस्कारपरिनिर्वायी भवति (५) । न
हैवानभिसंस्कारपरिनिर्वायी भवति, सर्वमुक्त्वा

यावदूर्ध्वस्रोता न भवत्यपि तु तेनैव पूर्ववत्,
यावत्तयैव धर्माभिरत्या आकाशानन्त्यायतनोपगानां

देवानां सभागतायामुपपद्यते (६-७) ।

२. "इह भिक्षुर्यैराकारैर्यैलिङ्गैर्यैर्निमित्तै- सर्वश
आकाशानन्त्यायतनं समतिक्रम्यानन्तं

विज्ञानमिति विज्ञानानन्त्यायतनमुपसम्पद्य विहरति । स
न हैव तानाकारानित्या-

काशानन्त्यायतनवत् सप्त सूत्राणि वक्तव्यानि । केवलं
तु विज्ञानाननन्त्यायतनोपगानां देवानां

सभागतायामुपपद्यत इति विशेष- (१-७) ।

३. "पुनरपरमिह भिक्षुयैराकारैर्यैलिङ्गैर्यैर्निमित्तै-
सर्वशो विज्ञानानन्त्यायतनं समतिक्रम्य

नास्ति किञ्चिदित्याकिञ्चन्यायतनमुपसम्पद्य विहरति, स न
हैव तानाकारानिति पूर्ववत्

सप्तसूत्राणि (१-७) ।

४. "पुनपरमिह भिक्षुर्यैरिति यावत् सर्वश
आकिञ्चन्यायतनं समतिक्रम्य नैवसञ्ज्ञान-

सञ्ज्ञायतनमुपसम्पद्य विहरति" । पूर्ववत् सर्वाणि
सूत्राणि वक्तव्यान्यूर्ध्वस्रोत- सञ्ज्ञं त्वेकमपनीय

(१-६) ।

तदेवं चतुर्भिर्ध्यानैरमृतधातुचित्तोपसंहारचित्त
विमुक्त्यन्तरोपपद्यानभिसंस्कारसाभिसं-

स्कारपरिनिर्वाणोर्ध्वगमनत्र्युपपत्तिस्थानोपपत्तिस्व-
भावाश्चतस्र- सूत्रार्थदर्शिका उक्ता- ।

त्रिभिस्त्वाद्यैरारूप्यैरमृतधातुचित्तोपसंहारचित्तवि-
मुक्त्युपपद्यानभिसंस्कारसाभि-

संस्कारपरिनिर्वाणोर्ध्वगमनोपपत्तिस्थानोपपत्तिस्व-
भावास्तिस्र- सूत्रार्थसप्तिका- ।

नैवसञ्ज्ञानासञ्ज्ञायतनेनोर्ध्वगमनं परिहाय
षट्किका चोक्ता- ।

अतो योऽसावन्तरापरिनिर्वायी
नासावायुष्प्रमाणान्तरापरिनिर्वायीति युज्यते वक्तुम् ।

आरूप्येष्वपि ह्यन्तरामरणसम्भव-;
"कुरुवर्ज्योऽन्तरामृत्यु-" (अभि^ को^ ३.८५) इति

वचनात् ।

तस्मात् आगमतोऽपि सिद्धोऽन्तराभव-, न केवलं युक्तित
इत्यपि-शब्द- ।

दूषीमार इति । क्रकुच्छन्दस्य तथागतस्य विदुरं नाम
श्रावकं दूषी नाम मारस्तदानीं

शिरसि मुष्टिनाऽभिध्नन् तेनाङ्गीकृतस्तल्लक्षण एव च
स्वशरीरेणैवावीचौ महानरके प्रपतित

इति । स्वशरीरेणैवेति वचनान्नास्त्यन्तराभव
इत्यभिप्राय- । स हि जीवन्नेव नारकीभिर्ज्वालाभि-

@३३१

रालिङ्गितत्वात् कालं कृत्वाऽन्तराभवेनावीचिं प्राप्त
इत्ययं तत्राभिप्राय- । अत्युदीर्ण-

परिपूर्णानि हि कर्माणि कायस्य निक्षेपं न प्रतीक्षन्ते
। अतोऽस्य दृष्टधर्मवेदनीयं कर्म

पूर्वं विपक्वम्, पश्चादुपपद्यवेदनीयमिति ।

इदमिदानीं कथं नीयते-"पञ्चानन्तर्याणि कर्माणि
यानि कृत्वोपचित्य समनन्तरं

नरकेषूपपद्यते" ( ) इति ? अन्यां गतिमगत्वेत्यभिप्राय-
। उपपद्यवेदनी-

यत्वं तत्र कर्मणो द्योतितम् । अथ यथारुतं कल्प्यते ?
पञ्चैव कृत्वा नैकमिति एतत्

प्राप्नोति, क्रियानन्तरं च । न कालान्तरं जीवित्वा को
वाऽन्तराभवस्योपपद्यमानत्वं

नेच्छति । अन्तराभवेनैव ह्यसौ मरणान्तरं
नरकेषूपपद्यते; अभिमुखत्वात् । न तु ब्रूम--

उपपन्नो भवतीति ।

इयं तर्हि गाथा कथं नीयते-

"उपनीतवया जरातुर- सम्प्राप्तो हि यमान्तिकं द्विज !

वासोऽपि हि नास्ति तेऽन्तरा पाथेयं च न विद्यते तव" ॥ (
) इति ?

अत्रापि मनुष्येष्वन्तरावासो नास्तीत्यभिप्राय- । अथ
वाऽन्तराभवेऽप्यस्य वासो

नास्ति; उपपत्तिदेशसम्प्राप्तिगमनाधिष्ठानादिति ।
अयमत्राभिप्राय-, नायमभिप्राय--

इति कुत एतत् ! तुल्य एष भवतोऽप्यनुयोग- ।

-------------------

रिति । जीवन्नेवासौ मारो
नरकोत्थिताभिरग्निज्वालाभिरालिङ्गितत्वात्
स्वशरीरावस्था-

दु-खोत्पत्ते- स्वशरीरेणैव प्रपतित इत्युक्त-, न तु
कालमकृत्वा अन्तराभवावस्थां नरकोपपत्ति-

भवावस्थां च गतवानित्यभिप्राय- ।
अत्युदीर्णपरिपूर्णानीति ।
क्षेत्राशयविक्षेपयोगादत्युदीर्णानि,

उपचितत्वात् परिपूर्णानि ।

समनन्तरं नरकेषूपपद्यत इति ।
समनन्तरवचनानास्त्यन्तराभव इत्यभिप्राय- । अन्यां

गतिमगत्वेति । उपपत्त्यन्तरप्रतिषेधपरमेतद्वाक्यम्,
नानन्तराभवप्रतिषेधपरमित्यभिप्राय- ।

पञ्चेवैति । यदि यथारुतं कल्प्यते,
पञ्चभिरेवानन्तर्यै- कृतै-, न त्वेकेन द्वाभ्यां वा
नरकगमनं

भवतीत्येतत् प्राप्नोति । पञ्चेति रुतात् क्रियानन्तरं
चानन्तर्यक्रियानन्तरं च नरकेषूपपन्न इति

प्राप्नोति । यानि कृत्वोपचित्य समनन्तरं
नरकेषूपपद्यत इति रुतान्न कालान्तरं जीवित्वा को

वान्तराभवस्योपपद्यमानत्वं नेच्छतीति ।
विप्रकृतावस्थवचनादुपपत्त्यभिमुखो ह्युपपद्यमान-

इत्यभिप्राय- । न तु ब्रूम उपपन्नो भवतीति । न
तूपपद्यत इत्येतत् पदमुपपन्नार्थमिति ब्रूम- ।

तस्माददोष एष- ।

उपनीतवया इति । विस्तर--मृत्युसमीपमुपनीतं वयोऽनेन
सोऽयमुपनीतवया- ।

द्विजेत्यामन्त्रणम् । कश्चिद् जीर्णो ब्राह्मण आमन्त्रित- ।
वासोऽपि हि नास्ति तेऽन्तरेति । इदमत्र

ज्ञापकम् । अन्तराभवाभाव इत्यभिप्राय- । पाथेयं
पथ्योदनं च न विद्यते तव पारलौकिक-

कुशलसम्भारस्तव नास्तीत्यभिप्राय- ।

मनुष्येष्वन्तरावासो नास्तीति । मरणगतस्य ते सतो
मनुष्येष्वन्तरावासो नास्ति । यथेह

@३३२

तस्मादुभयस्मिन्नपि पक्षे यथोक्तसूत्राविरोधान्न
भवत्येतदन्तराभवस्याभावे

ज्ञापकम् । ज्ञापकं हि नाम अगतिका गतिरिति ॥१२॥

अथ कां गतिं गमिष्यत-
किमाकृतिरन्तराभवोऽभिनिवर्त्तते ?

एकाक्षेपादसावैष्यत्पूर्वकालभवाकृति- ।

येनैव कर्मणा गतिरक्षिप्यते
तेनैवान्तराभवस्तत्प्राप्तये । अतो यां गतिं गन्ता

भवति, तस्यां गतौ य
आगमिष्यत्पूर्वकालभवस्तस्यैवास्याकृतिर्भवति ।

एवं तर्हि शुनीप्रभृतीनामेकस्मिन् कुक्षौ
पञ्चगतिकोऽन्तराभवोऽभिनिर्वर्त्तते इति

नारकोऽन्तराभव- मातु- कुक्षिं निर्दहेत् ?
पूर्वकालभवेऽपि तावन्नारका न नित्यं प्रज्वलिता

भवन्त्युत्सदेषु भ्रमन्त-, किं पुनरन्तराभविका- ।

अस्तु वा प्रज्वलित- । स तु यथा न द्रष्टुं शक्यते
तथा न स्प्रष्टुमपि; अच्छत्वा-

दात्मभावस्येत्यचोद्यमेतत् । अन्तराभवानामप्यन्योन्यं
कुक्षावसंश्लेषात् कर्मप्रतिबन्धाच्च

न दाह- ।

प्रमाणं तु यथा पञ्चषड्वर्षस्य दारकस्य, स तु
पट्विन्द्रियो भवति ।

बोधिसत्त्वस्य पुनर्यथा सम्पूर्णयून-,
सलक्षणानुव्यञ्जनश्च ।

-------------------

कस्यचित् प्रतिष्ठमानस्येत्यभिप्राय- ।
गमनाधिष्ठानादिति । गमनाविरामात् ।
अयमत्राभिप्राय- ।

यथा त्वया वर्ण्यतेऽस्त्यन्तराभव इति । नायमभिप्राय-
। यथा मया वर्ण्यते नास्त्यन्तराभव

इति । कुत एतत् । कुतो हेतोरेतद्भवति । तुल्य एष
भवतोऽप्यनुयोग- । समान एष भवतोऽपि

प्रश्न इत्यर्थ- ।

यथोक्तसूत्राविरोधादिति । दूषीमारसूत्राद्यविरोधात् ।
न भवत्येतत् सूत्रमन्तराभवस्याभावे

ज्ञापकम् । ज्ञापकं हि नामागतिका गतिरिति ।
यस्यागतेरन्या गतिर्नास्त्यसावगतिका गति- ।

एतदुक्तं भवति-यदि यज्ज्ञापकं सूत्रं गाथा वा
यस्यार्थस्य द्योतनार्थमुच्यते, यदि तमेवार्थं

द्योतयति नान्यदप्यर्थान्तरं तद्विरुद्धम्,
तज्ज्ञापकमनन्यगतिकमिति ॥१२॥

"ऐष्यत्पूर्वकालभवाकृति-" इति । आ एष्यदैष्यत्,
ऐष्यत- पूर्वकालभवस्येवाकृति-

रस्येति ऐष्यत्पूर्वकालभवाकृति- । कस्मात् ? एकाक्षेपात्
। यस्मादैष्यन्ती गतिस्तत्प्रापकश्चान्तरा-

भवस्तेनैवैकेन कर्मणाक्षिप्यते ।

शुनीप्रभृतीनामिति शुनीशूकरीप्रभृतीनाम् ।
पञ्चगतिक इति । पञ्चगतिगामीत्यर्थ- । यदि

गर्भस्थोऽपि म्रियेत तस्य नारकोऽन्तराभवो मातु- कुक्षिं
निर्दहेत् । नारको हि प्रदीप्तो भवति,

तद्रूपं चान्तराभव इति । पूर्वकालभवेऽपीति विस्तर-
। नारकपूर्वकालभवावस्था अपि नारका

न नित्यं प्रज्वलिता भवन्त्युत्सदेषु कुकूलादिषु
भ्रमन्त-, किमङ्गान्तराभविका- ।

अस्तु वा प्रज्वलित इति । नारकोऽन्तराभव- ।
कुक्षावसंश्लेषादिति । अन्तराभवा-

नामच्छत्वादात्मभावस्यान्योन्यमसंश्लेषान्न दाह- ।
कर्मप्रतिबन्धाच्च । तत्कर्मप्रतिबन्धान्न दाह

इति कृत्वा । अत एव शुनीप्रभृतीनां कुक्षेरदाह- ।

@३३३

अत एवान्तराभावस्थेन मातु- कुक्षिं प्रविशता
कोटिशतं चातुर्दीपिकानाम-

वभासितम् ।

यत्तर्हि माता बोधिसत्त्वस्य स्वप्ने गजपोतं पाण्डरं
कुक्षिं प्रविशन्तमद्राक्षीत् ?

निमित्तमात्रं तत्; तिर्यग्योनेश्चिरव्यावर्त्तितत्वात् ।
तद्यथा-कृकी राजा दश स्वप्ना-

नद्राक्षीदिति ।

-------------------

कोटिशतं चातुर्द्वीपकानामवभासितमिति । यत-
पूर्णयून इव बोधिसत्त्वस्यान्तराभव-

सलक्षणानुव्यञ्जनश्च, अतोऽन्तराभवस्थेन तेन मातु-
कुक्षिं प्रवेष्टुमिच्छता त्रिसाहस्रमहासाहस्रो

लोकधातु- स्वक्षेत्रमिति कृत्वाऽवभासित- ।

पाण्डरं गजपोतमिति ।
यद्यैष्यत्पूर्वकालभवाकृतिरन्तराभव-, कस्माद्
बोधिसत्त्वस्य

माता गजपोतमेवंरूपमद्राक्षीत् ? निमित्तमात्रं तत् ।
तस्य बोधिसत्त्वस्य । तिर्यग्योनेश्चिरव्या-

वर्त्तितत्वात् । यत- प्रभृति लक्षणविपाकानि
कर्माण्यारभते कर्तुं कल्पशते शेषे तत- प्रभृति

तस्य सर्वा दुर्गतयो व्यावृत्ता- । तद् यथा कृकी राजा
दश स्वप्नानद्राक्षीत् । भविष्यतोऽर्थस्य

निमित्तमात्रमिति ।

दश स्वप्ना विनये पठ्यन्ते । कृकिना किल राज्ञा दश
स्वप्ना दृष्टा--हस्ती वातायनेन

निर्गत्य पुच्छे सक्त-, कूपस्तृषितस्य
पृष्ठतोऽनुधावति, सक्तुप्रस्थेन मुक्ताप्रस्थो लभ्यते,
चन्दनं

काष्ठार्घेण विक्रीयते, आरामा- पुष्पफलसम्पन्ना-,
सर्वञ्च पुष्पफलमदत्तादायिभिर्ह्रियते,

कलभैर्गन्धहस्तिनस्त्रास्यन्ते, अशुचिम्रक्षितो मर्कट-
परानुपलिम्पति, मर्कटाभिषेको वर्त्तते,

पटकोऽष्टादशभिर्जनैराकृष्यते, महाजनकाय एकत्र
कलहभण्डनविग्रहविवादेनान्योन्य-

विघातमापन्न इति । तेन च ते भगवते काश्यपाय
तथागताय नवेदिता-, भगवता च व्याकृता--

भविष्यत्यनागतेऽध्वनि शाक्यमुनिर्नाम तथागत- । तस्य
श्रावका विस्तीर्णस्वजनबन्धुवर्गं प्रहाय

प्रव्रजिता विहारेषुं गृहसञ्ज्ञमुत्पाद्य सङ्गं
करिष्यन्ति, हस्तिनो वातायननिर्गमनपुच्छलग्नवत् ।

कूपस्वप्नेन तच्छावका एव
ब्राह्मणगृहपतीनाममभ्युपेत्य धर्मं देशयिष्यन्ति,
तेषां श्रोतुकामता

न संस्थास्यत इत्येतद्दर्शयति । सक्तुमुक्ताप्रस्थस्वप्नेन
तच्छ्रावका एव सक्तुभिक्षाया अप्यर्था-

येन्द्रियबलबोध्यङ्गादीनि प्रकाशयिष्यन्ति ।
चन्दनस्वप्नेन तच्छ्रावका एवाभावितकायशील-

प्रज्ञास्तीर्थ्यमतानि गृहीत्वा बुद्धवचनेन
समानीकरिष्यन्तीत्येतद्दर्शयति । आरामस्वप्नेन एवावा-

समाश्रयं कृत्वा यत्तद् भविष्यति सङ्घस्य पुष्पं
फलं वाधिकं वा तद्विक्रीय जीविकां

कल्पयिष्यन्ति, तेन च गृहिण-
प्रतिसंस्तरिष्यन्तीत्येतद्दर्शयति । कलभस्वप्नेन
तच्छ्रावका

एव दु-शीला पापधर्माणो भविष्यन्ति ये ते भिक्षव-
स्थविरा- शीलवन्त- कल्याणधर्माणस्ताना-

वासेभ्य- प्रवासयिष्यन्तीत्येतद्दर्शयति ।
अशुचिम्रक्षितमर्कटस्वप्नेन तच्छ्रावका एव दु-शीला

पापधर्माण- सन्तो ये ते भिक्षव-
कल्याणास्तानसद्भिर्दोषैश्चोदयिष्यन्तीत्येतद्दर्शयति ।

मर्कटाभिषेकस्वप्नेन तच्छ्रावका एव
सामन्तिकाभिषेकं विहारेषु करिष्यन्ति, लोकेऽपि च

पण्डका अधिराज्यं कारयिष्यन्ति इत्येतद्दर्शयति ।
पटस्वप्नेन तच्छासनमेवाष्टादशधाभेदं

गमिष्यति, न च विमुक्तिपट- स्फाटयिष्यत
इत्येतद्दर्शयति । कलहस्वप्नेन तच्छ्रावका एव

निकायपरिग्रहात् परस्परं विवादमापत्स्यन्त
इत्येतद्दर्शयतीति । सङ्ग्रहश्लोक--

@३३४

"करिकूपसक्तुचन्दनकलभारामास्तथा कपेरभिषेक- ।

अशुचिकपि- पटकलहाविति दश दृष्टा नृपेण कृकिणा
स्वप्ना- ॥"

नैव चान्तराभविक- कुक्षिं भित्त्वा प्रविशति, अपि तु
मातुर्योनिद्वारेण । अत

एव यमलयोर्य- पश्चात् प्रजायते स ज्यायानुच्यते, य-
पूर्वं स कनीयानिति ।

धर्मसूत्रविभाष्यं कथं नीयते-

"वारण त्वमुपगम्य पाण्डरं षड्विषाणरुचिरं
चतुष्क्रमम् ।

मातृगर्भशयनं विशेषसम्प्रजानन् ऋषिराश्रमं
यथा" ॥ ( ) इति ?

नैतदवश्यनेतव्यम् । न ह्येतत् सूत्रम्, न विनय-,
नाभिधर्म-; काव्यमेतत् ।

कवीनां च काव्यं समायोजयतां केचिद् भावा-
समारोपिता गच्छन्ति ।

अथवा-नेतव्यमेव । यथा अस्य माता स्वप्ने तं
प्रविशन्तमद्राक्षीत्, तथा

सोऽपि गाथामकार्षीदिति ।

रूपावचरोऽप्यन्तराभव- सम्पूर्णप्रमाण- सवस्त्रश्च
प्रादुर्भवति; अपत्राप्योत्सद-

त्वात् बोधिसत्त्वस्य सवस्त्र- । शुक्लायाश्च भिक्षुण्या-
प्रणिधानवशाद् यावन्तमेव

परिवेष्टिता निर्दग्धा । अन्यो नग्न-;
कामधातोरनपत्राप्योत्सदत्वात् ॥

अथ कोऽयं पूर्वकालभवो नाम ?

स पुनर्मरणात् पूर्व उपपत्तिक्षणात् पर- ॥१३॥

भवो हि नामविशेषेण पञ्चोपादनस्कन्धा- । स एव
चतुर्धा भिद्यते-अन्तराभवो

यथोक्त-, उपपत्तिभवो प्रतिसन्धिक्षण एव, तस्मात् परेण
मरणक्षणं पर्युदस्यान्य- सर्वो

भव- पूर्वकालभव-, चरमक्षणो मरणभव-, यत
ऊर्ध्वमन्तराभवो भवति रूपिषु चेत्

सत्त्वेषूपपद्यते ॥१३॥

स चायमन्तराभव--

सजातिशुद्धदिव्याक्षिदृश्य-,

-------------------

"करिकूपसक्तुचन्दनकलभारामास्तथा कपेरभिषेक- ।

अशुचिकपि- पटकलहाविति दश दृष्टा नृपेण कृकिणा
स्वप्ना- ॥" ( )

अपत्राप्योत्सदत्वात् । अपत्राप्योत्कटत्वात् ।

उपपत्तिभव- प्रतिसन्धिक्षण एव । तस्मात् परेण
प्रतिसन्धिक्षणादन्यो भव- पूर्वकाल-

भव- । रूपिषु चेत् सत्त्वेषूपपद्यत इति ।
आरूप्यधातावन्तराभवादिदं विशेषवचनम् ॥१३॥

समानजातीयैरिति । नारकोऽन्तराभवो
नारकैरेवान्तराभवैर्दृश्यते । एवं यावद्देवान्तरा-

भव- देवान्तराभवैरेवेति । सुविशुद्धमिति ।
एकादशदिव्यचक्षुरपक्षालवर्जितम् । ते पुनरपक्षाला

विचिकित्साऽमनसिकारो कायदौष्ठुल्यं
स्त्यानमिद्धमौद्धत्यमभ्यारभ्य वीर्यमौद्विल्यं
छम्भितत्वं

नानात्वंसज्ञा अभिजल्प- अभिध्यायितत्वं ज्ञेयेषु
यथासूत्रम् । अभिज्ञामयमिति । अभिज्ञास्वभाव-

भावनामयमित्यर्थ- । उपपत्तिप्रतिलम्भिकमपि
देवादीनां दिव्यमिष्यते, न तु सुविशुद्धम् ।

@३३५

समानजातीयैरेवान्तराभवैर्दृश्यते । येषां दिव्यं
चक्षु- सुविशुद्धमभिज्ञामयं त

एनं पश्यन्ति । उपपत्तिचक्षुषा तु न दृश्यते;
अत्यर्थमच्छत्वात् । देवान्तराभविक- सर्वान्

पश्यति । मनुष्यप्रेततिर्यग्नारकान्तराभविका- पूर्वं
पूर्वमपास्येत्यपरे ।

कर्मर्द्धिवेगवान् ।

ऋद्धि- = आकाशगमनम्, कर्मणा ऋद्धि- कर्मर्द्धि-, तस्या
वेग- कर्मर्द्धिवेग- =

शीघ्रता, सोऽस्यास्तीति कर्मर्द्धिवेगवान् । येनासौ न
शक्यो बुद्धैरपि प्रतिबन्धुम्;

कर्मणोऽस्य बलीयत्वात् ।

सकलाक्ष-,

समग्रपञ्चेद्रिय- ।

अप्रतिघवान्,

प्रतिघात- = प्रतिघ-, सोऽस्यास्तीति प्रतिघवान्, न
प्रतिघवानप्रतिघवान् । वज्रादि-

भिरप्यनिवार्यत्वात् । तथा हि-प्रदीप्ताय- पिण्डभेदे
तन्मध्यसम्भूत- क्रिमिरुपलब्ध-

श्रूयते ।

यस्यां च गतौ स उत्पत्स्यमानस्तस्या- सर्वथा-

अनिवर्त्य-,

न हि कदाचिन्मनुष्यान्तराभवोऽन्तर्धाय देवान्तराभवो
भवति, अन्यो वा ।

नियतमनेन-यामेव
गतिमधिकृत्याभिनिर्वृत्तस्तस्यामेवोपपत्तव्यम्;
नान्यस्यामिति ।

किं पुनरन्तराभवोऽपि कामावचर- कवलीकारमाहारं
भुङ्क्ते ? ओमित्याह ।

न त्वौदारिकम्, किं तर्हि ?

स गन्धभुक् ॥१४॥

अत एव `गन्धर्व-ऽ इत्युच्यते, धातूनामनेकार्थत्वात् ।
ह्रस्वत्वं शकन्धुकर्कन्धुवत् ।

-------------------

देवान्तराभविकमिति विस्तर- । अपर आहु- । न
समानजातीयैरेवान्तरभवो दृश्यते,

किं तर्हि ? देवान्तराभविक- सर्वान् देवान्तराभविकादीन्
पश्यति । मनुष्यप्रेततिर्यङ्नार-

कान्तराभविका- पूर्वं पूर्वमपास्य । कथम् ?
मनुष्यान्तराभविको देवान्तराभविकं पूर्वमपास्य

मनुष्यप्रेततिर्यङ्नारकान्तराभविकान् पश्यति,
प्रेतान्तराभविको देवमनुष्यान्तराभविकौ पूर्वा-

वपास्य प्रेततिर्यङ्नारकान्तराभविकान् पश्यति, एवं
यावन्नारकान्तराभविको देवान्तरा-

भविकादीन् पूर्वानपास्य नारकान्तराभविकानेव पश्यति
। गतीनामुत्तरोत्तरनिकृष्टत्वादिति ।

अत एव गन्धर्व इति । यतो गन्धगतो गन्धर्व- ।
गन्धमर्वति भक्षयति गन्धर्व इत्यर्थ- ।

धातूनामनेकार्थत्वात् । अयमर्वतिर्न केवलं गत्यर्थे
वर्त्तते, किं तर्हि ? भोजनार्थेऽपीति । गत्यर्थ-

परिग्रहेऽप्यदोष- । गन्धमर्वति गच्छति भोक्तुमिति
गन्धर्व इति । ह्रस्वत्वं शकन्धुकर्कन्धुवदिति ।

कृदन्त इति पररूपनिपातनात् शकन्धुककर्कन्धुरिति
पररूपसिद्धिर्यथा तथेहापि गन्धर्व इति ।

@३३६

अल्पेशाख्यस्तु दुर्गन्धाहार-, महेशाख्य- सुगन्धाहार-
।

कियन्तं कालमवतिष्ठते ?

१. नास्ति नियम इति भदन्त- । यावदुपपत्तिसामग्रीं न
लभते नहि तस्यायुष-

पृथगेवाक्षेप-, एकनिकायसभागत्वात् । इतरथा हि
तस्यायुष- क्षयान्मरणभव- प्रसज्येत ।

यद्यासुमेरो- स्थलं मांसस्य स्यात् तत् सर्वं वर्षासु
क्रिमीणां पूर्येत, किमिदानीं

तत्प्रतीक्षा एव तेषामन्तराभवा आसन्, कुतो वा तदा
तेभ्यो गता इति वक्तव्यम् ?

नैतदागतं सूत्रे शास्त्रे वा ।

एवं तु युज्यते-गन्धरसाभिगृद्धानामल्पायुषां
जन्तूनामन्तो नास्ति । ते तं गन्धं

घ्रात्वा गन्धरसाभिगृद्धा- कालं कुर्वन्त-
क्रिमिनिकायसभागोत्पादकं कर्म विबोध्य

तया तृष्णया क्रिमिषूपजायन्त इति ।

अथ वा-नूनं तत्प्रत्ययप्रचुर एव काले
तत्संवर्त्तनीयानि कर्माणि विपाकाभि-

निर्वृत्तौ वृत्तिं लभन्ते, नान्यत्र । तथा हि
चक्रवर्त्तिसंवर्त्तनीये कर्मणि अशीतिवर्षसहस्रायुषि

प्रजायां बहुतरायुषि वा चक्रवर्त्तिनो जायन्ते,
नान्यस्याम् । अत एव चोक्तं भगवता-

"अचिन्त्य- सत्त्वानां कर्मविपाक-" ( ) इति ।

२. सप्ताहं तिष्ठतीति भदन्तवसुमित्र- । यदि तावता
सामग्रीं न लभन्ते तत्रैव

पुनश्च्युत्वा जायन्ते ।

-------------------

अल्पेशाख्य- । अनुदारो हीनजातीय इत्यर्थ- । ईष्ट
इतीश- अल्प ईशोऽल्पेश- । इत्याख्या

यस्य सोऽल्पेशाख्य- । विपर्ययान्महेशाख्य- ।

एकनिकायसभागत्वादिति । यश्च पूर्वकालभवो
यश्चान्तराभवस्तत् प्रापक-, तयोरेक

एव निकायसभाग- । अत एकनिकायसभागत्वात् । येनैव
कर्मणायुष्येण पूर्वकालभवस्यायु-

राक्षिप्यते, तेनैवान्तराभवस्य । येनैव
कर्मणायुष्येण पूर्वकालभवस्यायुराक्षिप्यते,
तेनैवान्तरा-

भवस्य । इतरथा हि । यदि तस्यान्तराभवायुष-
पृथागाक्षेप- स्यात्, तस्याप्यायुष- अन्तरा-

भविकस्य क्षयान्मरणभव- प्रसज्येत, पूर्वकालभववत्
। तस्मान्नास्ति नियम इति भदन्त- ।

ते तं गन्धं घ्रात्वा गन्धरसाभिगृद्धा इति विस्तर- ।
ते क्षुद्रजन्तवस्तं गन्धं घ्रात्वा

तत्सहचरं चानुभूतं रसमनुसृत्य
गन्धरसाभिगृद्धा- कालं कुर्वन्त-
क्रिमिनिकायसभागोत्पादकं

कर्म विबोध्य तया गन्धरसतृष्णया विपाकभिमुखं
कृत्वाऽन्तराभवसन्तत्या क्रिमिषूपजायन्त

इति ।

तत्प्रत्ययप्रचुर एव काल इति । क्रिमिप्रत्ययप्रचुरे काले
तत्संवर्तनीयानि कर्माणि

क्रिमिसंवर्त्तनीयानि विपाकाभिर्निर्वृत्तौ वृत्तिं लभन्ते
। विपाकदानायाभिमुखीभवन्तीत्यर्थ- । "सामग्रीं

प्राप्य कालं च फलन्ति खलु देहिनाम्" ( ) इति वचनात् ।
नान्यत्र । न तत्प्रचुरे

काले । नान्यस्यामिति । नाल्पायुषि
"चक्रवर्त्तिसमुत्पत्तिर्नाधोऽशीतिसहस्रकात्" ( ) इति

वचनात् । अत एवेति । यस्माद् विद्यमानान्यपि
चक्रवर्त्तिसंवर्त्तनीयानि कर्माणि विपाकाभि-

निवृत्तौ कदाचिदेव वृत्तिं लभन्ते,
बहुप्रत्ययापेक्षित्वात्,
सम्भवैषित्वादुपपत्त्यभिलाषित्वात् ।

@३३७

३. सप्ताहानीत्यपरे ।

४. अल्पं कालमिति वैभाषिका- । स हि सम्भवैषित्वात्
सन्धावगत्वा सन्धिं

बध्रातीति यथात्वसमग्रा- प्रत्यया भवन्ति । नियतं
चानेन-तस्मिन् देशे तस्यां जातौ

जनितव्यं भवति, तदा कर्माण्येव प्रत्ययानां
सामग्रीमावहन्ति । अथानियतं ततोऽन्यत्र

देशे तस्यां जातौ जायते सदृश्यामिति ।

५. अपरे तद्यथा-गवामूष्मसु मैथुनस्य प्राचुर्यम्,
शरदि शुनाम्, ऋक्षाणां

हेमन्ते, वसन्ते चाश्वानाम् ।
गवयशृगालखरतरक्षाणां पुन- कालो नास्तीति
येनान्यत्र

काले गोषूपपत्तव्यं स गवयेषूपपद्यते, येन श्वसु स
शृगालेषु, येनाश्वेषु स गर्दभेषु, येन

ऋक्षेषु स तरक्षेषूपपद्यत इति ।

न त्वस्य निकायसभागान्तराभवो नान्यत्र निकायसभागे
शक्यमुत्पत्तुमेक-

कर्माक्षेपादिति वक्तव्यमेतत् ॥१४॥

स खल्वेष गतिदेशसम्प्राप्त्यर्थं
प्रादुर्भूतोऽन्तराभव--

विपर्यस्तमतिर्याति गतिदेशं रिरंसया ।

स हि कर्मप्रभावसम्भूतेन चक्षुषा सूदूरस्थोऽपि
स्वमुपपत्तिदेशं प्रेक्षते । तत्रास्य

पित्रोस्तां विप्रतिपत्तिं दृष्ट्वा पुंस- सत- पौंस्नो
राग उत्पद्यते मातरि, स्त्रिया- सत्या-

स्त्रैणो राग उत्पद्यते पितरि । विपर्ययात् प्रतिघ- । एवं
पठ्यते प्रज्ञप्तौ-"गन्धर्वस्य

तस्मिन् समये द्वयोश्चित्तयोरन्यतरान्यतरच्चित्तं
सम्मुखीभूतं भवत्यनुनयसहगतं वा

प्रतिघसहगतं वा" ( ) इति ।

स ताभ्यां विपर्यस्तो रन्तुकामतया तं देशमाश्लिष्य
तामवस्थामात्मन्यधिमुच्यते ।

तस्मिंश्चाशुचौ गर्भस्थानसम्प्राप्ते
जातहर्षोऽभिनिविशते । ततोऽस्य स्कन्धा घनीभवन्ति,

-------------------

कर्माण्येव प्रत्ययानां सामग्रीमावहन्तीति ।
कर्माधिपत्येनाश्वादीनां प्रसिद्धं काल-

मतिक्रम्य कालान्तरेऽपि मैथुनं भवतीति ।
एककर्माक्षेपादिति । येनैव कर्मणा गवादिनिकाय-

सभाग आक्षिप्यते, तेनैव कर्मणा तदन्तराभव
आक्षिप्यत इत्यतो वक्तव्यमेतत् । यदुक्तं येनान्यत्र

काले गोषूपपत्तव्यं स गवयेषूपपद्यत इति विस्तरेण ।
न निकायभेदादेकाक्षेपकत्वं हीयते,

तत्कर्मण एकजातीयत्वात्,
गत्याकृतिसंस्थानान्तरापरित्यागाच्च । गतिनियतानां
हि कर्मणा-

मुपपत्तिवैचित्र्यं दृष्टम्, कल्माषपादादिवदिति ।
नास्त्येष दोष इत्या चार्यसङ्घभद्र- ॥१४॥

"विपर्यस्तमति-" इति । अनुनयसहगतेन वा चित्तेन यथा
विपर्यस्तमतिर्भवति, तद्

दर्शयन्नाह-तत्रास्य पित्रोरिति विस्तर- । मातापित्रोस्तां
विप्रतिपत्तिन्द्विन्द्रियसमापत्तिलक्षणाम् ।

पुंस- सत- पुरुषस्यान्तराभवस्य पुंसोऽयं पौस्नो राग
उत्पद्यते मारति भार्यायामिव । स्त्रिया

अयं स्त्रैणो राग उत्पद्यते पितरि भर्त्तरीव । विपर्ययात्
प्रतिघ इति । पुंस- सत- पौंस्न- प्रतिघ

ईर्ष्योत्थानभूत उत्पद्यते पितरि प्रतिसपत्नपुरुष इव,
स्त्रिया- सत्या- प्रतिघ उत्पद्यते मातरि

प्रतिसपत्न्यामिव । स ताभ्यामेव विपर्यस्ताभ्यां
चित्ताभ्यां विपर्यस्तो रन्तुकामतया मैथुनकामतया

@३३८

अन्तराभवस्कन्धाश्चान्तर्धीयन्ते इत्युपपन्नो भवति । स
चेत् पुमान् भवति मातुर्दक्षिण-

कुक्षिमाश्रित्य पृष्ठाभिमुख उत्कुटुक- सम्भवति; अथ
स्त्री ततो वामकुक्षि-

माश्रित्योदराभिमुखी, अथेदानीं नपुंसकं तद्येन
रागेणाश्लिष्टं तथा तिष्ठति । न चास्त्यन्तरा-

भवो व्यन्तर-; सकलेन्द्रियत्वात् । अत- स्त्रीभूत-
पुरुषभूतो वाऽनुप्रविश्य यथास्थानं

तिष्ठति पश्चात् गर्भ आप्यायमानो नपुंसकं भवतीति
।

इदं विचार्यते-किमस्य
शुक्रशोणितमहाभूतान्येवेन्द्रियाश्रयभावमापद्यन्ते

कर्मवशाद्, आहोस्वित् भूतान्तराण्येव कर्मभिर्जायन्ते
तान्युपश्रित्येति ?

तान्येवेत्येके । अनिन्द्रियं हि शुक्रशोणितमन्तराभवेन
सार्धं निरुध्यते, सेन्द्रियं

प्रादुर्भवति । बीजाङ्कुरनिरोधोत्पादन्यायेन यत्तत्
कललमित्याख्यायते । एवं च कृत्वा

सूत्रपदं सूत्रे सुनीतं
भवति-"मातापित्रशुचिकललसम्भूतस्य" ( ) इति । तथा

"दीर्घरात्रं युष्माभिर्भिक्षव- कटसि- संवर्द्धिता
रुधिरबिन्दुरुपात्त-" ( ) इति ।

भूतान्तराण्येवेत्यपरे । तद्यथा पर्णक्रिमे- ।
अशुचिसन्निश्रयोत्पत्त्यभिसन्धिवचनात्

तु कललस्य सूत्राविरोध इति । एवं तावदण्डजां च
योनिं प्रतिपद्यते । अन्यत्र तु

यथायोगं वक्तव्यमित्याहु- ।

-------------------

तं देशमिन्द्रियद्वयस्थान माश्लिष्य तामवस्थां
विप्रतिपत्त्यवस्थामात्मन्यधिमुच्यते-मयैतत्

कर्म क्रियत इति । तस्मिंश्चाशुचौ शुक्रशोणिते
गर्भस्थानसम्प्राप्ते आमाशयपक्वाशयान्तर-

स्थानसम्प्राप्ते, अभिनिविशते प्रतितिष्ठतीत्यर्थ- ।
पृष्ठाभिमुख उत्कुटुक इति । मैथुनक्रियात्मा-

भिमानक्रियायोगात् । आप्यायमानोवर्धमान- । एतान्येवेति ।
शुक्रशोणितमहाभूतानि । भूतान्त-

राण्येवेति । शुक्रशोणितव्यतिरिक्तानि
बीजाङ्कुरनिरोधोत्पादन्यायेनैकस्मिन्नेव क्षणे बीजं

निरुध्यतेऽङ्कुरश्चोत्पद्यते;
तुलादण्डनामोन्नामवन्नाशोत्पादयो- समकालत्वात् ।

यत्तत् कललमित्याख्यात इति । "कललं प्रथमं भवति
कललाज्जायतेऽर्बुद-"

इत्यादिवचनात् । एवं च कृत्वा सूत्रपदमिति । "वल्मीक
इति भिक्षो अस्य कायस्यै-

तदधिवचनम् । रूपिण औदारिकस्य चातुर्महाभूतस्य
ओदनकुल्माषोपचितस्य मातापित्र-

शुचिकललसम्भूतस्य" इति विस्तर- । मातापित्रशुच्येव
कललम्, तत- सम्भूतस्येत्यर्थ- ।

कटसिरिति । श्मशानम् । रुधिरबिन्दुरुपात्त इति ।
इदमुदाहरणम् । अस्य कायेन्द्रियभावापत्तित- ।

भूतान्तराण्येव शुक्रशोणितव्यतिरिक्तानि । तद् यथा
पर्णक्रिमेरिति । यथा पर्णक्रिमे-

पर्णमहाभूतान्युपनिश्रित्य भूतान्तराणि
कर्मभिर्जायन्ते, यानीन्द्रियस्वभावमापद्यन्ते, न
पर्णमहा-

भूतानि; बहुत्वात् तु क्रिमीणाम्, खण्डश-
पत्रस्यादर्शनाच्च । सूत्रपदं कथं तर्हि नीयते-

मात्रापित्रशुचिकललसम्भूतस्येति ? अत
आह-अशुचिसन्निश्रयोत्पत्त्यभिसन्धिवचनात् तु

कललस्य सूत्राविरोध इति ।
अशुचिसन्निश्रयेणोत्पत्तिर्भूतान्तराणाम्,
तत्राभिसन्धिरभिप्राय-,

तेन वचनं कललस्य ।
तस्मान्मातापित्रशुचिकललसम्भूतस्येत्यस्य
सूत्रस्याविरोध- । एतदुक्तं

भवति-शुक्रशोणितसन्निश्रयेण कललाख्यानि
भूतान्तराणि शुक्रशोणितसमकालान्युत्पद्यन्ते

@३३९

तत्र चायं योगो दृश्यते-

गन्धस्थानाभिकामोऽन्य-,

संस्वेदजां योनिं प्रतिपद्यमान उपपत्तिस्थानं
गन्धाभिलाषात् गच्छत्यमेध्यम्,

मेध्यं वा यथाक्रमम् । उपपादुकां तु योनिं
प्रपद्यमान- स्थानाभिलाषात् ।

कथं नरकेषु स्थानाभिलाष- ? विपर्यस्तबुद्धित्वात् ।
स हि शीतवातवर्षाभिषेकै-

रात्मानं बाध्यमानं पश्यति, नरकेषु चाग्निं
दीप्यमानम् । तत्र उष्णाभिलाषाद् धावति ।

पुनस्तप्तवातातपाग्निसन्तापैरात्मानं
बाध्यमानमनुपश्यन् शैत्यं च नरकेषु
शीताभिलाषा-

द्धावति । यदवस्थस्तदुपपत्तिसंवर्त्तनीयं
कर्माकार्षीत्, तदवस्थ आत्मानं तांश्च सत्त्वान्

पश्यन् धावतीति पूर्वाचार्या- ।

तत्र पुनर्देवान्तराभव ऊर्ध्वं
गच्छत्यासनादिवोत्तिष्ठन् मनुष्यतिर्यक्प्रेतानां

मनुष्यादिवत् ।

ऊर्ध्वपादस्तु नारक- ॥१५॥

"ते वै पतन्ति नरकादूर्ध्वपादा अवाङ्कमुखा- ।

ऋषीणामतिवक्तार- संयतानां तपस्विनाम् ॥" ( ) इति

गाथाभिधानात् ॥१५॥

यदुक्तम्-"विपर्यस्तमतिर्याति" इति, किमवश्यं
सर्वोऽन्तराभवस्तथा मातु-

कुक्षिमवक्रामति ? नेत्याह । किं तर्हि ? चतस्रो
गर्भावक्रान्तय- सूत्र उक्ता- ।

कतमाश्चतस्र- ?

सम्प्रजानन् विशत्येक-,

तिष्ठति निष्क्रामति वा सम्प्रजानन् ।

तिष्ठत्यपर-,

सम्प्रजानन्निति वर्त्तते । प्रविशत्यपीत्यपिशब्दात् ।

-------------------

सेन्द्रियाणि । यथा पर्णसन्निश्रयेण पर्णसमानकालानि
सेन्द्रियाणि क्रिमिमहाभूतान्युत्पद्यन्त

इति ।

अन्यत्र तु यथायोगं वक्तव्यमित्याहुरिति । अन्यत्र
संस्वेदजौपपादुकयोरन्ययोर्यथायोगं

व्याख्येयमित्याहुरभिधर्माचार्या- ।

तत्र चायं योगो दृश्यते इति । आचार्यो ब्रवीति ।
शैत्यञ्चनरकेष्विति । शीतनरकोप-

पत्तिकाले । यदवस्थ इति । औरभ्रिकाद्यवस्थ- ।
यथाभूतेन तद्वेद्यं कृतं प्राक्कर्म तादृशान्
सत्त्वान्

स्वप्न इव प्रेक्ष्य नरके स धावति । पूर्वाचार्या- ।
योगाचारा आर्यासङ्गप्रभृतय- ।

आसनादिवोत्तिष्ठन्निति । ऊर्ध्वोपपत्तिस्थानगमनात् ।
मनुष्यादिवदिति । यथा मनुष्य-

स्तिर्यक् प्रेतश्च गच्छति, तद्वत् ।

ऋषीणामतिवक्तार इति । अधिक्षेप्तार- अपवदितार
इत्यर्थ- ॥१५॥

@३४०

अपर- ।

निष्क्रामत्यपि,

सम्प्रजानन् प्रविशति तिष्ठत्यपि ।

सर्वाणि मूढोऽन्य-,

कश्चित् पुन- सर्वाण्येवासम्प्रजानन् करोति
प्रविशत्यसम्प्रजानन् तिष्ठति निष्क्राम-

त्यपि । एताश्चतस्रो गर्भावक्रान्तय- प्रतिलोमं
निर्दिष्टा- श्लोकबन्धानुगुण्यत- ।

नित्यमण्डज- ॥१६॥

अण्डज- सत्त्वो नित्यं मूढ एव सर्वाणि करोति ।

कथमण्डाज्जातो गर्भं प्रविशति ? योऽपि जनिष्यते
सोऽप्यण्डज- ।

अथ वा भाविन्यापि सञ्ज्ञया निर्देश- क्रियते ।
तद्यथा-"संस्कृतमभिसंस्करोति"

( ) इति सूत्रे, ओदनं पचतीति सक्तुं पिनष्टीति लोके ।
तस्मान्नैष दोष- ।

कथं पुनरसम्प्रजानन् मातु- कुक्षिं प्रविशति
यावन्निष्क्रामति, कथं वा

सम्प्रजानन् ?

अल्पेशाख्यस्य तावत् सत्त्वस्य मातु- कुक्षिं प्रविशत-
एवं विपरीतौ सञ्ज्ञाधिभोक्षौ

-------------------

"नित्यमण्डज-" इति नित्यग्रहणात् । "सर्वाणि मूढ-"
इत्यत्र नास्ति नियम- ।

भवति तु सम्प्रजानन्नपि । प्रतिलोमं निर्दिष्टा इति ।
सूत्रे हि य- सर्वाण्यसम्प्रजानन् करोति ।

एषा प्रथमा गर्भावक्रान्तिरुक्ता । तिस्रस्तु
यथानिर्दिष्टानुपूर्विका एवेति ।

योऽपि जनिष्यते सोऽप्यण्डज इति । अण्डाज्जनिष्यते अण्डज
इत्यभिप्राय- ।

आवश्यको ह्यभूतार्थो भूतवदुच्यते, यथा
"वर्त्तमानसामीप्ये वर्त्तमानवद्वा" (पा^ सू^

३.३.१३१), "आशंसायां भूतवच्च" (पा^ सू^ ३.३.१३२) ।
कश्चित् कस्मैचिद्वक्ता भवेत्-

आगच्छन्तमेव तथा आगतमेव मां विद्धीति ।
तस्माददोष एष- । अण्डाज्जातो जनिष्यते

जायते चेत्यण्डज-; "अन्येभ्योऽपि दृश्यते" (पा^ सू^
३.३.१३०) इति वचनात् ।

तस्माददुष्टमेतदित्या चार्यसङ्घभद्र- ।

अथवा भाविन्यापि सञ्ज्ञयेति । भविष्यन्त्यापि सञ्ज्ञया
निर्देश- क्रियते । तद्यथा संस्कृत-

मभिसंस्करोतीति । जनितावस्थायां संस्कृतं भवति,
न जन्यमानावस्थायाम् । नहि संस्कृतस्य

पुन- संस्कारो युज्यते । भविष्यन्त्या तु सञ्ज्ञया तथा
निर्देश- क्रियते । एवमोदनं पचतीत्यादि

योज्यम् ।

कथं पुनरसम्प्रजानन् मातु- कुक्षि प्रविशतीति विस्तर-
। सन्निकृष्टावस्था उपपत्तिदेशस्य ।

"विपर्यस्तमतिर्याति" (अभि^ ३.१५) इति । विप्रकृष्टावस्था
अधिमोक्षोऽधिमुक्ति- । तथा

तिष्ठामि निर्यामीति । कथम् ? तथा तिष्ठतोऽप्येषु
तिष्ठामीति, निष्क्रामतोऽप्येभ्यो निर्यामीति ।

अयमनयोर्विपर्यासयोर्विशेष इति ।

अपरे पुनराहु--न केवलं रागद्वेषाभ्यामेव
विपर्यस्तमतिरुत्पत्तिदेशं गच्छति, किं

@३४१

प्रवर्त्तेते-वातो वाति, देवो वर्षति, शीतं दुर्दिनं,
महतो वा जनकायस्य कोलाहलम्,

हन्त तृणगहणं वा प्रविशामि वनगहनं वा,
पर्णकुटीं वा, वृक्षमूलं वा चोपसर्पामि

कुड्यमूलं वेति, तिष्ठतोऽप्येषु तिष्ठामीति
निष्क्रामतोऽप्येभ्यो निर्यामीति । महेशाख्यस्य

तु सत्त्वस्य-आरामं वा प्रविशाम्युद्यानं च, प्रसादं
वाऽभिरोहामि कूटागारं वा, पर्यङ्कं

वेति, तथा तिष्ठामि निर्यामीति । एवं तावदसम्प्रजानन्
प्रविशति यावन्निष्क्रामति ।

सम्प्रजानं^स्तु सम्यक् प्रजानाति-मातु- कुक्षिं
प्रविशामि, अत्रैव तिष्ठामि, अत

एव निर्यामीति । नास्य विपरीतौ सञ्ज्ञाधिमोक्षौ
प्रवर्त्तेते ॥१६॥

अत्र पुनरपदिश्यते-

गर्भावक्रान्तयस्तिस्रश्चक्रवर्त्तिस्वयम्भुवाम् ।

चक्रवर्त्तिनश्च स्वयम्भुवोश्च प्रत्येकबुद्धसम्बुद्धयोश्च
। यथाक्रममित्यन्ते वक्ष्यति ।

तत्र प्रथमा चक्रवर्त्तिन- । स हि प्रविशत्येव
सम्प्रजानन् न तिष्ठति नापि निष्क्रामति ।

प्रत्येकबुद्धस्तिष्ठत्यपि । बुद्धो निष्क्रामत्यपि । अत्रापि
भाविन्या सञ्ज्ञया निर्देश- ।

कर्मज्ञानोभयेषां वा विशदत्वाद् यथाक्रमम् ॥१७॥

विशदकर्मणामुदारपुण्यक्रियाणां प्रथमा ।
विशदज्ञानानां बाहुश्रुत्यकृतप्रविचयानां

द्वितीया । विशदपुण्यकर्मज्ञानानां तृतीया । त एव
त्वेते चक्रवर्त्त्यादय एवम्भूता युज्यन्ते

यथाक्रमम् । शेषाणां चतुर्थीति सिद्धं भवति ॥१७॥

अत्रेदानीं बाह्यका आत्मवादं परिगृह्योत्तिष्ठन्ते-यदि
सत्त्वो लोकान्तरं

सञ्चरतीति प्रतिज्ञायते सिद्ध आत्मा भवतीति ? स एष
प्रतिषिध्यते-

नात्मास्ति,

कीदृश आत्मा ? य इमान् निक्षिपत्यन्यांश्च स्कन्धान्
प्रतिसन्दधातीति

परिकल्प्यते, स तादृशो नास्त्यन्तर्व्यापारपुरुष- । एवं
तूक्तं भगवता-"अस्ति कर्मास्ति

-------------------

तर्हि ? अन्यथापि । कथमिति ? वातो वाति, देवो
वर्षतीत्यादि । तथा आरामं प्रविशाम्युद्यानं

चेत्यादि । सम्प्रजानंस्तु सम्यक् चित्तेन प्रजानाति-मातु-
कुक्षिं प्रविशामीत्येवमादि- । यदि

सम्यक् प्रजानाति, कथं क्लिष्टेनैव प्रतिबन्धो
व्यवस्थाप्यते ? मातृस्नेहादियोगात् क्लिष्टं

चित्तं भवति ।

अपर आह-मातु- कुक्षिं प्रविशत एवं विपरीतौ
सञ्ज्ञाविधमोक्षाविति । उपपन्नामात्रा-

वस्थायामेतद् भवति-वातो वाति यावद्वृक्षमूलं
चोपसर्पामि, कुड्यमूलं चेति, तिष्ठतोऽप्येषु

तिष्ठामीति, निष्क्रामतोऽप्येभ्यो निर्यामीत्येवमादि ।

तत्र प्रथमेति विस्तर- । चक्रवर्तिन-, येयं "सम्प्रजानन्
विशत्येक-" इति । द्वितीया

प्रत्येकबुद्धस्य, येयं "तिष्ठत्यपर-" इति । तृतीया
बुद्धस्य, येयं "निष्क्रामत्यपि" इति ।

अत्रापि भाविन्येति । ते न चक्रवर्त्यादयस्तदानीमिति
कृत्वा । त एवं त्वेते चक्रवर्त्यादय

इति । पर्यायमात्रमेतदुक्तम् । अर्थस्तु स एवेत्यभिप्राय-
॥१६-१७॥

@३४२

विपाक-, कारकस्तु नोपलभ्यते य इमांश्च
स्कन्धान्निक्षिपति अन्यांश्च स्कन्धान् प्रतिसन्द-

धात्यन्यत्र धर्मसङ्केतात् । तत्रायं धर्मसङ्केतो
यदुतास्मिन् सतीदं भवतीति विस्तरेण

प्रतीत्यसमुत्पाद-" ( ) ।

कीदृशस्तर्ह्यात्मा न प्रतिषिध्यते ?

स्कन्धमात्रं तु,

यदि तु स्कन्धमात्रमेवात्मेति उपचर्यते, तस्याप्रतिषेध- ।
एवं तर्हि स्कन्धा

एव लोकान्तरं सञ्चरन्तीति प्राप्तम्, स्कन्धमात्रं तु
नात्र सञ्चरतीति ।

क्लेशकर्माभिसंस्कृतम् ।

अन्तराभवसन्तत्या कुक्षिमेति प्रदीपवत् ॥१८॥

क्षणिका हि स्कन्धा-, तेषा सञ्चरितुं नास्ति शक्ति- ।
क्लेशैस्तु परिभावितं

कर्मभिश्च क्लेशमात्रमन्तराभवसञ्ज्ञिकया सन्तत्या
मातु- कुक्षिमायाति । तद्यथा-

प्रदीप- क्षणिकोऽपि सन्तत्या देशान्तरमिति नास्त्येष
दोष- ।

तस्मात् सिद्धमेतद्-सत्यप्यात्मनि क्लेशकर्माभिसंस्कृत-
स्कन्धानां सन्तानो

मातु- कुक्षिमापद्यत इति ॥१८॥

स पुन--

यथाक्षेपं क्रमाद् वृद्ध- सन्तान- क्लेशकर्मभि- ।

परलोकं पुनर्याति,

न हि सर्वस्य स्कन्धसन्तानस्याक्षेपस्तुल्यो भवति;
आयुष्यस्य कर्मणो भेदात् ।

अतो यस्य यावानाक्षेपस्तस्य तावती वृद्धि- क्रमेण
भवति ।

केन क्रमेण ?

"कललं प्रथमं भवति कललाज्जायतेऽर्बुद- ।

अर्बुदाज्जायते पेशी पेशीतो जायते घन- ॥

घनात् प्रशाखा जायन्ते केशरोमनखादय- ।

इन्द्रियाणि च रूपीणि व्यञ्जनान्यनुपूर्वश- ॥ ( )

इत्यार्या- । एता- पञ्च गर्भावस्था-
कललार्वुदपेशीघनप्रशाखावस्था- ।

-------------------

सङ्केतो हेतुफलसम्बन्धव्यवस्था ।

"क्लेवशकर्माभिसंस्कृतम्" इति
क्लेशकर्मपरिभावितमित्यर्थ- ।

"प्रदीपवत्" इति । `सन्ततिन्यायसञ्चारि स्कन्धपञ्चकम्,
क्षणिकत्वात्, प्रदीपवत्ऽ

इति दर्शयति ॥१८॥

"यथाक्षेपम्" इति । आक्षेपस्तावत् कालप्रबन्ध- । एतच्च
विशेषणमायुष्यस्यायु--

संवर्त्तनीयस्य कर्मणो भेदात् ।

व्यञ्जनान्यनुपूर्वश इति । व्यञ्जनानि
चक्षुराद्यधिष्ठानानि, तैर्हि चक्षुरादीन्यभिव्यज्यन्ते
।

@३४३

तस्य खलु कालान्तरेण परिपाकप्राप्तस्य
गर्भशल्यस्याभ्यन्तरात् मातु- कुक्षौ

कर्मविपाकजा वायवो वान्ति, ये तं गर्भशल्यं
सम्परिवर्त्य मातु- कायादधरद्वाराभि-

मुखमवस्थापयन्ति । स क्रूरपुरीषपिण्ड इवातिमात्रं
स्थानात् प्रच्युतो दु-खं सम्परिवर्त्तयते ।

यदि पुन- कदाचिन्मातुराहारविहारिक्रियापचारेण
पूर्वकर्मापराधेन गर्भ एव

व्यापादं प्राप्नोति, तत एनं तज्ज्ञा- स्त्रिय-
कुमारभृत्यका वा सुखोष्णेन सर्पिस्तैलेन

सुपिष्टेन शाल्मलीकल्केनान्येन वा हस्तमभ्यज्य
तीक्ष्णं तनुकं चात्र शस्त्रकमुपनिबध्य

तस्मिन् वर्चस्कूप इवोग्रदुर्गन्धान्धकारसमलपल्वले
सुबहुक्रिमिकुलसहस्रावासे

नित्यस्राविणि सततप्रतिक्रिये
शुक्रशोणितलसिकामलसङ्क्लिन्नक्वथितपिच्छिले

परमबीभत्सदर्शने छिद्रतनुचर्मावच्छादिते
पूर्वकर्मविपाकजे तस्मिन् कायनाडीव्रणे

हस्तं प्रवेश्याङ्गमङ्गं निकृत्याध्याहरन्ति । स
चाप्यपरपर्यायवेदनीयेन कर्मणा पूर्वकेण

कामपि गतिं नीयते ।

अथ पुन- स्वस्तिं प्रजायते, तत एनं माता
पुत्रभिलाषिणी तत्परिचारिका वा

स्त्रिय- सद्योजातकं तरुणव्रणायमानात्मानं
शस्त्रक्षारायमाणसंस्पर्शाभ्यां पाणिभ्यां

परिगृह्य स्नापयन्ति, स्तन्येन सर्पिषा वाप्याययन्ति,
औदारिकं चाहारमाहर्तुं क्रमेणाभ्या-

सयन्ति । तस्य वृद्धेरन्वयादिन्द्रियाणां परिपाकात्
पुनरपि क्लेशा- समुदाचरन्ति, कर्मणि

चोपचयं गच्छन्ति । स तै- कायस्य
भेदादन्तराभवसन्तत्या पूर्ववत् परलोकं पुनर्याति ।

इत्यनादिभवचक्रकम् ॥१९॥

एतेन प्रकारेण क्लेशकर्महेतुकं जन्म तद्धेतुकानि पुन-
क्लेशकर्माणि तेभ्य-

पुनर्जन्मेत्यनादिभवचक्रकं वेदितव्यम् । आदौ हि
परिकल्प्यमाने तस्याहेतुकत्वमेतेषु सज्येत । सति
चास्याहेतुकत्वे

-------------------

तस्मिन् वर्च- कूप इवेति । तस्मिन् कायनाडीव्रणे ।
निन्दावचनमेतत् । नाडीव्रण इव

नाडीव्रण इति । उग्रो दुर्गन्ध- उग्रदुर्गन्ध- ।
अन्धकारश्चासावालोकरहितत्वात् । समलानां च

पल्वलोऽसौ पल्वल इवेति कृत्वा, तस्मिन् सततप्रतिक्रिये
नित्यकर्त्तव्यशौचे । शुक्रेण पौंस्नेन ।

शोणितेन स्त्रैणेन । लसीकया द्रवविशेषलक्षणया,
मलेन सङ्क्लिन्ने समन्तात् क्लिन्ने । विक्लिन्ने

विशेषेण क्लिन्ने क्वथिते पूतौ पिच्छिले च तस्मिन् हस्तौ
सम्प्रवेश्याङ्गमङ्गं हस्तपादादिकं

निकृत्य छित्वा अध्याहरन्ति अध्याकर्षयन्ति ।

तरुणं व्रणं सरुजम्,
तरुणव्रणमिवात्मानमाचरं^स्तरुणव्रणायमान-,
तरुणव्रणायमान

आत्माऽस्येति तरुणव्रणायमानमात्मानं बालकम्,
शस्त्रं च क्षारं च शस्त्रक्षारम्, तदिवात्मान-

माचरन् शस्त्रक्षारायमाण-, शस्त्रक्षारायमाण-
संस्पर्शोऽनयोरिति शस्त्रक्षारायमाणसंस्पर्शौ
पाणी,

ताभ्यां परिगृह्य स्नापयन्ति; तस्य
वृद्धेरन्वयादनुगमात् ।

तस्याहेतुकामिति । आदेरहेतुकत्वम् । सति चास्याहेतुकत्वे ।
तद्वदेव सर्वमहेतुकं

@३४४

सर्वमेवेदमहेतुकं प्रादु-स्यात् । दृष्टं चाङ्कुरादिषु
बीजादीनां सामर्थ्यं देशकालप्रति-

नियमादग्न्यादीनां वा पाकजादिष्विति नास्ति निर्हेतुक-
प्रादुर्भाव- ।

नित्यकारणास्तित्ववाद- प्रागेव पर्युदस्त- ।
तस्मान्नास्त्येव संसारस्यादि- ।

अन्तस्तु हेतुक्षयाद् युक्त- । हेत्वधीनत्वाज्जन्मनो
बीजक्षयादिवाङ्कुरस्येति ॥१९॥

य एष स्कन्धसन्तानो जन्मत्रयावस्थ उपदिष्ट-,

स प्रतीत्यसमुत्पादो द्वादशाङ्गस्त्रिकाण्डक- ।

तत्र द्वादशाङ्गानि-अविद्या, संस्कारा-, विज्ञानम्,
नामरूपम्, षडायतनम्,

स्पर्श-, वेदना, तृष्णा, उपादानम्, भव-, जाति-,
जरामरणं च ।

त्रीणि काण्डानि
पूर्वापरान्तमध्यान्यतीतानागतप्रत्युत्पन्नानि जन्मानि ।

कथमेषु त्रिकाण्डेषु द्वादशाङ्गानि व्यवस्थाप्यन्ते ?

पूर्वापरान्तयोर्द्वे द्वे, मध्येऽष्टौ,

अविद्या संस्कारश्च पूर्वान्ते, जातिर्जरामरणं
चापरान्ते । शेषाण्यष्टौ मध्ये ।

किं पुनरेतान्यष्टाङ्गानि सर्वस्यां जातौ भवन्ति ?
नेत्याह । कस्य तर्हि ?

परिपूरिण- ॥२०॥

परिपूरोऽस्यास्तीति परिपूरी, य एतानि
सर्वाण्येवावस्थान्तराणि स्पृशति सोऽत्र

पुद्गलोऽभिप्रेत-, न तु योऽन्तराल एव म्रियते । नापि
रूपारूप्यावचर- । तथा हि महा-

निदानपर्यायसूत्रे कामावचर एव पुद्गलो निर्दिष्ट-;
"विज्ञानं चेदानन्द मातु- कुक्षिं

नावक्रामेत्" ( ) इति वचनात् ।

-------------------

प्रादु-स्यात् । दृष्टं चाङ्कुरादिषु बीजादीनां
सामर्थ्यम् । अङ्कुरनालकाण्डपत्रादिषु बीजाङ्कुर-

नालकाण्डादीनां सामर्थ्यमुत्पादनाय । कस्मात् ?
देशकालप्रतिनियमात् । देशकालयोस्तु

प्रतिनियमात् । तत्र देशप्रतिनियमो बीजादिसम्बद्ध एव
देश उत्पत्ते- । कालप्रतिनियमो बीजान्तर-

मुत्पत्ते- । अग्न्यादीनां
वाग्निशीतोष्णाभिघातचक्षुरादीनां पाकजादिषु
पाकजसुखदु-ख-

शब्दचक्षुर्विज्ञानादिषु दृष्टं सामर्थ्यम्;
देशकालप्रतिनियमात् । यदि हि निर्हेतुक- प्रादुर्भाव-

स्यात्, बीजादीनामङ्कुरादिषु अग्न्यादीनाञ्च पाकजादिषु
देशकालप्रतिनियमेनोत्पत्तिं प्रति सामर्थ्यं

न स्यात् । सर्वं सर्वत्र सर्वदोत्पद्येत । न चैवं
दृष्टम्, इत्यतो नास्ति निर्हेतुक- प्रादुर्भाव- ।

नित्यकारणास्तित्ववाद- प्रागेव पर्युदस्त-; "नेश्वरादे-
क्रमादिभि-" (अभि^ को^ २.६५)

इति वचनात् ॥१९॥

शेषाण्यष्टौ मध्य इति ।
विज्ञाननामरूपषडायतनस्पर्शवेदनातृष्णो-
पादानभवाङ्गानि ।

नापि रूपारूप्यावचर इति । रूपावचरस्य
विज्ञानाङ्गकाल एव नामरूपषडायतनाङ्गयो-

सद्भावात् । न मध्येऽष्टावङ्गानि; आरूप्यवाचरस्य च
नामरूपषडायतनाङ्गयोरभावात् । महा-

निदानपर्यायसूत्रे "विज्ञानं चेदानन्द मातु- कुक्षिं
नावक्रामेदपि तु तन्नामरूपं कललत्वायाभि-

सम्मूर्छेत्, नो भदन्त" इत्यादि तत् सूत्रं पठ्यते ।
मातु- कुक्ष्यवक्रमणं हि कामधातावेवेति ।

सफलहेतुकयो- पूर्वापरान्तयोर्ग्रहणादिति ।
यथाक्रममेतत्-पूर्वान्तस्य सफलस्य ग्रहणाद्,

@३४५

यदा तु द्विविध- प्रतीत्यसमुत्पाद उच्यते-पौर्वान्तिकश्च,
अपरान्तिकश्चेति;

तदा सप्ताङ्गानि पौर्वान्तिको यावद्वेदनान्त-,
पञ्चापरान्तिक-; सफलहेतुकयो- पूर्वापरान्त-

योर्ग्रहणात् ॥२०॥

अथ क इमेऽविद्यादय- ?

पूर्वक्लेशा दशाऽविद्या,

या पूर्वके जन्मनि क्लेशावस्था, सेहाविद्येत्युच्यते;
साहचर्यात्, तद्वशेन तेषां

समुदाचाराच्च । राजागमनवचने
तदनुयातृकागमनसिद्धवत् ।

संस्कारा- पूर्वकर्मण- ।

`दशऽ इति वर्त्तते । पूर्वजन्मन्येव या
पुण्यादिकर्मावस्था सेह संस्कारा इत्युच्यन्ते,

यस्य कर्मण इह विपाक- ।

सन्धिस्कन्धास्तु विज्ञानम्, मातु- कुक्षौ प्रतिसन्धिक्षणे
पञ्च स्कन्धा विज्ञानम् ।

नामरूपमत- परम् ॥२१॥

प्राक् षडायतनोत्पादात्,

सन्धिचित्तात् परेण यावत् षडायतनं नोत्पद्यते
साऽवस्था नामरूपं तावत्

षडायतनमित्युच्यते । प्राक्चतुरायतनोत्पादादिति वक्तव्ये
षडायतनवचनं तदा तद्व्य-

वस्थापनात् ॥२१॥

तत्पूर्वं त्रिकसङ्गमात् ।

-------------------

अपरान्तस्य च सहेतुकस्य ग्रहणादिति । तत्र पूर्वान्ते
हेतुरविद्या संस्कारश्च, तस्य फलं

पञ्चाङ्गानि-विज्ञानं यावद्वेदनेति । अपरान्ते
जातिर्जरामरणं चेति, फलं तस्य त्रीण्यङ्गानि

हेतवस्तृष्णोपादानभवा- । तदेव सप्ताङ्गानि
पौर्वान्तिक-, पञ्चाङ्गान्यपरान्तिक इति व्याख्यातं

भवति ॥२०॥

अथ क इमेऽविद्यादय इति । किमविद्यैव केवला, उताहो सर्वे
क्लेशा-, आहोस्वित्

क्लेशावस्था-इति सन्देहे पृच्छति । साहचर्यादिति ।
यस्मादविद्यासहचारिण- क्लेशा- । तद्वशेन

तेषां समुदाचाराच्च । यस्माच्चाविद्व्यावशेन तेषां
क्लेशानां समुदाचार- स पुनस्तदनुवृत्ति- ।

मूढस्य हि क्लेशसमुदाचार-, नामूढस्य ।
राजगमनवचन इति विस्तर- । साहचर्यात् तद्वशेन

तेषां समुदाचारात्, तद्वदेतत् ।
तदेवमविद्यावशादविद्याङ्ग- क्लेशदशेत्यर्थ- ।
तस्मादुक्तम्-

"पूर्वक्लेशा दशाविद्या" इति, न तूक्तम्-पूर्वाविद्या
दशाविद्येति ।

पुण्यादिकर्मावस्थेति । पुण्यापुण्यकर्मावस्थेत्यर्थ-
॥२१॥

प्राक् चतुरायतनोत्पादादिति वक्तव्य इति । मन-
कायायतनयोरुपपत्तिभव एवोत्पादात् ।

तदा तद्व्यवस्थापनादिति । चक्षुराद्यायतनोत्पत्तिकाले
कायमन आयतनयोर्व्यवस्थापनादित्यर्थ- ।

"तत्पूर्वं त्रिकसङ्गमात्" इति । तत् षडायतनाङ्गं
प्राक् त्रिकसङ्गमात्, प्रागिन्द्रिय-

विषयविज्ञानत्रिकसङ्गमात् ।
प्रागिन्द्रियविषयविज्ञानत्रिकसन्निपातादित्यर्थ- ॥

@३४६

उत्पन्ने षडायतने सावस्था तावत् षडायतनमित्युच्यते
यावदिन्द्रिय-विषय-

विज्ञानत्रिकसन्निपात- ।

स्पर्श- प्राक् सुखदु-खादिकारणज्ञानशक्तित- ॥२२॥

त्रयाणां सन्निपातात् स्पर्शो भवति । स
यावद्वेदनात्रयकारणपरिच्छेदेन भवति

साऽवस्था स्पर्श इत्युच्यते ॥२२॥

परिच्छेदसामर्थ्ये सति-

वित्ति- प्राङ्मैथुनात्,

वेदनावस्था यावन्मैथुनरागो न समुदाचरति ।

तृष्णा भोगमैथुनरागिण- ।

कामगुणमैथुनरागसमुदाचारावस्था तृष्णेत्युच्यते,
यावन्न तद्विषयपर्येष्टिमापद्यते ।

उपादानं तु भोगानां प्राप्तये परिधावत- ॥२३॥
यस्यामवस्थायां विषयप्राप्तये पर्येष्टिमापन्न-
सर्वतो धावति, असाववस्था

उपादानमित्युच्यते ॥२३॥

तथा च परिधावन्-

स भविष्यद्भवफलं कुरुते कर्म तद् भव- ।

स विषयाणां प्राप्तिहेतो- परिधावन् पौनर्भविकं
कर्मोपचिनोति सोऽस्य भव- ।

तेन हि कर्मणा पुनरित- प्रच्युतस्यायत्यां
प्रतिसन्धिर्भवति ।

-------------------

"स्पर्श- प्राक्" इति । षडिन्द्रियविषयविज्ञानसन्निपात-
स्पर्शो जातावस्थायां

व्यवस्थाप्यते; परिपूर्णषडायतनसन्निपातसद्भावात् ।
आ कुत- ? प्राक् सुखदु-खासुख-

वेदनाकारणेषु । "ज्ञानशक्तित-" । स बालो यावत्
सुखाया वेदनाया एतत् कारणम्, अदु-खा-

सुखायाश्चैतत् कारणम्-इति परिच्छेदे न शक्तो भवति
सावस्था स्पर्श इत्युच्यते । तथा हि

बालकोऽग्निमपि स्पृशेद्-दु-खस्यैतत् कारणमित्यपरिच्छिन्दन्
॥२२॥

परिच्छेदे सामर्थ्ये सति "वित्ति-" वेदनेत्यर्थ- । आ कुत- ?
"प्राङ्मैथुनात्" । यावत्

मैथुनरागो न समुदाचरति सावस्था वेदनेत्युच्यते ।
वेदनाप्रकर्षिणी हि सावस्था वेदना;

कारणवेदानात् ।

"तृष्णा भोगमैथुनरागिण-" इति । भोगेषु
रूपादिकामगुणलक्षणेषु मैथुने च

लोकप्रतीते रागिण- पुद्गलस्य तद्रागसमुदाचरावस्था
तृष्णेत्युच्यते । पर्येष्टिमापन्न इति । `एषऽ

(मा^ धा^ १.३९९) इत्येतस्य धातोरेतद्रूपम् ।

उपादीयते विषय आत्मभावोऽनेनेत्युपादानम्, चतुर्विध-
क्लेश- सावस्थोपादान-

मित्युच्यते ॥२३॥

"स भविष्यद्भवफलम्" इति । स परिधावतो निर्देश-,
भविष्यद्भव- फलमस्येति

भविष्यद्भवफलम् । "कर्म" पौनर्भविकमित्यर्थ- ।
"तद्भव-" इति । भवत्यनेनेति भव-

कर्मपर्याय- ।

@३४७

योऽसौ

प्रतिसन्धि- पुनर्जाति-

यदेवेह विज्ञानाङ्गं तदेवास्यान्यत्र जन्मनि जाति- ।

तत ऊर्ध्वम्-

जरामरणमा विद- ॥२४॥

जाते- परेण यावद्वेदनावस्था जरामरणम् । यान्येवेह
चत्वार्यङ्गानि-नामरूप-

षडायतनस्पर्शवेदना-, तान्येवान्यत्र
जरामरणमित्येतानि द्वादशाङ्गानि ॥२४॥

स चैव प्रतीत्यसमुत्पादश्चतुर्विध उच्यते-क्षणिक-,
प्राकर्षिक-, साम्बन्धिक-,

आवस्थिकश्च ।

कथं क्षणिक- ? एकस्मिन् खल्वपि क्षणे द्वादशाङ्गानि

भवन्ति । तद्यथा-

लोभवशेन प्राणिनं जीविताद् व्यपरोपयेत्, यो मोह-
साऽविद्या, या चेतना ते संस्कारा-,

वस्तुप्रतिविज्ञप्तिर्विज्ञानम्, विज्ञानसहभुवश्चत्वार-
स्कन्धा नामरूपम्, नामरूपे

व्यवस्थापितानि इन्द्रियाणि षडायतनम् ।
षडायतनाभिनिपात- स्पर्श-, स्पर्शानुभवनं वेदना,
यो लोभ- स तृष्णा तत्सम्प्रयुक्तानि पर्यवस्थानानि
उपादानम्, तत्समुत्थितं

कायवाक्कर्म भव-, तेषां धर्माणामुन्मज्जनं जाति-,
परिपाको जरा, भङ्गो मरणमिति ।

पुनराहु--क्षणिक- साम्बन्धिकश्च यथा
प्रकरणेषु-"प्रतीत्यसमुत्पाद-

कतम- ? सर्वे संस्कृता धर्मा-" इति ।

-------------------

"जरामरणमा विद-" इति । आ विद- आ वेदनाङ्गात् ।
जरामरणं नामरूपादि-

चतुरङ्गस्वभावम् । विनेयजनोद्वेजनार्थं भगवता
जरामरणशब्देन चत्वार्यङ्गान्युक्तानि-"यो

भिक्षवो रूपस्योत्पाद- । एवं यावद् विज्ञानस्य" ( ) इति
॥२४॥

क्षणिक- । क्षणे भव-, क्षणोऽस्यास्तीति वा क्षणिक- ।
प्रकर्षेण दीव्यति चरति वा

प्राकर्षिक- प्रबन्धयुक्त इत्यर्थ- । एवं साम्बन्धिक-
हेतुफलसम्बन्धयुक्त इत्यर्थ- । एव-

मावस्थिक- द्वादशपञ्चस्कन्धिका अवस्था इत्यर्थ- ।
विज्ञानसहभुव इति विस्तर- । रूपमत्र

सहभूर्विज्ञप्त्यविज्ञप्त्यादि । सञ्ज्ञादिस्कन्धत्रयं
नाम । नामरूपव्यवस्थितानि इन्द्रियाणि तत्प्रति-

बद्धवृत्तित्वादिन्द्रियाणाम् । आश्रयत्वेन वा तानि नाम्नि
व्यवस्थितानि इति । षडायतनाभिनिपात-

स्पर्श इति । चक्षुरादीनां स्वस्मिन् विषये
प्रवृत्तिरभिनिपात- । स तु सम्भवत- । यस्य
तदानीमभि-

निपात- सम्भवति स तस्य स्पर्श इति वेदितव्य- ।
तत्सम्प्रयुक्तानि पर्यवस्थानान्युपादानम् ।

तया तृष्णया सम्प्रयुक्तान्याह्रीक्यानपत्राप्यादीनि
पर्यवस्थानानि तदुपादानम् । तत्समुत्थमिति ।

तृष्णासमुत्थम् । चेतनासमुत्थमित्यपरे ।
उन्मज्जनमुत्पाद- परिपाको जरेति । फलाक्षेपसामर्थ्योप-

घात- । पूर्वक्षणापेक्षया वा । भङ्गो मरणमिति ।
तत्क्षणविनाश- । भङ्गाभिमुख्यं भङ्ग इत्यपरे ।

क्षणिक- साम्बन्धिकश्च यथाप्रकरणेष्विति । कथं
प्रकरणेषु-"प्रतीत्यसमुत्पाद- कतम- ?

सर्वे संस्कृता धर्मा-" इति ? तत्र संस्कृतानां
धर्माणां विनाशयोगात् क्षणिक-

@३४८

आवस्थिको द्वादश पञ्चस्कन्धिका अवस्था
निरन्तरजन्मत्रयसम्बद्धा- । स एव

प्राकर्षिक- ।

एषां कतमोऽयमभिप्रेतो भगवत- ?

आवस्थिक- किलेष्टोऽयम्

यद्यङ्गमङ्गं पञ्च स्कन्धा- किं कारणमविद्यादीनेव
धर्मान् कीर्त्तयति स्म ?

प्राधान्यात्त्वङ्गकीर्तनम् ।

अविद्याप्रधानामवस्थामविद्यां जगाद
संस्कारप्रधानां संस्कारान् यावज्जराम-

रणमित्यदोष- ।

किं पुन- कारणं सूत्रे द्वादशाङ्ग उक्त-,
प्रकरणेष्वन्यथा "प्रतीत्यसमुत्पाद-

कतम- ? सर्वे संस्कृता धर्मा-" इति ? आभिप्रायिक-
सूत्रे, लाक्षणिकोऽभिधर्मे ।

तथावस्थिक- क्षणिक- प्राकर्षिक- साम्बन्धिक-
सत्त्वाख्योऽसत्त्वाख्यश्चेति भेद- ।

किमर्थं पुन- सूत्रे सत्त्वाख्य एव ?

पूर्वापरान्तमध्येषु सम्मोहविनिवृत्तये ॥२५॥

अत एव च त्रिकाण्ड- । तत्र पूर्वान्तसम्मोहो यत इयं
विचिकित्सा-`को

न्वहमभूवमतीतेऽध्वनि, आहोस्विन्नाभूवं कथं
न्वहमभूवम्ऽ इति । अपरान्तसम्मोहो

यत इयं विचिकित्सा-`किं नु भविष्याम्यनागतेऽध्वनिऽ इति
विस्तर- । मध्यसम्मोहो

यत इयं विचिकित्सा-`किंस्विदिदं के सन्त- के भविष्याम-ऽ
इति ।

-------------------

प्रतीत्यसमुत्पाद- । हेतुफलभूतोभयक्षणसम्बन्धात्
साम्बन्धिक- । निरन्तरजन्मत्रय-सम्बद्धा इति ।

द्वादशपञ्चस्कन्धिका अवस्था
अतीतानागतप्रत्युत्पन्नजन्मसम्बद्धा- । आवस्थिक-

प्रतीत्यसमुत्पाद- । निरन्तरग्रहणं
त्रिकाण्डप्रसिद्ध्यर्थम् । स एव प्राकर्षिक इति । स
एवावस्थिक-

प्रकर्षयोगात् प्राकर्षिक-;
अनेकक्षणिकत्वादनेकजन्मिकत्वाद्वा ।

आभिप्रायिक इति । अभिप्राये भव आभिप्रायिक- ।
विनेयाभिप्रायवशात् तथा देशित

इत्यर्थ- । लाक्षणिकोऽभिधर्मे लक्षणप्रधानत्वात् ।
प्रकरणेषु हि सर्वसंस्कृतग्रहणात् सत्त्वा-

सत्त्वाख्य- प्रतीत्यसमुत्पाद- उक्त-;
सर्वसंस्कृतहेतुत्वयोगात् ।

विनेयसम्मोहविनिवृत्तिहेतु- सत्त्वाख्य एव द्वादशाङ्ग-
प्रतीत्यसमुत्पादो देशित- ।

अत आह-"पूर्वापरान्तमध्येषु सम्मोहविनिवृत्तये" इति ।
अत एव च त्रिकाण्ड इति ।

काण्ड इति भाग- । को न्वहमभूवमिति । देवो मनुष्य इति
वा । कथं न्वहमभूवमिति । केन

प्रकारेण कया युक्त्येत्यर्थ- । किं नु
भविष्याम्यनागतेऽध्वनीति विस्तर- । किं नु भविष्याम्य-

नागतेऽध्वनि, आहोस्विन्न भविष्यामि, को नु भविष्यामि,
कथं नु भविष्यामीति । केन

प्रकारेण कया युक्त्येत्यर्थ- । किंस्विदिदमिति ।
आत्मभावद्रव्यमन्वेषते-कथंस्विदिदमिति,

केन प्रकारेण कया युक्त्येति, तदेवात्मभावद्रव्यं
नावधारयति । के सन्त इति । के वयमिदानीं

विद्यमाना- । के भविष्याम इति एवं नावधारयति ।

@३४९

एतस्य त्रिविधस्य सम्मोहस्य व्यावर्त्तनार्थं सत्त्वाख्य
एव त्रिकाण्डश्च प्रतीत्य-

समुत्पाद उपदिष्ट- सूत्रे, यथाक्रममविद्या
संस्काराश्च जातिर्जरामरणं च विज्ञानं यावद्

भवश्च । तथा हि सूत्रे एवोक्तम्-"यतश्च भिक्षवो
भिक्षुणा प्रतीत्यसमुत्पादश्च

प्रतीत्यसमुत्पन्नाश्च धर्मा एवं यथाभूतं सम्यक्
प्रज्ञया दृष्टा भवन्ति । स न पूर्वान्ते

प्रतिसरति-किं न्वहमभूवमतीतेऽध्वनि" इति विस्तर- ।

तृष्णोपादानभवा
अप्यपरान्तसम्मोहव्यावर्तनार्थमित्यपरे । तस्यैव ह्येते
हेतव

इति ॥२५॥

स पुनरेष द्वादशाङ्ग- प्रतीत्यसमुत्पादस्त्रिस्वभावो
वेदितव्य- क्लेशकर्मवस्तूनि ।

तत्र-

क्लेशास्त्रीणि,

त्रीण्यङ्गानि क्लेशस्वभावानि-अविद्यातृष्णोपादानानि ।

द्वयं कर्म,

अङ्गद्वयं कर्मस्वभावम्-संस्कारा-, भवश्च ।

सप्त वस्तु,

सप्ताङ्गानि
वस्तुस्वभावानि-विज्ञाननामरूपषडायतनस्पर्श-
वेदनाजातिजरा-

मरणानि; क्लेशकर्माश्रयत्वात् । यथा च वस्तु
सप्ताङ्गानि,

-------------------

सूत्रे यथाक्रममिति । अविद्या संस्काराश्च
पूर्वान्तसम्मोहव्यावर्त्तनार्थम् । जातिर्जरामरणं

चापरान्तसम्मोहव्यावर्त्तनार्थम् । विज्ञानं
यावद्भवश्च मध्यसम्मोहव्यावर्त्तनार्थमिति । तथा हि

सूत्र एवोक्तमिति विस्तर- । सूत्रेऽप्येवमेव दर्शितमिति ।
सूत्रेण स्वव्याख्यानं समर्थयति । स

न पूर्वान्तं प्रतिसरति, किं न्वहमभूवमतीतेऽध्वनीति
विस्तर- । स न पूर्वान्तं प्रतिधावति । किं

न्वहमभूवमतीतेऽध्वनीति
प्रतीत्यसमुत्पादयथाभूतदर्शनेन नैवमतीतेऽध्वनि
सम्मुह्यत इत्यर्थ- ।

विस्तरशब्देन स नापरान्तं प्रतिसरति, किं नु
भविष्याम्यनागतेऽध्वनीति विस्तर- । तथा न स

मध्यान्तं प्रतिसरति, किंस्विदिदमिति विस्तर- ।

तृष्णोपादानभवा अपीति । सर्वे तृष्णोपादनभवा
अपरान्तसम्मोहव्यावर्त्तनार्थम्, न

मध्यसम्मोहव्यावर्त्तनार्थम् । यथा पूर्वमुपदिष्टं
विज्ञानं यावद्भवश्चेति । का पुनरत्र युक्ति- ?

इत्याह-तस्यैव ह्येते हेतव इति । यस्मादपरान्तस्यैवैते
हेतव इति ॥२५॥

क्लेशकर्माश्रयत्वादिति । विज्ञानादीनि सप्ताङ्गानि
वस्तून्यधिष्ठानानि क्लेशकर्मणा-

मित्यर्थ- ।

"फलं तथा" इति । सप्तैवाङ्गानि
विज्ञाननामरूपषडायतनस्पर्शवेदनाङ्गान्यविद्या-

संस्काराणां फलानि । जातिर्जरामरणं च
तृष्णोपादानभवानां फलानि । पञ्च हेतुभूतानीति ।

अविद्यासंस्कारतृष्णोपादानभवा- ।
कर्मक्लेशस्वभावत्वादिति । अविद्यातृष्णोपादानानि

क्लेशस्वभावानि, संस्कारा- भवाश्च कर्मस्वभावा- ।

@३५०

फलं तथा ।

सप्तैवाङ्गानि फलभूतानि । शेषाणि पञ्च
हेतुभूतानि; कर्मक्लेशस्वभावत्वात् ।

किं पुन- कारणं मध्ये फलहेतू विशालितौ ? वस्तुन-
पञ्चधा भेदात् । क्लेशस्य

च द्विधा । अनागतेऽध्वनि फलं सङ्क्षिप्तं द्विधा
भेदात् । अतीतेऽध्वनि हेतु- सङ्क्षिप्त-;

एकमुखक्लेशोपदेशादिति ।

फलहेत्वभिसङ्क्षेपो द्वयोर्मध्यानुमानत- ॥२६॥

मध्येनैव हि पूर्वान्तापरान्तयोरपि हेतुफलविस्तर-
शक्योऽनुमातुमिति नोक्त- ।

पुनरपरात्मकं हि यत्नं मा कार्यमिति ॥२६॥

यदि खलु द्वादशाङ्ग एव प्रतीत्यसमुत्पाद-, एवं
सत्यविद्याया अनुपदिष्ट-

हेतुकत्वादादिमान् संसार- प्राप्नोति, जरामरणस्य
चानुपदिष्टफलत्वादन्तवान् । अङ्गान्तरं

वा पुनरुपसङ्ख्यातव्यं
तस्याप्यन्यस्मादित्यनवस्थाप्रसङ्ग- ? नोपसङ्ख्यातव्यम्;
यस्मादु-

पदर्शितोऽत्र भगवता-

क्लेशात् क्लेश- क्रिया चैव ततो वस्तु तत- पुन- ।

वस्तु क्लेशाश्च जायन्ते भवाङ्गानामयं नय- ॥२७॥

क्लेशात् क्लेशो जायते-तृष्णाया उपादानम् ।

क्लेशात् कर्म-उपादानाद् भव-, अविद्यायाश्च संस्कारा- ।
कर्मवस्तु-

संस्कारेभ्यो विज्ञानम्, भवाच्च जाति- । वस्तुनो
वस्तु-विज्ञानान्नामरूपं यावत् स्पर्शाद्

वेदना, जातेश्च जरामरणम् । वस्तुन-
क्लेश--वेदनायास्तृष्णेति ।

यस्मादेष नयो व्यवस्थितो भवाङ्गानाम्, तस्मादविद्यापि
क्लेशस्वभावा वस्तुन-

क्लेशाद्वेति ज्ञापितं भवति । वेदनावशाच्च
जरामरणवस्तुन- पुन- क्लेशो भावीति नात्र

-------------------

वस्तुन- पञ्चधा भेदादिति ।
विज्ञाननामरूपषडायतनस्पर्शवेदना इति । क्लेशस्य
च

द्विधेति । तृष्णोपादानमिति । अनागतेऽध्वनि फलं
सङ्क्षिप्तं द्विधा भेदादिति । जातिर्जरामरणमिति ।

अतीतेऽध्वनि हेतु- सङ्क्षिप्त एकमुखक्लेशोपदेशात् ।
अविद्यामुखक्लेशोपदेशादित्यर्थ- । न

पुनरनागतेऽध्वनि फलमेव पञ्चधा विशालितम्, अतीते
चाध्वनि नैवं द्विधा हेतुर्विशालित

इति ॥२६॥

यस्मादुपदर्शितोऽत्र भगवतेति । क- ? "क्लेशात् क्लेश-"
इत्येवमादिक- "भवाङ्गा-

नामयं नय-" ।

"ततो वस्तु" इति । तत- क्रियाया- । "तत- पुन- वस्तु" इति ।
ततो वस्तुन- वस्तु ।

"क्लेशाश्च जायन्ते" इति । वस्तुन इत्यधिकृतम् । जायन्त
इत्यत्रेतिकरणोऽध्याहार्य- । वस्तुन-

क्लेशाद्वेति ज्ञापितमिति । इति क्लेशो वस्तुन उत्पद्यमानो
दृष्ट--वेदनायास्तृष्णेति । क्लेशादपि

तथा दृष्ट--तृष्णाया उपादानमिति । अविद्या च
पूर्वान्तरसर्वक्लेशस्वभावाख्याता । तद्

यद्युपादानम्, तृष्णायास्तदुत्पद्यत इति गम्यते । अथ
तृष्णा, तद्वस्तुन उत्पद्यत इति गम्यते ।

@३५१

पुन- किञ्चिदुपसङ्ख्येयम्; "एवमस्य केवलस्य महतो
दु-खस्कन्धस्य समुदयो भवति"

( ) इति वचनात् । अन्यथा हि किमस्य सामर्थ्यं स्यात् !

अयोनिशोमनस्कारहेतुकाऽविद्योक्ता सूत्रान्तरे ।

अविद्याहेतुकश्चायोनिशोमनस्कार- । स
चेहाप्युपादानान्तर्भूतत्वादुक्तो भवतीति

अपरे ।

कथमयोनिशोमनस्कारस्योपादानेऽन्तर्भाव- ? यदि
सम्प्रयोगत-, तृष्णाऽविद्य-

योरपि तस्यान्तर्भाव- प्राप्नोति । सत्यपि चान्तर्भावे
कथमयोनिशोमनस्कारो हेतुरविद्याया

इति विज्ञापितं भवति । यदि ह्यन्तर्भावेनैव
हेतुफलभावो विज्ञायते, तृष्णाऽविद्ययोरपि

तर्हि तत्रान्तर्भावादङ्गान्तरत्वं शक्यमकर्त्तुम् ।

-------------------

तस्मादविद्या क्लेशस्वभावा सती वस्तुन- क्लेशाद्वेति
ज्ञापितं भवति । जरामरणं चतुरङ्गस्वभावं

वस्त्विति व्याख्यातम् । वस्तुनश्चेह क्लेश उत्पद्यमानो
दृष्ट--वेदनाप्रत्यया तृष्णेति । तस्मात्

तत- क्लेशो भावी भविष्यतीति ज्ञापितं भवति, नात्र
पुन- किञ्चिदुपसङ्ख्येयमेव ज्ञापितत्वात् ।

कथं पुनरेवं नयो दर्शित इति गम्यते ? इत्याह-एवमस्य
केवलस्य महतो दु-खस्कन्धस्य

समुदयो भवतीति वचनात् । अन्यथा हि किमस्य सामर्थ्ये
स्यादिति । यद्ययं यथोक्तो नयो न

स्यात्-"क्लेशात् क्लेश- क्रिया चैव ततो वस्तु तत- पुन-
वस्तु क्लेशाश्च जायन्ते" इति,

एतावदेव ब्रूयात्-अविद्याप्रत्यया- संस्कारा
यावज्जातिप्रत्यया जरामरणशोकपरिदेवदु-ख-

दौर्मनस्योपायासा- सम्भवन्तीति । इदं न
ब्रूयात्-"एवमस्य केवलस्य महतो दु-खस्कन्धस्य

समुदयो भवति" इति । समुदय-, उत्पाद इत्यनर्थान्तरम् ।
तस्माद् यथोक्तप्रकाराभिद्योतकस्य

सामर्थ्यमिति गम्यते ।

अयोनिशोमनस्कारहेतुकाऽविद्योक्ता सूत्रान्तर इति ।
सहेतुसप्रत्ययसनिदानसूत्रे ।

कथम्-"अविद्या भिक्षव- सहेतुका सप्रत्यया सनिदाना ।
कश्च भिक्षवोऽविद्याया हेतु-,

क- प्रत्यय-, किं निदानम् ? अविद्याया
भिक्षवोऽयोनिशोमनस्कारो हेतु-, अयोनिशोमनस्कार-

प्रत्यय-, अयोनिशोमनस्कारो निदानम्" ( ) इति सूत्रे वचनात्
। अविद्याहेतुकश्चायो-

निशोमनस्कार इति । सूत्रान्तर उक्त इत्यधिकृतम् । "चक्षु-
प्रतीत्य रूपाणि चोत्पद्यते,

आविलो मनस्कारो मोहज-" ( ) इति सूत्रे वचनात् । किमर्थं
तस्येहावचनम् ? कथं च

नाङ्गान्तरं भवति ? इत्यत आह-स
चेहाप्युपादानान्तर्भूतत्वादुक्तो भवतीति । स इत्याविलो

मनस्कार- । इहेति प्रतीत्यसमुत्पादसूत्रे । कथमुक्त- ?
उपादानान्तर्भूतत्वात् । तथा हि उपादानं

भोगानां प्राप्तये क्लेशसमुदाचारावस्था- । तत्र
चायोनिशोमनस्कारो विपरीतचेतस आभागो-

ऽन्तर्भूत इत्युक्तो भवति, अतो नास्त्यहेतुकत्वमविद्याया- ।
न चाङ्गान्तरमुपसङ्ख्यातव्यं

द्वादशभ्योऽविद्यादिभ्य- । न चानवस्थाप्रसङ्ग-;
अविद्याहेतुकत्वादयोनिशोमनस्कारस्येति ।

अपर इति । स्थविरो वसुबन्धोराचार्यो मनोरथोपाध्याय
एवमाह ।

आचार्य आह-कथमिति विस्तर- ।
कथमयोनिशोमनस्कारस्योपादानेऽन्तर्भाव- ।

न ह्ययोनिशोमनस्कार उपादानस्वभाव- । यदि सम्प्रयोगत-
। यद्ययोनिशोमनस्कार उपादानेन

@३५२

अन्य- पुनराह-अयोनिशोमनस्कारो हेतुरविद्याया उक्त-
सूत्रान्तरे । स चापि

स्पर्शकाले निर्दिष्ट--"चक्षु- प्रतीत्य रूपाणि चोत्पद्यते
आविलो मनस्कारो मोहज-"

इति । वेदनाकाले चावश्यमविद्यया भवितव्यम्;
"अविद्यासंस्पर्शजं वेदितं प्रतीत्योत्पन्ना

तृष्णा" ( ) इति सूत्रान्तरात् । ? तदेवं स्पर्शकाले
भवन्नयोनिशोमनस्कारो

वेदनासहवर्त्तिन्या अविद्याया- प्रत्ययभावेन सिद्ध इति
नास्त्यहेतुकत्वमविद्याया- । न

चाङ्गान्तरमुपसङ्ख्येयम् । न चाप्यनवस्थाप्रसङ्ग-;
तस्याप्ययोनिशोमनस्कारस्य

पुनर्मोहजवचनादाविलो मनस्कारो मोहज इति ।

-------------------

सम्प्रयुज्यते इत्यतो भगवतोऽस्योपादानेऽन्तर्भाव इष्यते ।
तृष्णाविद्ययोरपि प्रतीत्यसमुत्पादाङ्ग-

योस्तस्यायोनिशोमस्कारस्यान्तर्भाव- प्राप्नोति ।
तृष्णाविद्याभ्यामपि ह्यसौ सम्प्रुयज्यत इति ।

ततश्चैवैवं वक्तव्यं स्यात्-स
चेहाप्यविद्यातृष्णोपादानान्तर्भूतत्वादुक्तो भवतीति ।
न त्वेवं

वक्तव्यम्-स चेहाप्युपादानान्तर्भूतत्वादुक्तो भवतीति ।
नैवमुपादानान्तर्भावावधारणं कर्त्तव्य-

मित्यभिप्राय- । सत्यपि चान्तर्भाव इति । असम्भवं
तमप्यन्तर्भावमभ्युपेत्य ब्रूम- । कथमयोनि-

शोमनस्कारो हेतुरविद्याया इति विज्ञापितं भवति । नहि
तथा सूत्रे वचनमस्ति । यदि

ह्यन्तर्भावेनेति विस्तर- । यदि
यस्मादुपादानेऽन्तर्भवत्ययोनिशोमनस्कार-,
तस्मादयोनिशो-

मनस्कारो हेतुरविद्या इति विज्ञापितं भवति, न च
तदङ्गान्तरं वक्तव्यम्; उपादानवचनादेव

तत्सिद्धे- । तृष्णाविद्ये अपि तर्ह्यपादानेऽन्तर्भवत- ।
अतस्तयोरपि तत्रान्तर्भावादङ्गान्तरत्वं

शक्यमकर्तुम्; उपादानवचनादेव तत्सिद्धे- । तृष्णाविद्ये
अपि तर्ह्यपादानेऽन्तर्भवत- । असत्तयोपि

तत्रान्तर्भावादङ्गान्तरत्वं शक्यमकर्तुम् ।
उपादानवचनादेव तत्सिद्धे- । उक्ते च पृथक् तृष्णा-

विद्याङ्गे । तस्मादपरिहार एष- ।

अन्य- पुनराहेति । भदन्तश्रीलाभ- । अयोनिशोमनस्कारो
हेतुरविद्याया उक्त- सूत्रान्तर

इति । सहेतुसप्रत्ययसनिदानसूत्रे । "अवद्यापि भिक्षव-
सहेतुका सप्रत्यया सनिदाना" इति

विस्तरेण । स चापि इति विस्तर- । स चाप्ययोनिशोमनस्कार-
स्पर्शकाले निर्दिष्ट- । कथम् ?

इत्याह-चक्षु- प्रतीत्य रूपाणि चोत्पद्यते आविलो मनस्कारो
मोहज इति । स्पर्शकालो

योऽयं चक्षुर्विज्ञनोत्पत्तिकाल- । आविलो मनस्कार-
अयोनिश-, प्रवृत्तत्वान्मोहजत्वाद्वा ।

मोहज्जातो मोहज इति । अविद्यासंस्पर्शजं वेदितमिति ।
अविद्यासम्प्रयुक्तात् संस्पर्शाज्जातम- विद्यासंस्पर्शजं

वेदितम् । यत्र वेदितमविद्यासंस्पर्शजम्, अवश्यं
तत्राविद्या सम्प्रयुज्यते । न

हि वेदितमसम्प्रयुक्तमविद्यया तृष्णाहेतुर्भवति ।
तदेवं स्पर्शकाले भवन्नयोनिशोमनस्कारो

वेदनासहवर्त्तिन्या अविद्याया- प्रत्ययभावेन सिद्ध इति ।
ज्ञापितमिदं भवति-अयोनिशो-

मनस्कारहेतुकाऽविद्येति अतो नास्त्यहेतुकत्वमविद्याया- ।
अयोनिशोमनस्कारहेतुकत्वात् ।

न चाङ्गान्तरमुपसङ्ख्येयं द्वादशभ्योऽन्यत्, यस्मात्
स्पर्शकाले भवन्नयोनिशोमनस्कारो वेदना-

सहवर्त्तिन्या अविद्याया- प्रत्ययभावेन सिद्ध इति । न
चाप्यनवस्थाप्रसङ्ग-, तस्याप्ययोनिशो-

मनस्कारस्य पुनर्मोहजवचनात् आविलो मनस्कारो मोहज इति ।
तदेतच्चक्रकमुक्तं भवति-

अयोनिशोमनस्कारादविद्या, अविद्यायाश्चायोनिशोमनस्कार
इति ।

@३५३

तत्तर्ह्येतदन्यत्रोक्तमिह पुनर्वक्तव्यम् ? न वक्तव्यम् ।
कथमनुच्यमानं गम्यते ?

युक्तित- । कया युक्त्या ? न हि निरविद्या वेदना
तृष्णाया- प्रत्ययीभवत्यर्हताम्, न

चाविपरीत- स्पर्श- क्लिष्टाया वेदनाया-, न च
पुनर्निरविद्यस्यार्हतो विपरीत- स्पर्श-

इत्यनया युक्त्या ।

अतिप्रसङ्ग एवं प्राप्नोति, यवाद् युक्त्या सम्भवति
तावदनुक्तं गम्यत इति तस्मान्न भवत्ययं परिहार- ?

अचोद्यमेव त्वेतद् । अविद्याजरामरणयो-
परेणाङ्गान्तरानभिधानात् संसार-

-------------------

एवं पुन- परिहारमा चार्य- सदोषं पश्यं^स्तस्य
दोषस्याभिव्यक्त्यर्थं प्रसङ्गमारभते-

तत्तर्हीति विस्तर- । तद्यथोक्तमयोनिशोमनस्कारो
हेतुरविद्याया इति विस्तरेण सूत्रतो युक्त्या

वा, तर्हीत्यर्थान्तरविवक्षायाम्, इदानीमर्थ इति
भगवद्विशेष- । एतदन्यत्र सूत्र उक्तमिह पुन-

प्रतीत्यसमुत्पादसूत्रे वक्तव्यम् । न वक्तव्यं इति
भदन्तश्रीलाभ- । कया युक्त्या ? इति पृष्टो

भदन्तश्रीलाभ आह-न हीति विस्तर- । अर्हतामस्ति
वेदना । न च सा तृष्णाया- प्रत्ययी-

भवतीति । सा विद्यैव वेदना तृष्णाप्रत्यय इति गम्यते
। न चाविपरीतस्पर्श- क्लिष्टाया वेदनाया- ।

प्रत्ययीभवति इति प्रकृतम् । न च पुनर्निरविद्यस्यार्हतो
विपरीत- स्पर्श इति । स्पर्शोऽपि

साविद्य एवेति गम्यते यो वेदनाया- प्रत्यय उक्त-
प्रतीत्यसमुत्पाद सूत्रे, अविद्या चास्य

स्पर्शस्य हेतुरिति गम्यते-इत्यनया युक्त्या
प्रतीत्यसमुत्पादसूत्रे साविद्यस्पर्शप्रत्यया वेदना

साविद्यवेदनाप्रत्यया चातृष्णेति गम्यते । अतो
युक्त्यायथोक्तया । स चापि स्पर्शकाले निर्दिष्ट

इति विस्तरेणात्र प्रतीत्यसमुपत्पादे सिद्धं
भवति-अयोनिशोमनस्कारो हेतुरविद्याया इति ।

अत्र चोद्यते-यदि तर्हि निरविद्या वेदना तृष्णाया-
प्रत्ययो न भवतीत्यादिवचनेन

स्वगतयैव युक्त्या अयोनिशोमनस्कारो हेतुरविद्याया-,
अविद्या चायोनिशोमनस्कारस्य हेतुरिति

गम्यते; किं
सूत्रान्तरापाश्रयेणाविद्यायोनिशोमनस्कारयो-
रन्योन्यहेतुकत्वप्रदर्शनेन प्रयोजन-

मिति ? अत्रोच्यते-सत्यमस्त्येतत्; किन्तु युक्तिमात्रमिदं
प्रतीत्यसमुत्पादसूत्रे, न कण्ठोक्ति- ।

अत- सूत्रान्तरे कण्ठोक्त्येयं युक्तिर्व्यवस्थाप्यत इति तत्
सूत्रान्तरोपन्यासप्रयोजनमवगन्तव्यम् ।

अतिप्रसङ्ग एवं प्राप्नोतीति शास्त्रकार- ।
कथमतिप्रसङ्ग- ? इत्याह-"अविद्या-

संस्पर्शजं वेदितम् प्रतीत्योत्पन्ना तृष्णा" इति
सूत्रान्तरे निर्दिष्टम् । न च निरविद्यवेदितस्यार्हतो

वेदना तृष्णाया- प्रत्ययो भवति, न चाविपरीत-
स्पर्श- क्लिष्टाया- वेदनाया-, न च निरविद्य-

स्यार्हतो विपरीत- स्पर्श--इत्यनया युक्त्या
एतदप्यङ्गद्वयं स्पर्शवेदनाख्यमिह प्रतीत्यसमुत्पाद-

सूत्रेऽनुच्यमानमप्यन्यत्रोपदिष्टत्वाद्गम्यते
इत्येतस्याप्यङ्गद्वयस्यावचनं प्राप्तम् । तथा
सूत्रान्तर

उपदिष्टम्-"स पुण्यां^श्चेत् संस्कारानभिसंस्करोति
पुण्योपगमस्य विज्ञानं भवति । एवम-

पुण्योपगम्, आनिञ्ज्योपगं च । न च
निरविद्यसंस्कारस्यार्हत- पुण्योपगं विज्ञानं यावदा-

निञ्ज्योपगं विज्ञानमिति । एतदपि संस्काराङ्गं युक्त्या
सिद्धम्, न वक्तव्यमत्रेति प्राप्तम् । तथा

जातिमन्तरेण जरामरणं न भवतीति युक्त्या गम्यत इति
जात्यङ्गं न वक्तव्यं स्यादित्यादिप्रसङ्ग-

प्राप्नोति ।

@३५४

स्याद्यन्तवत्त्वप्रसङ्ग- । न चापरिपूर्णो निर्देश इति ।
किं कारणम् ? प्रवृत्तिसम्मूढेभ्यो

विनेयेभ्य- कथं परलोकादिहलोक-, इहलोकाच्च पुन-
परलोक- सम्बध्यत इत्येतावतो-

ऽर्थस्यात्र विवक्षितत्वात् । एतस्य चार्थस्य
पूर्वमेवोक्तत्वात्-

"पूर्वापरन्तमध्येषु सम्मोहविनिवृत्तये" (अभि^ को^ ३.२५)

उक्तं भगवता-"प्रतीत्यसमुत्पादं वो भिक्षवो
देशयिष्यामि प्रतीत्यसमुत्पन्नांश्च

धर्मान्" ( ) इति । अथ क एषां विशेष- ?
शास्त्रतस्तावन्न कश्चित्; उभयं हि सर्वे

संस्कृता धर्मा इति ।

कथमिदानीमनुत्पन्ना एवानागता- प्रतीत्यसमुत्पन्ना
इत्युच्यन्ते, कथं तावदकृता

एवानागता- संस्कृता उच्यन्ते ? आभिसंस्कारिकया
चेतनया चेतितत्वात् । अनास्रवा-

कथम् ? तेऽपि चेतिता- कुशलया चेतनया प्राप्तिं प्रति ।
निर्वाणेऽपि प्रसङ्ग- ? तज्जातीय-

त्वात्तु तत्रैवातिदेश- । यथा न च तावद्रूप्यते रूपं
चोच्यते तज्जातीयत्वादित्यदोष- ॥२७॥

सूत्राभिप्रायस्त्वयमुच्यते-

हेतुरत्र समुत्पाद- समुत्पन्नं फलं मतम् ।

-------------------

अचोद्यमेव त्वेतदिति विस्तरेणाचार्य- स्वमतमाह-कथं
परलोकादिहलोक इति

विस्तर- । तत्राविद्यासंस्काराभ्यामिहलोक- सम्बध्यते ।
स चेहलोको विज्ञाननामरूप-

षडायतनस्पर्शवेदनाङ्गानि । तृष्णोपादानभवै-
परलोक- सम्बध्यते । स च परलोको जाति-

र्जरामरणं च । इत्येतावतोऽर्थस्यात्र
प्रतीत्यसमुत्पादसूत्रे विनेयेभ्यो विवक्षितत्वात् । एतस्य

चार्थस्य पूर्वमेवोक्तत्वात् । `पूर्वापरान्तमध्येषु
सम्मोहविनिवृत्तयेऽ (अभि^ को^ ३.२५)

इत्यनेन उक्तत्वात् । अचोद्यमेव त्वेतद् विस्तरेण यावत् न
चापरिपूर्णो निर्देश इत्यभिसम्बन्ध- ।

उभयं हि सर्वे संस्कृता धर्मा इति । त्रैयध्विका- सर्वे
संस्कृता धर्मा- प्रतीत्यसमुत्पाद- ।

अत एव च प्रतीत्यसमुत्पन्ना इति न कश्चिद्विशेष- ।

कथं तावदकृता इति । भाविन्या सञ्ज्ञया
यथानागता- संस्कृता उच्यन्ते, तथा

प्रतीत्यसमुत्पन्ना इत्यभिप्राय- । आभिसंस्कारिकया
चेतनयेति । सर्वचेतनानां स्वलक्षणमभिद्यो-

तयन्नाभिसंस्कारिकयेत्याह । सा हि
विपाकाभिसंस्करणादाभिसंस्कारिका, तया चेतितत्वात्

प्रणिहितत्वात् । देवो भविष्यामि, मनुष्यो
भविष्यामीत्येवमादि । अतोऽनागता- संस्कृता उच्यन्ते । न

तु भाविन्या सञ्ज्ञयेति तमभिप्रायं विहन्ति । अनास्रवा-
कथमिति । ये सास्रवा अनागता त

एवं चेतयितुं युज्यन्ते, ये त्वनास्रवा अनागतास्ते कथं
चेतयितुं युज्यन्ते । चोदक आह-

तेऽपि चेतिता- कुशलया चेतनया प्राप्तिं प्रति । अनास्रवा
धर्मा- प्राप्येरन्निति । निर्वाणेऽपि

प्रसङ्ग इति । निर्वाणमपि संस्कृतत्वं प्रसज्यते ।
प्राप्तिं प्रति चेतितत्वान्निर्वाणं प्राप्येतेति ।

तदेवमनेनार्थेनानागतानां संस्कृतत्वव्यवस्थापने
दोष इति विध्यन्तरमुपन्यस्यते । तज्जातीयत्वा-

त्त्विति विस्तर- । यथा न च तावद्रूप्यते यदनागतं
रूपं रूप्यमाणरूपजातीयत्वाद्रूप्यमित्यतिदेश- ।

तथा प्रतीत्यसमुत्पन्नधर्मजातीयत्वादनागता अपि
धर्मा- प्रतीत्यसमुत्पन्ना इत्यतिदेश एषा-

मनागतानां भवतीति ॥२७॥

@३५५

हेतुभूतमङ्गं प्रतीत्यसमुत्पाद-, समुत्पद्यतेऽस्मादिति
कृत्वा । फलभूतमङ्गं

प्रतीत्यसमुत्पन्नम् । एवं सर्वाण्यङ्गान्युभयथा
सिध्यन्ति; हेतुफलभावात् । न चैवं

सत्यव्यवस्थानं भवति, भिन्नापेक्षत्वात् । यदपेक्ष्य
प्रतीत्यसमुत्पादो न तदेवापेक्ष्य

प्रतीत्यसमुत्पन्नम्, हेतुफलवत् पितृपुत्रवच्च ।

स्थविरपूर्णाश- किलाह-स्यात् प्रतीत्यसमुत्पादो न
प्रतीत्यसमुत्पन्ना धर्मा

इति । चतुष्कोटिक- । प्रथमा कोटिरनागता धर्मा- ।
द्वितीयाऽर्हतश्चरमा- । तृतीया

तदन्येऽतीतप्रत्युत्पन्ना धर्मा- । चतुर्थ्यसंस्कृता
धर्मा इति ।

अत्र तु सौत्रान्तिका विज्ञापयन्ति-किं खल्वेता इष्टय
उच्यन्ते या यस्येष्टि-

आहोस्वित् सूत्रार्थ- ? इत्याह । यदि सूत्रार्थ- ? नैष
सूत्रार्थ- । कथं कृत्वा ? यत्तावदुक्तम्-

"आवस्थिक एष प्रतीत्यसमुत्पादो द्वादश पञ्चस्कन्धिका
अवस्था द्वादशाङ्गानि"

इति । एतदुत्सूत्रम् । सूत्रेऽन्यथानिर्देशाद्-"अविद्या कतमा
? यत्तत् पूर्वान्तेऽज्ञानम्"

( ) इति विस्तरेण ।

यच्च नीतार्थं न तत् पुनर्नेयं भवतीति नैष
सूत्रार्थ- । न वै सर्वं निर्देशतो नीतार्थं

भवति । यथाप्रधानं चापि निर्देशा- क्रियन्ते ।
तद्यथा हस्तिपदोपमे-"पृथिवीधातु-

कतम- ?" इत्यधिकृत्याह-"केशा रोमाणि" ( ) इति । सन्ति च
तत्रान्येऽपि

रूपादय- । एवमत्रापि यथाप्रधानं निर्देश- स्यात् ।

-------------------

हेतुफलभावादिति । यस्मात्तदेवाङ्गं हेतुस्तदेव फलम् ।
न चैवं सत्यव्यवस्थानं भवतीति ।

पारापारवत् । हेतुफलवदिति । नाव्यवस्थित-
प्रतीत्यसमुत्पाद- प्रतीत्यसमुत्पन्नो भिन्नापेक्षत्वात् ।

हेतुफलवत् पितृपुत्रवद्वा । तत्र हेतुफलम्, तद्
यथा-बीजाङ्कुरादि । यथा यदपेक्ष्य हेतुर्व्य-

वस्थाप्यते न तदपेक्ष्य फलम्, यदपेक्ष्य फलं
व्यवस्थाप्यते न तदपेक्ष्य हेतु- । किं तर्हि ?

फलमपेक्ष्य हेतुर्व्यवस्थाप्यते, हेतुञ्चापेक्ष्य फलमिति
। यथा च यमपेक्ष्य पिता न तमपेक्ष्य

पुत्र-, यमपेक्ष्य पुत्रो न तमपेक्ष्य पिता, किं तर्हि ?
तत्पुत्रमपेक्ष्य पितेति, पितरं चापेक्ष्य पुत्र

इति । न च तदव्यवस्थितम्, तद्वदेतत् ।

किलेत्यसम्भावनायाम् । प्रथमा कोटिरनागता धर्मा इति
। अन्यधर्महेतुत्वात् प्रतीत्य-

समुत्पाद- समुत्पद्यतेऽस्मादिति कृत्वा । न
प्रतीत्यसमुत्पन्ना-, अनुत्पन्नत्वात् । द्वितीयार्हतश्चरमा

इति । उत्पन्नत्वात्तत- फलानुत्पत्तेश्च । तृतीया तदन्य
इति । अर्हतश्चरमेभ्योऽन्येऽतीतप्रत्युत्पन्ना

धर्मा- । चतुर्थ्यसंस्कृता इति ।
तत्फलाभावादनुत्पत्तिमत्त्वाच्च ।

किं खल्वेता इष्टय उच्यन्त इति । आवस्थिक-
प्रतीत्यसमुत्पाद- स्यात् प्रतीत्य-

समुत्पादो न प्रतीत्यसमुत्पन्ना इत्येवमाद्या- ।
पूर्वान्तेऽज्ञानमिति । यस्मादविद्यैवोक्ता नान्ये

स्कन्धास्तस्मादविद्यैवाङ्गमिति ।

नीतार्थमेतदिति दर्शयति । नीतार्थमिति विभक्तार्थम् ।
हस्तिपदोपमे सूत्रे । सन्ति च

तत्रान्येऽपि रूपादय इति । तेषु केशरोमादिषु । न
पृथिवीधातुमेवेति । एवमत्रापि यथाप्रधानं

@३५६

अनुपसंहार एष- । न हि तत्र केशादय-
पृथिवीधातुना निर्दिश्यन्ते, यत

एषामपरिपूर्णो निर्देश- स्याद्; अपि तु केशादिभिरेव
पृथिवीधातु- निर्दिश्यते । न च

केशादीनभ्यतीत्याप्यस्ति पृथिवीधातुरिति सम्पूर्ण
एवास्य निर्देश- । एवमिहाप्य-

विद्यादीनां परिपूर्ण एव निर्देश-, न सावशेष- ।

ननु चाभ्यतीत्यापि केशादीनश्रुसिङ्घाणिकादिष्वस्ति
पृथिवीधातु- । सोऽपि निर्दिष्ट

एवेति । यद्वा "पुनरन्यदप्यस्मिन् काये खक्खटं
खरगतम्" ( ) इति वचनात्

भवतु वा तथैवाविद्यावशेष-, यदि शक्यते दर्शयितुम्,
जात्यन्तरस्य त्वविद्यायां किङ्कृत-

प्रक्षेप- ! यद्यपि च तास्ववस्थासु पञ्च स्कन्धा
विद्यन्ते, यस्य तु भावाभावयोर्यस्य

भावाभावनियम- तदेवाङ्गं व्यवस्थापयितुम् । सत्यपि
च पञ्चस्कन्धके संस्कारा न

भवन्ति पञ्चस्कन्धहेतुका- किं तर्हि ? अविद्याहेतुका एव ।
तथा पुण्यापुण्यानेञ्ज्योपगं

च विज्ञानं न भवति, तृष्णोपादानादयश्चेति ।
यथानिर्देश एव सूत्रार्थ- ।

-------------------

निर्देश- स्यादिति । एवमत्रापि प्रतीत्यसमुत्पादसूत्रे
द्वादशसु पञ्चस्कन्धिकास्ववस्थासु यत्र

यस्य प्राधान्यं तस्य निर्देश- स्यात् ।
अविद्याप्रधानायामविद्येति निर्देश- स्यात्,
संस्कारादिप्रधाना-

स्ववस्थासु संस्कारादीनां निर्देश- स्यात् । सन्ति च
तत्रान्येऽपि रूपवेदनादयो धर्मा इति ।

नहि तत्रेति विस्तर- । नहि तत्र सूत्रे केशादय-
पृथिवीधातुना निर्दिश्यन्ते-केशादय-

कतमे ? पृथिवीधातुरिति । यत एषां
केशादीनामपरिपूर्णो निर्देश- स्यात् । सन्ति हि
तत्रान्येऽपि

रूपादय इति । रूपादिस्वभावा अपि केशादयो न केवलं
पृथिवीधातुस्वभावा इति । अपि तु

केशादिभिरेव पृथिवीधातुर्निर्दिश्यते-पृथिवीधातु-
कतम- ? केशरोमाणीति । न च

केशादीनभ्यतीत्याप्यतिक्रम्याप्यस्ति
पृथिवीधातुराध्यात्मिक इति सम्पूर्ण एवास्य पृथिवी-

धातोर्निर्देश- । एवमिहाप्यविद्यादीनाम् । एवमिहापि
सूत्रेऽविद्यासंस्कारविज्ञानादीनां परिपूर्ण

एव निर्देशोऽयम्, न सावशेष- ।

अश्रुसिङ्घाणकादिष्विति । अश्रुसिङ्घाणकादीनि न तत्र
सूत्रे पठ्यन्ते, तस्मान्न तद्गत-

पृथिवीधातुरुक्त- इति सावशेष एवेति दर्शयति । भवतु
वा तथैवेति विस्तर- । यथा

पृथिवीधातोरश्रुसिङ्घाणकादिष्ववशेषमनुक्तत्वात्
तथैवाविद्यावशेषमस्तु यदि शक्यते दर्शयितुम् ।

न शक्यते दर्शयितुमिति मन्यमानो यदि शब्दं प्रयुङ्क्ते;
पूर्वान्तेऽज्ञानमपरान्तेऽज्ञानं मध्यान्तेऽज्ञानं

बुद्धेऽज्ञानं धर्मेऽज्ञानं सङ्घेऽज्ञानं
इत्येवमादीनां सर्वेषामज्ञानस्थानानामुक्तत्वात् ।
जात्यन्तरस्य

तु वेदनादेर विद्यायां किङ्कृत- प्रक्षेप- ।
पञ्चस्कन्धिकावस्थाविद्येति । न हि
वेदनादीनामविद्यात्वं

युज्यत इति । भावाभावनियम इति । यस्य
भावाभावयोर्यस्य भावाभावौ यथासङ्ख्येन नियतौ

तदेवाङ्गम् । अविद्याभावे संस्काराणां भाव-
तदभावे तेषामभाव इत्यविद्यैवाङ्गं न वेदनादि ।

न हि वेदनादिसद्भावेऽर्हतां संस्कारा भवन्ति, ये
विज्ञानाङ्गजनका इत्यर्थ- । तस्मादाह-

सत्यपि च पञ्चस्कन्धके संस्कारा न भवन्तीति विस्तर- ।
सत्यपि च पञ्चस्कन्धके अर्हत्त्वा-

वस्थायाम् । पुण्योपगंयावदानिञ्ज्योपगं च विज्ञानं
न भवति । प्रतिसन्धिविज्ञानं न भवतीत्यर्थ- ।

अन्तामुपपत्तिं गच्छतीत्युपगम्, पुण्योपगं विज्ञानं
पुण्योपगम्, एवं यावदानिञ्ज्योपगम् । तथा

@३५७

यदप्युक्तम्-"हेतुरत्र समुत्पाद- समुत्पन्नं फलं
यावच्चतुष्कोटिक-" इति ।

एतदप्युत्सूत्रम् ? सूत्रेऽन्यथा निर्देशात्
"प्रतीत्यसमुत्पाद- कतम- ? यदुतास्मिन् सतीदं

भवति" इति विस्तरेणोक्त्वा" इति याऽत्र धर्मता
धर्मस्थितिता यावदविपर्यस्तता

अयमुच्यते प्रतीत्यसमुत्पाद-" इति । धर्मजाति-
धर्माणां शैलि- । अतो येयं धर्मता य

एष नियम- । अविद्यायामेव सत्यां संस्कारा भवन्ति,
नान्यथा । एष प्रतीत्यसमुत्पादो

न हेतुरेव । यदपि चतुष्कोटिकमुक्तम्, तत्र यद्यनागता-
धर्मा न प्रतीत्यसमुत्पन्ना-, सूत्रं

विरुध्यते-"प्रतीत्यसमुत्पन्ना धर्मा- कतमे ? अविद्या,
यावज्जातिर्जरामरणम् ।"

अथ वा-तयोरनागताध्वव्यवस्थानं नैष्टव्यमिति
त्रिकाण्डव्यवस्था भिद्यते ।

`असंस्कृत- प्रतीत्यसमुत्पाद-ऽ इति निकायान्तरीया- ।
"उत्पादाद्वा तथागता-

नामनुत्पादाद्वा तथागतानां स्थितैवेयं धर्मता" इति
वचनात् । तदेतदभिप्रायवशादेवं च

न चैवम् ।

कथं तावदेवम्, कथं वा नैवम् ?

यद्ययमभिप्राय--उत्पादाद्वा तथागतानामनुत्पादाद्वा
नित्यमविद्यादीन् प्रतीत्य

-------------------

सत्यपि पञ्चस्कन्धके निरविद्यावस्थायां
तृष्णोपादानादयश्च न भवन्तीति । यथानिर्देश एव

सूत्रार्थ- । यथा सङ्कीर्त्तितानामेवाविद्यादीनां
ग्रहणमित्यर्थ- । अतो विद्यमाना अप्यन्ये स्कन्धा

न प्रत्यया- संस्कारादीनामिति न तेऽङ्गम् ।

एवं मया श्रुतमित्यादि । भगवान् राजगृहे विहरति
गृध्रकूटे पर्वते महता भिक्षुसङ्घेन

सार्धमर्धत्रयोदशभिर्भिक्षुशतै- सम्बहुलैश्च
बोधिसत्त्वैरिति । आयुष्मान् शारिपुत्रो मैत्रेयं

बोधिसत्त्वमेतदवोचत् । शालिस्तम्बमवलोक्य भिक्षुभ्य-
सूत्रमिदमुक्तम्-यो भिक्षव- प्रतीत्य-

समुत्पादं पश्यति स धर्म पश्यति, यो धर्म पश्यति स
बुद्धं पश्यति, इत्युक्त्वा भगवांस्तूष्णीम्ब-

भूव । तदस्य भगवता भाषितस्य सूत्रस्य कोऽर्थ- ?
प्रतीत्यसमुत्पाद- कतम- ? धर्म- कतम- ?

बुद्ध- कतम- ? कथं च प्रतीत्यसमुत्पादं पश्यन्
धर्मं पश्यतीत्यादि ? तत्र प्रतीत्यसमुत्पादो

नाम यदिदमविद्येत्यादि । इदं चाभिसन्धायेदमुक्तं तत्र
सूत्रे-उत्पादाद्वा तथागतानामनुत्पादाद्

वा तथागतानां स्थितैवेयं धर्मता धर्मस्थतिता
धर्मनियामता तथता अवितथता अनन्यतथता

भूतता सत्यता तत्त्वमविपरीतता अविपर्यस्ततेत्यवमादि
भगवन्मैत्रेयवचनम् । यद्यनागता न

प्रतीत्यसमुत्पन्ना इति । यदुक्तं प्रथमा कोटिरनागता
धर्मा इति, सूत्रं विरुध्यत इति ।

जातिर्जरामरणयो- प्रतीत्यसमुत्पन्नत्वं न स्यात् । उक्तं
च-अविद्या यावज्जातिजरामरणमिति ।

अथ वेति विस्तर- । अथ जातिजरामरणाङ्गेऽपि
प्रतीत्यसमुत्पन्ने इष्टे । तयोरनागताध्व-

व्यवस्थानं नैष्टव्यमिति कृत्वा त्रिकाण्डव्यवस्था
भिद्यते । "पूर्वापरान्तयोर्द्वे द्वे मध्येऽष्टौ"

(अभि^ को^ ३.२०) इति ।

निकायान्तरीया इति । आर्यमहीशासका- ।

उत्पादस्य संस्कृतलक्षणत्वादिति । योऽयमुत्पाद-
प्रतीत्यसमुत्पाद इति निकायन्तरी-

@३५८

संस्कारादीनामुत्पाद-, न कदाचिदप्रतीत्यान्यद्वा
प्रतीत्यातो नित्य इति; एवमेतदिति

प्रतिग्राह्यम् । अथायमभिप्राय--प्रतीत्यसमुत्पादो नाम
किञ्चित् भावान्तरं नित्यमस्तीति;

नैतदेवमिति प्रतिषेद्धव्यम् । किं कारणम् ? उत्पादस्य
संस्कृतलक्षणत्वात् । न च नित्यं

भावान्तरमनित्यस्य लक्षणं युज्यते । उत्पादश्च
नामोत्पत्तुर्भवतीति कोऽस्याविद्या-

दिभिरभिसम्बन्ध-, यतस्तेषां प्रतीत्यसमुत्पाद
इत्युच्येत । पदार्थश्चासम्बन्धो भवतीति,

नित्यश्च नाम प्रतीत्यसमुत्पादश्चेति ।

अथ प्रतीत्यसमुत्पाद इति क- पदार्थ- ? प्रति-
प्राप्त्यर्थ-, एति- गत्यर्थ- ।

उपसर्गवशेन धात्वर्थपरिणामात् प्राप्येति योऽर्थ-
सोऽर्थ- प्रतीत्येति ।

यदि सत्तार्थ-, समुत्पूर्व- प्रादुर्भावार्थ- । तेन
प्रत्ययं प्राप्य समुद्भव- प्रतीत्य-

समुत्पाद- ।

न युक्त एव पदार्थ- । किं कारणम् ? एकस्य हि
कर्त्तुर्द्वयो- क्रिययो- पूर्वकालायां

क्रियायां क्त्वाविधिर्भवति । तद्यथा-स्नात्वा भुङ्क्त इति
। न चासौ पूर्वमुत्पादात्

कश्चिदस्ति, य- पूर्व प्रतीत्योत्तरकालमुत्पद्यते । न
चाप्यकर्तृकाऽस्ति क्रियेति । आह चात्र-

"प्रत्येति पूर्वमुत्पादाद् यद्यसत्त्वान्न युज्यते ।

-------------------

यैर्नित्य- परिकल्प्यते स संस्कृतलक्षणमुक्तम्-"त्रीणि
इमानि संस्कृतस्य संस्कृतलक्षणानि,

संस्कृतस्योत्पादोऽपि प्रज्ञायते, व्ययोऽपि,
स्थित्यन्यथात्वमपि" इति । संस्कृतलक्षणत्वाच्चा-

नित्यमित्यभिप्राय- । ब्रूयास्त्वं लक्षणमपि नित्यं
भवतीति ? अत आह-न च नित्यं

भावान्तरमनित्यस्य लक्षणं युज्यत इति । न हि
निर्वाणमाकाशं वा कस्यचिदनित्यस्य लक्षणं

भवति । प्रागुत्पत्तेर्हि लक्ष्यस्य तदस्तीति कस्य
लक्षणम्, विनष्टे च लक्ष्ये कस्य-इति न

युज्यते । उत्पादश्चेति विस्तर- । उत्पादश्च नामाभूत्वा
भावलक्षण- । सौत्रान्तिकनयेनोत्पत्तिर्धर्मस्य

तदानीमेव भवतीति । कोऽस्योत्पादस्यासंस्कृतस्य
तन्मतेना विद्यादिभिरभिसम्बन्ध- । यथौदनेन

पाकस्यास्ति सम्बन्ध- कर्तृक्रियालक्षण इत्योदनस्य पाक
इत्युच्यते । न ह्याकाशरूपयोरभि-

सम्बन्ध उत्पत्त्युत्पत्तृलक्षणोऽस्ति, येन
रूपस्याकाशमित्युच्यते । एवं कोऽस्याविद्यादिभिरभि-

सम्बन्ध- । यतस्तेषामविद्यादीनां प्रतीत्यसमुत्पाद
इत्यच्यते । पदार्थश्चासम्बन्धो भवतीति ।

प्रत्ययं प्राप्य समुद्भव- प्रतीत्यसमुत्पाद इति
पदार्थ-, स कथं नित्यश्च नाम प्रतीत्यसमुत्पादश्चेति
।

प्रति- प्राप्त्यर्थ इति । प्राप्तिद्योतक इत्यर्थ- । "इ गतौ"
(मा^ धा^ १.२१५) इति

धात्वर्थपरिणामादिति । अनेकार्था हि धातव- ।
प्रतिश्चोपसर्ग- प्राप्तिद्योतक इत्ययमि-

गत्यर्थमुज्झित्वा प्राप्त्यर्थमापद्यते । पदि- सत्तार्थ
इति । "पद सत्तायाम्" ( ) इति ।

तेनेति कारणेन । पूर्वकालायां क्रियायां क्त्वाविधेरिति
। "समानकर्तृकयो- पूर्वकाले"

(पा^ सू^ ३.४.२१) इति वचनात् । न चासौ पूर्वमुत्पादात्
कश्चिदस्तीति सौत्रान्तिकमतेन । न

चाप्य कर्तृकास्ति क्रियेति कर्तरि सति क्रियाया
व्यवस्थापनात् ।

आह चात्रेति । एतद्वैयाकरणचोद्यं श्लोकेनोपनिबध्नात्या
चार्य- । यदि पूर्वमुत्पादात्

@३५९

सह चेत् क्त्वा न सिद्धोऽत्र पूर्वकालविधानत-" ॥इति ?

नैष दोष-, इदं तावदयं प्रष्टव्य
शाब्दिक--किमवस्थो धर्म- उत्पद्यते वर्त्तमान-,

उताहोऽनागत इति ? किं चात- ? यदि वर्त्तमान उत्पद्यते,
कथं वर्त्तमानो यदि नोत्पन्न- ।

उत्पन्नस्य वा पुनरुत्पत्तावनवस्थाप्रसङ्ग- । अथानागत
उत्पद्यते, कथमसत- कर्तृत्वं

सिद्धत्यकर्तृका वा क्रियेति ? अतो यदवस्थ उत्पद्यते
तदवस्थ एव प्रत्येति ।

किमवस्थश्चोत्पद्यते ? उत्पादाभिमुखोऽनागत- । तदवस्थ
एव प्रत्ययं प्रत्येतीत्युच्यते ।

अनिष्पन्नं चेदं यदुत शाब्दिकीयं कर्तृक्रिया
व्यवस्थानं भवतीत्येष कर्त्ता, भूतिरित्येषा

क्रिया । न चात्र भवितुरर्थात् भूतिमन्यां क्रियां
पश्याम- । तस्मादच्छलं व्यवहारेषु ।

एष तु वाक्यार्थ--`अस्मिन् सत्यस्य भाव-,
अस्योत्पादादिदमुत्पद्यत इति

योऽर्थ- सोऽर्थ- प्रतीत्यसमुत्पाद-ऽ इति । आह चात्र-

"असन्नुत्पद्यते यद्वत् प्रत्येत्यपि तथाऽथ सन् ।

उत्पन्न उत्पद्यत इत्यनिष्ठाऽसन् पुरापि वा ॥

-------------------

प्रत्येति प्राप्नोति । असत्त्वान्न युज्यते । न ह्यविद्यमान-
कर्त्ता स्नानादिक्रियां कुर्वन् दृष्ट इति ।

सह चेत् । अथ मन्यसे प्रतीत्यक्रियां समुत्पादक्रियां च
सहकरोतीत्येवम् । क्त्वा न सिद्धोऽत्र

प्रत्यय- । कस्मात् ? पूर्वकालविधानत- । पूर्वस्मिन् काले
विधानं क्त्वाप्रत्ययस्य; "समान-

कर्तृकयो- पूर्वकाले" इति वचनात् । अत- क्त्वाप्रत्ययो न
सिद्धो भवेत् ।

पुनरुत्पत्ताविति । उत्पन्नस्य पुनरुत्पत्तौ कल्प्यमानाया
मनवस्थाप्रसङ्ग- । द्वितीये तृतीये

क्षणे पुन- पुनरुत्पद्यत इत्यनिष्ठाप्रसङ्ग- ।
अथानागत इति विस्तर- । अलब्धात्मकोऽनागत

इति कथमसतोऽलब्धात्मलाभस्य कर्तृत्वं सिध्यति,
अकर्तृका वा क्रिया कथं सिध्यति; यत

एवमतो यदवस्थ उत्पद्यते शाब्दिकस्य शब्दविद-,
तदवस्थ एव मम प्रत्येति । किमवस्थश्चेति ।

कावस्थास्येति किमवस्थ- । उत्पादाभिमुखोऽनागत इति । न
सर्वोऽनागत उत्पद्यते, किं तर्हि ?

उत्पादाभिमुख- । उत्पादेऽभिमुखे उत्पित्सुरित्यर्थ- ।
तदवस्थ एव । उत्पादाभिमुखावस्थ एव

प्रत्येतीत्युच्यते । अनिष्पन्नं चेदमिति विस्तर- ।
शाब्दिकानामिदं शाब्दिकीयम् । कर्तु- कियायाश्च

व्यवस्थानम् । कस्मात् ? भवितु-, कर्तृरूपकल्पितादर्थात्
क्रियारूपकल्पिताया भूतेरन्यत्वा-

भिधानात् । तस्मादच्छलं भवत्युत्पद्यते
प्रत्येतीत्येवमादिषु ।

आह चात्रेति । तत्सिद्धान्तेन प्रक्रियां दर्शयति ।
असन्नुत्पद्यते यद्वदिति विस्तर- ।

असन्नभावोऽलब्धात्मक उत्पद्यते यथा प्रत्येत्यपि तथा ।
असन्नित्यर्थ- । अथ सन्, अथ

लब्धात्मक उत्पद्यत इति कल्प्यते । उत्पन्न उत्पद्यते
इत्यनिष्ठा । उत्पन्नोऽपि पुनरुत्पद्यत इत्यन-

वस्थानादन्यदनिष्ठा प्राप्नोति । तथा
हि-साङ्ख्यमतानुसारेण सत एवोत्पादो नासत इति

तदेतदधिकृत्य ब्रवीति । सन् पुरापि वेति । वा-शब्दो
मतविकल्पार्थ- । यदि भवतां सन्नुत्पद्यते

इति पक्ष-, अस्माकमपि सन्नुत्पद्यते;
वैभाषिकनयेनानागतानामस्तित्वात्, सौत्रान्तिकनयेन

च जनकधर्मबीजसद्भावात् । तत- किमिदमुच्यते-न चासौ
पूर्वमुत्पादात् कश्चिदस्ति य-

@३६०

सहभावेऽपि च क्त्वाऽस्ति दीपं प्राप्य तमो गतम् ।

आस्यं व्यादाय शेते वा, पश्चाच्चेत् किं न संवृते ॥"

अन्ये पुनरस्य चोद्यस्य परिहारार्थमन्यथा
परिकल्पयन्ति-प्रतिर्वीप्सार्थ-, इतौ

साधव इत्या- = अनवस्थायिन-, उत्पूर्व- पदि-
प्रादुर्भावार्थ-; तां तां कारणसामग्रीं प्रति

इत्यानां समवायेनोत्पाद- प्रतीत्यसमुत्पाद इति ।

एषा तु कल्पनाऽत्रैव युज्यते । इह कथं
भविष्यति-"चक्षु- प्रतीत्य रूपाणि

चोत्पद्यते चक्षुर्विज्ञानम्" ( ) इति ॥

-------------------

प्रतीत्योत्तरकालमुत्पद्यत इति । अथ वा यदि तर्हि
सन्नेवोत्पद्यते, पूर्वमेव घटो मृतपिण्डा-

दीननपेक्ष्य स्वत- प्रसिद्धोऽस्तीति प्राप्नोति ।

अपरे पुनर्व्याचक्षते-अनिष्ठाऽसन् पुरापि वेति । अथ मा
भूदनिष्ठेति, असन्नुत्पद्यत

इति प्रतिपद्यसे । पुनस्तदेव वोपतिष्ठते, असन्नुत्पद्यते
यद्वत् प्रत्येत्यपि तथेति सिद्धो न- पक्ष

इति पूर्ववद्वाच्यम् । यदप्युक्तम्-एकस्य हि कर्तुर्द्वयो-
क्रिययो- पूर्वकालायां क्रियायां

क्त्वाविधिर्भवतीति, तद्व्यभिचारयन्नाह-सहभावेऽपि च
क्त्वास्तीति विस्तर- । समानकाला-

यामपि क्रियायां क्त्वाविधिर्दृष्ट-, तद्यथा दीपं
प्राप्य तमोगतमिति । अत्र न पूर्व तमो दीपं

प्राप्नोति, पश्चाद्गच्छति विनश्यतीत्यर्थ- । किं तर्हि ?
तस्मिन्नेव काले तमो दीपं प्राप्नुवद्

विनश्यति । अथ मतम्-समनन्तरमेव तन्न युगपदिति । अत-
पुनरिदमुच्यते-आस्यं व्यादाय

शेते वेति । न ह्यसौ पूर्वं मुखं व्याददाति विदारयति
पश्चाच्छेते, किं तर्हि ? यो मुखं व्याददच्छेते

स मुखं व्यादाय शेते इत्युच्यते । अथ मतम्-पूर्वमसौ
मुखं व्याददाति पश्चाच्छेते इति ? अत

आह-पश्चाच्चेत् किं न संवृते । य- कश्चिन्मुखं
व्यादायानन्तरं च संवृत्य शेते स मुखं व्यादाय

शेते इत्युच्येत, न चोच्यते; तेन ज्ञायते यो मुखं
व्याददच्छेते स मुखं व्यादाय शेते इत्युच्यते

इति ।

अन्ये पुनरिति । भदन्त श्रीलाभ- । प्रतिर्वीप्सार्थ इति ।
नानावाचिनामधिकरणानां सर्वेषां

क्रियागुणाभ्यां व्याप्तुमिच्छा वीप्सा, तामयं
प्रतिर्द्योतयति । इतौ गतौ साधव इत्या-, "तत्र

साधु-" (पा^ सू^ ४.४.९८) इति यत्प्रत्यय-, इतौ विनष्टौ
साधव- । अनवस्थायिन इत्यर्थ- ।

समुपसर्ग- द्योतयति । उत्पूर्व- पदि- प्रादुर्भावार्थ-;
धात्वर्थपरिणामात् । तां तां सामग्रीं प्रतीति ।

प्रतेर्वीप्सार्थतां दर्शयति । इत्यानां विनश्वराणां
समवायेनोत्पाद- प्रतीत्यसमुत्पाद- । न कश्चिद्धर्म

एक उत्पद्यते; सहोत्पादनियमात्, रूपादीनाम् ।
"कामेऽष्टद्रव्यकोऽशब्द- परमाणु-" (अभि^

को^ २.२३) यावत् "चित्तचैत्ता- सहावश्यम्" (अभि^ को^ २.२४)
इति नियमात् ।

एषा तु कल्पनेति विस्तर- । प्रतिर्वीप्सार्थ इत्येवमादिका ।
कल्पनाऽत्रैव प्रतीत्य-

समुत्पादसूत्रे युज्यते । इह कथं भविष्यति चक्षु-
प्रतीत्य रूपाणि चोत्पद्यते चक्षुर्विज्ञानमिति ।

न हि प्रतीत्यानां चक्षूंषि प्रतीत्यचक्षूंषीति
समास- सम्भवति; अर्थायोगात् । चक्षुर्हि प्रतीत्य

प्राप्य रूपाणि चोत्पद्यते चक्षुर्विज्ञानमित्ययमर्थो
गम्यते । तेन तदवस्थमेव तच्चोद्यं `न युक्त

एष पदार्थ-ऽ इति विस्तरेण यदुक्तम् । कथम् ? एकस्य हि
कर्तुर्द्वयो- पूर्वकालायां क्रियायां

@३६१

किमर्थं पुनर्भगवान् पर्यायद्वयमाह-"अस्मिन् सतीदं
भवति, अस्योत्पादादिद-

मुत्पद्यतेऽ इति ? अवधारणार्थम् ?
यथाऽन्यत्राह-"अविद्यायां सत्यां संस्कारा भवन्ति

नान्यत्राविद्याया- संस्कारा-" इति । अङ्गपरम्परां वा
दर्शयितुम्-अस्मिन्नङ्गे सतीदं

भवति, अस्य पुरङ्गस्योत्पादादिदमुत्पद्यत इति ।
जन्मपरम्परां वा-पूर्वान्ते सति मध्यान्तो

भवति, मध्यान्तस्योत्पादादपरान्त उत्पद्यत इति ।
साक्षात् पारम्पर्येण च प्रत्ययभावं

दर्शयति-कदाचिद्धि समनन्तरमविद्याया- संस्कारा
भवन्ति, कदाचित् पारम्पर्येणेति ।

अहेतुनित्यहेतुवादप्रतिषेधार्थमित्यपरे । नासति हेतौ
भावो भवति, न चानुत्पत्ति-

मतो नित्यात् प्रकृतिपुरुषादिकात् किञ्चिदुत्पद्यत इति ।

अस्यां तु कल्पनायां पूर्वपदस्य ग्रहणमनर्थकं
प्राप्नोति; `अस्योत्पादादिद-

मुत्पद्यतेऽ इत्यनेनैवोभयवादप्रतिषेधसिद्धे- ।

-------------------

क्त्वाविधिर्भवति-स्नात्वा भुङ्क्त इति । न च
पूर्वमुत्पादाच्चक्षुर्विज्ञानमस्ति यच्चक्षु- पूर्वं

प्रतीत्य रूपाणि चोत्तरकालमुत्पद्यते, न चाप्यकर्तृका
क्रियेति ।

अवधारणार्थे पर्यायद्वयमाह । अस्मिन् सतीति ।
एतावत्युच्यमाने न केवलमविद्यायां

सत्यां संस्कारा भवन्ति, अन्यस्मिन्नपि सतीति गम्येत,
यथा चक्षुषि सति चक्षुर्विज्ञानं भवत्विति ।

न चक्षुष्येव सतीत्यवधार्यते । तेन रूपेऽपि
सतीत्यवगम्यते । द्वितीयेन तु पर्यायेणास्योत्पादादि-

दमुत्पद्यत इत्यनेन पूर्वपर्यायमेवावधारयति ।
अस्यैवोत्पादादिदमुत्पद्यते, नान्यस्मादिति ।

अङ्गपराम्परां वा दर्शयतुमिति । अस्मिन्नङ्गे सति ।
अविद्याङ्गे सति संस्काराङ्गं भवति, अस्य

पुनरङ्गस्य संस्कारस्योत्पादादिदं
विज्ञानाङ्गमुत्पद्यत इति । एवमितरेषामप्यङ्गानां
परम्परा

वक्तव्या । जन्मपरम्परां वा । `किं दर्शयितुं
पर्यायद्वयमाहऽ इति वर्त्तते । साक्षादिति विस्तर- ।

साक्षात् पारम्पर्येण च सन्तत्याऽविद्यादीनां
प्रत्ययभावं दर्शयितुं पर्यायद्वयमाह । `अस्मिन्

सतीदं भवतिऽ इति साक्षात् प्रत्ययभावं दर्शयति,
`अस्योत्पादादिदमुत्पद्यतेऽ इति पारम्पर्येण ।

तत्र साक्षाद् यदा अविद्याया- समनन्तरं क्लिष्टा-
संस्कारा उत्पद्यन्ते; पारम्पर्येण तु यदा

कुशला उत्पद्यन्ते कुशलावस्थायामविद्याया अभावात् ।
किञ्च-अविद्या संस्काराणां साक्षात्

प्रत्यय- विज्ञानादीनां पारम्पर्येण । तदुक्तं
भवति-अविद्याङ्गे सति संस्काराङ्गं भवति, अस्य

संस्काराङ्गस्योत्पादादिदमुत्पद्यते विज्ञानाङ्गं
साक्षादविद्याप्रत्ययं पारम्पर्यणेति । एतत्
सर्वमाचार्य-

मतम् ।

प्रतिषेधार्थमित्यपर इति स्थविरवसुवर्मा । नासति हेतौ
भावो भवतीत्यहेतुवादप्रतिषधार्थं

प्रथमेन पर्यायेण । नित्यहेतुवादप्रतिषेधार्थम्-न
चानुत्पत्तिमतो नित्यात् प्रकृतिपुरुषादिकात्

किञ्चिदुत्पद्यत इति द्वितीयेन ।

आचार्य आह-अस्यां तु कल्पनायामिति विस्तर- ।
पूर्वपदस्य ग्रहणमनर्थकमिति ।

अस्मिन् सतीदं भवतीत्यस्य ।
उभयवादप्रतिषेधसिद्धेरिति । अस्योत्पादादिदमुत्पद्यत
इत्यनेनैव

पर्यायेण । हेतोरस्तित्वमुत्पत्तिमतश्च
हेतुत्वमित्युभयस्याहेतुत्वनित्यहेतुत्वलक्षणस्य वादस्य

प्रतिषेधसिद्धित- पूर्वपर्यायस्यानर्थक्यं प्राप्नोति ।

@३६२

सन्ति तर्हि केचिद् ये आत्मनि सत्याश्रयभूते
संस्कारादीनां भावं परिकल्पयन्ति,

अविद्यादीनां चोत्पादात्तदुत्पत्तिम् । अतस्तेषां कल्पनां
पर्युदासयितुमिदं निर्धारयाम्ब-

भूव-"यस्यैवोत्पादाद्यदुत्पद्यते तस्मिन्नेव सति तद्
भवति, नान्यस्मिन् । यदुत

अविद्याप्रत्यया- संस्कारा-, यावदेवमस्य केवलस्य महतो
दु-खस्कन्धस्य समुदयो

भवति" ( ) इति ।

अप्रहीणोत्पत्तिज्ञापनार्थमित्याचार्या- ।
अविद्यायामप्रहीणायां संस्कारा न

प्रहीयन्ते । तस्या एवोत्पादादुत्पद्यन्त इति विस्तर- ।

स्थित्युत्पत्तिसन्दर्शनार्थमित्यपरे । यावत्
कारणस्रोतस्तावत् कार्यस्रोतो भवति ।

कारणस्यैव चोत्पादात् कार्यमुत्पद्यत इति । उत्पादे
त्वधिकृते क- प्रसङ्ग- स्थितिवचनस्य

भिन्नक्रमं च भगवान् किमर्थमाचक्षीत् प्राक् स्थितिं
पश्चादुत्पादम् ।

-------------------

सन्ति तर्हि केचिदिति विस्तर- । सन्ति केचिद् वादिन- । य
आत्मनि सत्याश्रयभूते ।

अविद्याया आश्रयभूते संस्कारादीनां
संस्कारविज्ञाननामरूपादीनां भावमुत्पादं
कल्पयन्ति ।

अविद्यादीनां चाविद्यासंस्कारादीना मुत्पादात्तदुत्पत्तिम्
। संस्काराद्युत्पत्तिं कल्पयन्ति इत्यधिकृतम् ।

अत- कारणा त्तेषां वादिनां कल्पनां पर्युदासयितुं
प्रतिषेद्धुमिदं निर्धारयाम्बभूवा-

म्रेडयाम्बभूव । किम् ? इत्याह-यस्यैवोत्पादात् यावत्
स्कन्धस्य समुदयो भवतीति ।

यस्यैवोत्पादाद् यदुत्पद्यते, तस्मिन्नेव सति तद् भवति,
नान्यस्मिन्नात्मनि । यदुताविद्याप्रत्यया-

संस्कारा- । अविद्यायामेव सत्यां संस्कारा भवन्ति,
नान्यस्मिन् । यावदेवमस्य केवलस्य

महतो दु-खस्कन्धस्य समुदयो भवति । कथम् ?
जातिप्रत्यया जरामरणशोकपरिदेवदु-ख-

दौर्मनस्योपायासा- सम्भवन्ति । एवमस्य केवलस्य महतो
दु-खस्कन्धस्य समुदयो भवति ।

जात्यामेव सत्यां जरामरणादय- सम्भवन्ति,
नान्यस्मिन्नात्मनि । अन्यथा हि `अस्मिन् सतीदं

भवतिऽ इत्युच्यमाने वक्तार- स्यु--आत्मनि सत्याश्रयभूते
अविद्यादिषु सत्सु संस्कारादयो

भवन्तीति । अथ पुनर्द्वितीयमेव पर्यायं
ब्रूयात्-अस्योत्पादादिदमुत्पद्यत इति । एवमपि तथैव

कल्पेयु--सत्यमविद्यादीनामुत्पादात् संस्कारादय
उत्पद्यन्ते, आत्मनि तु सत्याश्रयभूत इति ।

अत- पर्यायद्वयेन निर्धारयति-यस्योत्पादाद् यदुत्पद्यते
तस्मिन्नेव सति तद्भवति, नान्य-

स्मिन्नात्मनि सत्याश्रयभूत इति ।

आचार्या इति । पूर्वाचार्या- ।
अप्रहीणज्ञापनार्थमुत्पत्तिज्ञापनार्थं च ।
अविद्यायां

सत्यामप्रहीणायां संस्कारा भवन्ति, न प्रहीयन्त इति
प्रथमेन पर्यायेण दर्शयति । तस्या

एवोत्पादादुत्पद्यन्त इति द्वितीयेन दर्शयति । एवं
यावज्जात्यां सत्यामप्रहीणायां जरामरणादयो

भवन्ति, न प्रहीयन्ते; तस्या एवोत्पादादुत्पद्यन्त इति ।

स्थित्युत्पत्तिसन्दर्शनार्थमित्यपर इति भदन्तश्रीलाभ-
। तदर्थ पर्यायद्वयमाहेति । यावत्

कारणस्रोतस्तावत् कार्यस्रोतो भवतीति प्रथमेन
पर्यायेण । कारणस्येवोत्पादात् कार्यमुत्पद्यत

इति द्वितीयेन । उत्पादे त्वधिकृत इति । प्रतीत्यसमुत्पादं
वो भिक्षवो देशयिष्यामीत्यधिकृते ।

क- प्रसङ्ग- क- प्रस्ताव- स्थितिवचनस्य, अस्मिन् सतीदं
भवतीत्यनेन यावत् कारणस्रोत-

@३६३

पुनराह-"अस्मिन् सतीदं भवति" इति "कार्ये सति कारणस्य
विनाशो

भवति" इति । स्यान्मतम्-अहेतुकं तर्हि कार्यमुत्पद्यत इति ?
अत आह-नाहेतुकम्;

यस्मादस्योत्पादादिदमुत्पद्यत इति ।

एष चेत् सूत्रार्थोऽभविष्यद्, `अस्मिन् सतीदं न भवतिऽ
इत्येवावक्ष्यत् । पूर्वं

च तावत् कार्यस्योत्पादानेवावाक्ष्यत्, पश्चाद् `अस्मिन्
सतीदं न भवतिऽ इति । एवं हि

साधु- क्रमो भवति । इतरथा तु `प्रतीत्यसमुत्पाद-
कतम-ऽ इत्यादेरर्थे क- प्रक्रमो

विनाशवचनस्य ! तस्मान्नैष सूत्रार्थ- ।

कथं पुन- " अविद्याप्रत्यया- संस्कारा यावत्
जातिप्रत्ययं जरामरणम्" ( )

इति ? अभिसम्बन्धमात्रं दर्शयिष्याम- । बालो हि
प्रतीत्यसमुत्पन्नं संस्कारमात्रमिदमिति

अप्रजानन् आत्मदृष्ट्यस्मिमानाभिनिविष्ट आत्मन-
सुखार्थमदु-खार्थं वा कायादिभिस्त्रि-

विधं कर्मारभते-आयतिसुखार्थं पुण्यम्,
सुखादु-खासुखार्थमानिञ्ज्यम्, ऐहिक-

सुखार्थमपुण्यम् । तस्याविद्याप्रत्यया- संस्कारा-
कर्माक्षेपवशाच्च विज्ञानसन्ततिस्तां

तां गति गच्छति; ज्वालागमनयोगेनान्तराभवसम्बन्धात्
। तदन्यसंस्काराप्रत्ययं विज्ञानम् ।

-------------------

स्तिष्ठति तावत् कार्यस्रोतस्तिष्ठतीति । एवमस्य
स्थित्यर्थो वर्ण्यते इति । भिन्नक्रमं च भगवान्

किमर्थमाचक्षीत । उत्पत्तिर्हि प्रथमं भवति, पश्चात्
स्थिति- । उत्पत्तिप्रतिबद्धा स्थितिरिति

कृत्वा `अस्योत्पादादिदमुत्पद्यतेऽ इति पूर्वं वक्तव्यं
स्यात्, पश्चाद् `इदमस्मिन् सतीदं भवतिऽ ।

न त्वेवम्, अतो नायमर्थ इति ।

पुनराहेति । स एव भदन्तश्रीलाभ- ।

आचार्य प्रत्याह-एष चेद् इति विस्तर- । अस्मिन् सतीदं न
भवतीत्येवावक्ष्यदिति ।

तत्रैवाभावनिर्देशो युक्तरूप इति दर्शयति । पूर्वं च
कार्यस्योत्पादमिति । अस्योत्पादादिदमुत्पद्यते

इति पूर्वमवक्ष्यत्; उत्पादपूर्वकत्वाद्विनाशस्य ।

सूत्र उक्तम्-जातिप्रत्यया
जरामरणशोकपरिदेवदु-खदौर्मनस्योपायासा-
सम्भवन्तीति ।

जरामरणसङ्गृहीता एव ते, नाङ्गान्तरमित्यवगन्तव्यम्
। तत्र सत्त्वासत्त्वसङ्ख्यातस्य विषयस्य

परिणामादात्मभावपरिणामाच्चैते भवन्ति ।
दौर्मनस्यसम्प्रयुक्तो वितर्क- शोक- । शोकसमुत्थित-

प्रलाप- परिदेव- । दु-खदौर्मनस्ये व्याख्याते ।
विच्छिन्नवेगं दौर्मनस्यमुपायास- । शोकपरिदेव-

पूर्वक- श्रम उपायास इत्यपरे ।

बालो हीति विस्तर- । बाल- पृथग्जन- ।
संस्कारमात्रमिति । मात्रग्रहणमात्मप्रति-

षेधार्थम् । अप्रजानन्निति । आवेणिकीमविद्यां दर्शयति
। आत्मदृष्ट्यस्मिमानाभिनिविष्ट- प्रतिष्ठित-

कायादिभि- कायवाङ्मनोभिस्त्रिविधं कर्म
पुण्यापुण्यानिञ्ज्यलक्षणमारभते । आनिञ्ज्यमिति

इगि- प्रकृत्यन्तरम्, तस्यैवैतद्रूपम् ।
एजतेरेतद्रूपमानेञ्ज्यमिति वा पाठ- । आयतिसुखार्थं
पुण्य-

मिति । आगतजन्मसुखार्थम् । किम् ? कामावचरं कुशलं
कर्म । सुखादु-खासुखार्थ-

मानिञ्ज्यमिति । रूपारूप्यावचरं कुशलम् । सुखार्थमा
तृतीयाद्ध्यानात्, तस्मादूर्ध्वमदु-खा-

सुखार्थम् । ऐहिकसुखार्थमिति । इहसुखापेक्षया तत्
कृतम्, नायतिसुखापेक्षयेत्यर्थ- ।

@३६४

एवं च कृत्वा तदुपपन्नं भवति विज्ञानाङ्गनिर्देशे
-"विज्ञानं कतमत् ? षड्विज्ञानकाया-"

( ) इति ।

विज्ञानपूर्वकं पुनस्तस्यां तस्यां गतौ नामरूपं
जायते पञ्चस्कन्धकं कृत्स्रजन्मानु-

गतम्; विभङ्गे, महानिदानपर्याये चैवं
निर्देशात्-"तथा नामरूपपरिपाकात् क्रमेण

षडायतनम् । ततो विषयसम्प्राप्तौ सत्यां
विज्ञानसम्भव-" ( ) इति । त्रयाणां सन्नि-

पात- स्पर्श- सुखादिवेदनीय- । ततस्त्रिविधा वेदना ।
ततस्तृष्णा-दु-खोत्पीडितस्य

सुखायां वेदनायां कामतृष्णा,
सुखायामदु-खासुखायां च रूपतृष्णा,
अदु-खासुखाया-

मारूप्यतृष्णा । तत इष्टवेदनातृष्णाया-
कामादीनामुत्पादनम् ।

तत्र कामा- पञ्च कामगुणा- । दृष्टयो
द्वाषष्टिर्यथा ब्रह्मजालसूत्रे । शीलं

दौ-शील्यविरति- । व्रतं कुक्कुरगोव्रतादीनि । यथा च
निर्ग्रन्थादीनां नग्नो भवत्यचेलक

इति विस्तर- । ब्राह्मण-पाशुपत-परिव्राजकादीनां च
दण्डाजिन-भस्म-जटा-

त्रिदण्डमौण्ड्यादिसमादानम् ।

-------------------

कर्माक्षेपवशाद्यथोक्तं कर्मावेधवशात् । तां तां
गतिं नरकादीनां गच्छति । ज्वालागमनयोगेन ।

यथा दीर्घा तृणानुषक्ता ज्वाला गच्छतीत्युच्यते,
तथा विज्ञानसन्ततिभिरन्तराभवसम्बन्धादन्तरा-

भवसम्बन्धेनातिविप्रकृष्टदेशामपि तां तां गतिं
गच्छति । एवञ्च कृत्वेति । यदि संस्कार-

प्रत्ययमन्तराभवप्रतिसन्धिचित्तमुपादाय
यावदुपपत्तिक्षण-, सर्वासौ विज्ञानसन्तति- षण्णां

विज्ञानकायानां संस्कारप्रत्ययं विज्ञानमभिप्रेतं
तदुपपन्नं भवति । विज्ञानाङ्गनिर्देशे ।
विज्ञानाङ्गस्य

तृतीयस्य निर्देशे । "विज्ञानं कतमत् ?
षड्विज्ञानकाया-" इति । अन्यथा हि यदि षण्णां

विज्ञानकायानां सन्ततिर्नाभिप्रेता स्यात्,
संस्कारप्रत्ययं विज्ञानं प्रतिसन्धिचित्तमेवाभिप्रेतं
स्यात्,

अत्र ष्ड्विज्ञानकाया इति नोक्तं स्यात् । एवं तु वक्तव्यं
स्यात्-`विज्ञानं कतमत् ? मनोविज्ञानम्ऽ

इति । न हि प्रतिसन्धिक्षणे प्रतिविज्ञानकायसम्भवोऽस्ति;
मनोविज्ञानेनैव प्रतिसन्धिबन्धात् ।

"छेदसन्धानवैराग्यहानिच्युत्युपपत्तय-, मनोविज्ञान
एवेष्टा-" (अभि^ को^ ३.४२) इति

वचनात् ।

विभङ्ग एवं निर्देशादिति । प्रतीत्यसमुत्पादसूत्रे
नामरूपविभङ्ग एवं निर्देशात्-"नाम

कतमत् ? चत्वारोऽरूपणि- स्कन्धा इति । रूपं कतमत् ?
यत्किञ्चिद्रूपमिति विस्तरेण ।

यावद्यच्चेदं रूपं यच्च नाम तदुभयं
नामरूपमित्युच्यते" इति । कामतृष्णेति । कामावचरी

तृष्णा । रूपतृष्णेति । या सुखायां त्रिषु ध्यानेषु
। अदु-खासुखायां चतुर्थे । अदु-खासुखाया-

मारूप्यतृष्णेति । आरूप्यावचरी ।
कामादीनामुपादानमिति ।
कामदृष्टिशीलव्रतात्मवादाना-

मुपादानमित्यर्थ- । पञ्च कामगुणा इति । काम्यन्त इति
कामा-, गुण्यन्त इति गुणा-, कामा

एव गुणा- कामगुणा- । के पुनस्ते ।
रूपशब्दगन्धरसस्प्रष्टव्यानि ।

दृष्टयो द्वाषष्टिर्यथा ब्रह्मजाल इति ।
ब्रह्मजालसूत्रदर्शनेन ता दृष्टयो बोद्धव्या- ।

कुक्कुरगोव्रतादीनीति । आदिशब्देन

मृगव्रतादीनि गृह्यन्ते । निर्ग्रन्थादीनामिति ।
आदिशब्देन

पाण्डरभिक्ष्वादीनां ग्रहणम् । ब्राह्मणेत्यादि ।
विस्तर--ब्राह्मणानां दण्डाजिनम् । पाशुपतानां

@३६५

आत्मवाद- पुनरात्मभाव- । आत्मेति
वादोऽस्मिन्नित्यात्मवाद- । आत्मदृष्ट्यस्मि-

मानावित्यपरे । कथमनयोरात्मवादत्वम् ? "आभ्यामात्मा"
( ) इति

वचनात् । आत्मनो ह्यसत्त्वादात्मवादोपादानमित्युच्यते;
प्रज्ञप्तिमात्रकस्योपादानात् ।

यथोक्तम्-"आत्मा आत्मेति भिक्षवो बालोऽश्रुतवान्
पृथग्जन- प्रज्ञप्तिमनुपतित-,

न त्वत्रात्मा वा आत्मीयं वा" इति । तेषामुपादानं
तेषु यश्छन्दराग- । एवं हि भगवता

सर्वत्राख्यातम्-"उपादानं कतमत् ? योऽत्र च्छन्दराग-" (
) इति । उपादान-

प्रत्ययं पुन- पौनर्भविकं कर्मोपचीयते । तद् भव- ।
"यदप्यानन्द, कर्मायत्यां पुनर्भावाभि-

निवर्तकमिदमत्र भवस्य" ( ) इति सूत्रात् । भवप्रत्ययं
पुनर्विज्ञानाक्रान्तियोगेन ।

अनागतं जन्म जाति- पञ्चस्कन्धिका । जातौ सत्यां
जरामरणम् । यथा निर्दिष्टं सूत्रे-

"एवमस्य केवलस्य महतो दु-खस्कन्धस्य समुदयो भवति" (
) इति । केवल-

स्येति, आत्मीयरहितस्य । महतो दु-खस्कन्धस्येति,
अनाद्यन्तस्य दु-खसमूहस्य ।

समुदयो भवतीति प्रादुर्भाव- । स एव तु
वैभाषिकन्यायो य- पूर्वमुक्त- ॥

अथाविद्येति कोऽर्थ- ? या न विद्या । चक्षुरादिष्वपि
प्रसङ्ग- ? विद्याया

अभावस्तर्हि । एवं सति न किञ्चित् स्यात् ? नचैतद् युक्तम् ।
तस्मात्-

-------------------

जटाभस्म । परिव्राजकानां त्रिदण्डमौण्ड्यम् ।
आदिशब्दद्वयेन कापालिकादीनां कपाल-

धारणादीनि गृह्यन्ते । तत्समादानं शीलव्रतोपादानम्
।

आत्मेतिवादोऽ-स्मिन्नित्यात्मवाद- । यथोक्तम्-"ये
केचिच्छ्रमणा वा ब्राह्मणा वा

आत्मेति समनुपश्यन्त-, समनुपश्यन्ति सर्वे त इमानेव
पञ्चोपादानस्कन्धान्" इति विस्तर- ।

आत्मदृष्ट्यस्मिमानावित्यपर आत्मवादमाहु- । आत्मनो
ह्यसत्त्वादात्मवादोपादानमिति । वाद-

शब्दोपन्यासे प्रयोजनं दर्शयति । बालोऽश्रुतवान्
पृथग्जन इति । यस्य पूर्वाभ्यासवासनानि-

र्जातोपपत्तिलाभिका प्रज्ञा नास्ति स बाल-, यस्यागमजा
नास्ति सोऽश्रुतवान्, यस्याधिगमजा

सत्यभिसमयजा नास्ति स पृथग्जन- । प्रज्ञप्तिमनुपतित
इति । यथा सञ्ज्ञा यथा च व्यवहारस्तथा-

नुगत इत्यर्थ- । तेषामिति । कामादीनाम् । छन्दराग इति
। अप्राप्तेषु विषयेषु प्रार्थना छन्द-,

प्राप्तेषु राग- । तेषु कामादिषु
यश्छन्दरागस्तदुपादानम् । न तु "यथोक्ता एव सा विद्या
द्विधा

दृष्टि-विवेचनात्, उपादानानि" (अभि^ ५.३८) इत्यभिप्राय- ।
पौनर्भविकमिति । पुनर्भव-

फलम् । इदमत्र भवस्येति । इदमत्र भवस्य स्वलक्षणं
स्वभाव इत्यर्थ- । विज्ञानावक्रान्ति-

योगेनेति । ज्वालागमनयोगेनान्तराभवसम्बन्धाद् ।
अनागतं जन्म जाति- पञ्चस्कन्धिका नाम-

रूपस्वभावत्वात् । जरामरणं यथानिर्दिष्टं सूत्र
इति । "जरा कतमा ? यत्तत् खालित्यं पालित्यम्"

इति विस्तर- । "मरणं कतमत्, या तेषां सत्त्वानां
तस्मात्तस्माच्च्युतिश्च्यवनम्" इति विस्तर- ।

केवलस्यात्मरहितस्येत्यर्थ दर्शयति । महत
इत्यनाद्यन्तस्य । दु-खस्कन्धस्येति । दु-खसमूहस्य ।

स एव तु वैभाषिकन्यायो य- पूर्वमुक्त इति । द्वादश
पञ्चस्कन्धिका अवस्था द्वादशाङ्गानीति ।

या न विद्या । चक्षुरादिष्वपि प्रसङ्ग इति । चक्षु-
श्रोत्रादीन्यविद्या प्रसज्यन्ते, तान्यपि

@३६६

विद्याविपक्षो धर्मोऽन्योऽविद्याऽमित्रानृतादिवत् ॥२८॥

यथा मित्रविपर्ययेण तद्विपक्ष-, य- कश्चिदमित्रो
भवति, न तु य- कश्चिदन्यो

मित्रात्, नापि मित्राभाव- । ऋतं चोच्यते सत्यम्,
तद्विपक्षभूतं वाक्यमनृतं भवति ।

अधर्मार्थाकार्यादयश्च धर्मादिप्रतिद्वन्द्विभूता- ।
एवमविद्यापि विद्याया- प्रतिद्वन्द्विभूत-

धर्मान्तरमिति द्रष्टव्यम् ॥२८॥

कुत एतत् ? प्रत्ययभावेनोपदेशात् । अपि च-

संयोजनादिवचनात्,

संयोजनं बन्धनमनुशय ओघो योगश्चाविद्योच्यते
सूत्रेषु । न चाभावमात्रं तथा

भवितुमर्हति । न चापि चक्षुरादय- । तस्माद्
धर्मान्तरमेवाविद्या ।

यथा तर्हि कुभार्या अभार्येत्युच्यते, कुपुत्रश्चापुत्र-,
एमविद्याऽप्यस्तु ?

कुप्रज्ञा चेन्न दर्शनात् ।

कुत्सिता हि प्रज्ञा क्लिष्टा । सा च दृष्टिस्वभावा इति
नाविद्या युज्यते ।

या तर्हि न दृष्टि- सा भविष्यति ? सापि भवितुं
नार्हति । किं कारणम् ?

दृष्टेस्तत्सम्प्रयुक्तत्वात्,

अविद्या चेत् प्रज्ञाऽभविष्यन्न दृष्टिस्तया युज्यते
सम्प्रायोक्ष्यत; द्वयो- प्रज्ञाद्रव्य-

योरसम्प्रयोगात् ।

-------------------

हि न विद्येति कृत्वा । न किञ्चित् स्यादिति । यदि विद्याया
अभावोऽविद्या, अद्रव्यं स्यादित्यर्थ- ।

न चैतद् युक्तमिति । प्रत्ययभावेनोपदेशात् । तद्विपक्ष
इति । विरोधे नञिति दर्शयति । न तु

य- कश्चिदन्यो मित्रादिति । न पर्युदासमात्र इति दर्शयति
। नापि मित्राभाव इति । नाभावार्थ

इति दर्शयति । अधर्मानर्थाकार्यादयश्चेति ।
आदिशब्देनायुक्त्यव्यवहारा मनुष्यादयो गृह्यन्ते ।

धर्मादिप्रतिद्वन्द्वभूता इति ।

हर्मार्थकार्ययुक्तिव्यवहारमनुष्यादिप्रतिद्वन्द्वभूता- ।
न तु ये केचिदन्ये

धर्मादिभ्यश्चक्षुरादय- । नापि धर्माद्यभाव- ।
एवमविद्यापीति विस्तर- ॥२८॥

कुत एतत्, प्रत्ययभावेनोपदेशात् । अविद्याप्रत्यया-
संस्कारा इति । न चाविद्याया

अन्येषां चक्षुरादीनां प्रत्ययभावेनोपदेशो युक्त-;
अर्हता संस्कारासम्भवात् । न चाभावस्य;

शशविषाणादीनां प्रत्ययत्वात् ।

संयोजनं यावद्योगश्चाविद्योच्यत इति । अविद्यासंयोजनं
यावदविद्यायोग इति

सूत्रेषूच्यते । न चाभावमात्रं तथा भवितुमर्हतीति
। न संयोजनादि भवितुमर्हतीत्यर्थ- । न चापि

चक्षुरादय- । तथा भवितुमर्हन्तीत्यधिकृतम् । सा च
दृष्टिस्वभावेति नाविद्या युज्यत इति ।

दृष्ट्यविद्ययो- संयोजनादित्वेन पृथक् पाठात् ।

या तर्हि न दृष्टिरिति । या क्लिष्टा प्रज्ञा
रागादिसम्प्रयुक्ता ।

"दृष्टेस्तत् सम्प्रयुक्तत्वात्" इति ।
अविद्यासम्प्रयुक्तत्वादित्यर्थ- । कथञ्च दृष्टिरविद्या

सम्प्रयुक्ता ? यस्मादविद्यालक्षणो मोह- क्लेशमहाभूमौ
पठ्यते, क्लेशमहाभूमिकाश्च सर्वेऽपि

@३६७

इतश्च-

प्रज्ञोपक्लेशदेशनात् ॥२९॥

"रागोपक्लिष्टं चित्तं नावमुच्यते, अविद्योपक्लिष्टा
प्रज्ञा न विशुध्यति" ( )

इत्युक्तं सूत्रे । न च सैव प्रज्ञा तस्या- प्रज्ञाया
उपक्लेशो युक्त इति । यथा चित्तस्यान्यो

भिन्नजातीय उपक्लेशो राग-, एवं प्रज्ञाया अविद्या ।
किं पुनरेवं नेष्यते ?

क्लिष्टया प्रज्ञया कुशला प्रज्ञा व्यवकीर्यमाणा न
विशुध्यति, अतोऽसौ तस्या

उपक्लेश इति । यद्वापि रागोपक्लिष्टं चित्तं न विमुच्यते
। किं तदवश्यं रागपर्यवस्थितं

भवति । उपहतं तु तत्तथा रागेण भवति यन्न
विमुच्यते । तां भावनां व्यावर्तयतो विमुच्यते ।

एवमविद्योपहता क्लिष्टा प्रज्ञा न
शुद्ध्यतीत्यविद्योपहतां परिकल्पयाम- ।

को हि परिकल्पयन् वार्यते । जात्यन्तरमेव त्वविद्यां
वर्णयन्ति ।

योऽपि मन्यते-"सर्वक्लेशा अविद्या" इति, तस्याप्यत एव
व्युदास- । सर्व-

क्लेशस्वभावा हि सती संयोजनादिषु पृथग्नोच्येत,
दृष्ट्या च न सम्प्रयुज्येत । अन्येन

वा क्लेशेन दृष्ट्यादीनां परम्परासम्प्रयोगात् चित्तमपि
चाविद्योपक्लिष्टमेवोक्तं भवेत् ।

-------------------

महाभूमिकै- सह सम्प्रयुज्यन्त ति दृष्ट्या
सत्कायदृष्ट्यादिकया प्रज्ञास्वभावया अविद्या

सम्प्रयुज्यत इति गम्यते । तस्मान्नाविद्या प्रज्ञा, द्वयो-
प्रज्ञाद्रव्योरसम्प्रयोगात् ।

अविद्योपक्लिष्टा प्रज्ञा न विशुध्यतीति । एतदुदाहरणम्
। येन विद्या प्रज्ञाया अर्थान्तर-

भूतेति । न च सैव प्रज्ञा तस्या- प्रज्ञाया उपक्लेशो
युक्त इति । प्रज्ञोपक्लेशदेशनायां प्रज्ञाया

अर्थान्तरभूता अविद्या; उपक्लेशत्वेन निर्दिष्टत्वात् ।
रागवत् । अत आह-यथा चित्तस्यान्य

इति विस्तर- ।

व्यवकीर्यमाणा न विशुध्यतीति ।
अन्तरान्तरोत्पद्यमानाया क्लिष्टया प्रज्ञया

व्यवकीर्यमाणा क्षणान्तरोत्पन्ना कुशला प्रज्ञा न
विशुध्यतीत्यर्थ- । किं तदवश्यं रागपर्यवस्थित-

मिति । रागसम्प्रयुक्तमित्यर्थ- । उपहतं तु तत्तथा
रागेणेति । समुदाचरता रागेण वासनाधानेन

तदुपहतं भवति । तां भावनां तद् दौष्ठुल्यं
व्यावर्त्तयतो योगिनस्तच्चित्तं विमुच्यते । एवम-

विद्योपहता क्लिष्टा प्रज्ञा न शुध्यतीति । अत- प्रज्ञा
चाविद्या, न च दोष इति दर्शयति ।

को हि परिकल्पयन् वार्यत इति ।
परिकल्पनामात्रमेतदागमनिरपेक्षमिति कथयति ।

योऽपि मन्यते सर्वक्लेशाविद्येति । भदन्तश्रीलाभ- एवं
मन्यते-अविद्येति

सर्वक्लेशानामियं सामान्यसञ्ज्ञा, न
रागादिक्लेशव्यतिरिक्ताऽविद्या नास्तीति । कस्मात् स

एवं मन्यते ? बुद्धसूत्रात् । "न प्रजानाति न
प्रजानातीत्यायुष्मन् महाकौष्ठिल, तस्मादविद्योच्यते"

इति । सत्कायदृष्ट्यादयोऽपि क्लेशा अज्ञानस्वरूपा
विपरीतग्रहणत इति । तस्याप्यत एवेति

विस्तर- । तस्य भदन्तस्यात एव प्रतिषेधवचनाद्
व्युदास- । प्रतिषेधस्तन्मतस्येत्यध्याहार्यम् ।

कथम् ? इत्याह-सर्वक्लेशस्वभावा हि सती संयोजनादिषु
पृथग् नोच्येत् । अनुशयसंयोजना-

दिष्वविद्यासंयोजनमिति पृथग् नोच्येत,
शेषसंयोजनाव्यतिरेकात् । `रागो बन्धनं द्वेषो
बन्धनम्ऽ

इत्युक्त्वा मोहो बन्धनमिति, `कामारागानुशय-ऽ
इत्याद्युक्त्वा अविद्यानुशय इति, ओघेष्वविद्यौघ

@३६८

अथ मतम्-विशेषणार्थं तथोक्तमिति ? प्रज्ञायामपि
विशेषणं कर्त्तव्यं स्यात् ।

भवत्वविद्या धर्मान्तरम्, कस्तु तस्या- स्वभाव- ?
सत्यवन्न कर्मफलानामसम्प्रख्यानम् ।

एतच्चैव न ज्ञायते किमिदमसम्प्रख्यानं नामेति ?

यदि यन्न सम्प्रख्यानम् ? सम्प्रख्यानाभावेऽपि तथैव
दोषो यथा अविद्यायाम् ।

अथ सम्प्रख्यानविपक्षभूतं धर्मान्तरम् ? तदिदं
तथैव न ज्ञायते किं तदिति ।

एवञ्जातीयकोऽपि धर्माणां निर्देशो भवति,
तद्यथा-"चक्षु- कतमत् ? यो

रूपप्रसादश्चक्षुर्विज्ञानस्याश्रय-" ( ) इति ॥

अस्मीति सत्त्वमयताऽविद्येति भदन्तधर्मत्रात- । का
पुनरस्मिमानादन्या मयता ?

याऽसौ सूत्र उक्ता-"सोऽहमेवं ज्ञात्वा एवं दृष्ट्वा
सर्वासां तृष्णानां सर्वासां दृष्टीनां

सर्वासां मयतानां

अर्वेषामहङ्कारममकारास्मिमानाभिनिवेशानुशयानां
प्रहाणात्

परिज्ञानान्निश्छायो निर्वृत-" ( ) इति ।

अस्त्येषा मयता, सा त्वियमविद्येति कुत एतत् ?

-------------------

इति, योगेष्वविद्यायोग इति पृथग्नैवोच्यते; कस्मात् ?
परस्परासम्प्रयोगात् । न हि दृष्टिर्दृष्ट्या

सम्प्रयुज्यते, रागो वा रागेण । दृष्ट्यादिसम्प्रयुक्ता
चाविद्योक्ता, क्लेशमहाभूमिकत्वेन

महाभूमिकसम्प्रयोगनियमात् । चित्तमपि
चाविद्योपक्लिष्टमेवोक्तं भवेत् । रागोपक्लिष्टं चित्तं

न विमुच्यत इति नोक्तं भवेत्; अविद्योपक्लिष्टत्ववचनेनैव
रागाद्युपक्लिष्टत्वसिद्धे- ।

अथ मतम्-विशेषणार्थ तथोक्तमिति ।
रागलक्षणयाविद्ययोपक्लिष्टचित्तं न विमुच्यत

इति । प्रज्ञायामपि विशेषणं कर्त्तव्यं स्यात् । रागेण
प्रतिघेन मानेन वेति, मा भूत् सर्वक्लेश-

ग्रहणप्रसङ्ग इति । इष्ट इति चेत् ? चित्तेऽपि न
विशेषणं कर्त्तव्यं स्यात् । अविद्योपक्लिष्टं

चित्तं न विमुच्यत इत्येवमेव तु वक्तव्यं स्यात् ।

सम्प्रख्यानम् । प्रज्ञानमित्येकोऽर्थ- । तथैव दोषो
यथाविद्यायामिति । अथा-

सम्प्रख्यानमितिकोऽर्थ- ? यन्न सम्प्रख्यानम् ।
चक्षुरादिष्वपि प्रसङ्ग- । सम्प्रख्यानाभावस्तर्हि ?

एवं सति न किञ्चित् स्यात् । न चैतद् युक्तमिति । अथ
सम्प्रख्यानविपक्षभूतं धर्मान्तरम् ।

तदिदं तथैव न ज्ञायते यथैवाविद्या, किं तदिति ।

एवञ्जातीयकोऽपीति विस्तर- । एवञ्जातीयक-,
कर्मप्रभावित इत्यर्थ- । तस्माद-

विद्याया- कर्मणा कारित्रेण स्वभावो
विज्ञातव्य--अस्त्यसौ कश्चिद्धर्मो यो विद्याविपक्ष

इति । विद्याविपक्षत्वं तस्या- कर्मेति । तद्यथा चक्षु-
कतमत् ? यो रूपप्रसादश्चक्षुर्विज्ञानस्याश्रय

इति । ननु च रूपप्रसाद इति स्वभावप्रभावितोऽस्य
निर्देश इति ? न; अप्रत्यक्षत्वान्नित्यं

चक्षुर्विज्ञानमेयत्वाच्च ।

अस्मीति सत्त्वमयतेति । अविज्ञातार्थमेतत् । न तेन
स्थविरेणास्याभिधेयमवधारितम् ।

मयता पुन- सौत्रान्तिकैरविद्या प्रकारभिन्ना वर्ण्यते,
मानो वा । यासौ सूत्र उक्तेति विस्तर- ।

मयतानामित्यविद्यानां प्रकाराभिन्नानां नामेति
ग्रहणम् । तृष्णादीनां पृथगुपदेशादिति भदन्त-

धर्मत्रातस्याभिप्राय- । आचार्य आह-अस्त्येषा मयता,
अस्ति सूत्रे उक्ता मयता, तत्र जाति-

@३६९

यत एषा नान्य- क्लेश- शक्यते वक्तुम् ।

ननु चान्यो मान एव स्यात् । अत्र तु पुनर्विचार्यमाणे बहु
वक्तव्यं जायते ।

तस्मात् तिष्ठत्वेतत् ॥२९॥

अथ नामरूपमिति कोऽर्थ- ? रूपं विस्तरेणोक्तम् ।

नाम त्वरूपिण- स्कन्धा-,

किं कारणम् ? नामेन्द्रियार्थवशेनार्थेषु नमतीति नाम
।

कतमस्य नाम्नो वशेन ? यदिदं लोके प्रतीतं तेषां
तेषामर्थानां प्रत्यायकम्-

गौ-, अश्व-, रूपम्, रस इत्येवमादि ।

एतस्य पुन- केन नामत्वम् ? तेषु तेष्वर्थेषु तस्य नाम्नो
नमनात् ।

इह निक्षिप्ते काय उपपत्त्यन्तरे नमनान्नामारूपिण-
स्कन्धा इत्यपरे ॥

षडायतनमुक्तम् ॥

-------------------

निर्देशादेकवचनम्, सा त्वविद्येति । कुत- कारणा देतत्
परिच्छिद्यते-साविद्येति ? भदन्तधर्म-

त्रात- स्वाभिप्रायं विवृणोति-यत एषा नान्य- क्लेश-
शक्यते वक्तुमिति । कस्मान्न शक्यते ?

तृष्णादृष्ट्यस्मिमानानां पृथगुक्ते- ।

आचार्य आह-ननु चान्यो मान एव स्यादिति । अस्मिमानादन्य-
षण्णामन्यतम- । स

च मयता, नाविद्येत्यभिप्राय- । अत्र तु पुनर्विचार्यमाणे
बहु वक्तव्यं जायत इति । अत्र

पुनर्विचार्यमाणेऽविद्याङ्गे बहुरयं ग्रन्थो जायते,
यथोक्तमिति । तस्मात्तिष्ठत्वेतत् । एता-

वदेवास्त्विति । अथवा-अन्यो मान एव स्यात् न पुनरविद्येति,
कुत एतदित्येवमादिके

पुनर्विचारे क्रियमाणे उत्तरप्रत्युत्तरवचनेन बहु
वक्तव्यं जायते । तस्मात्तिष्ठत्वेतदलं विचारान्तरे
॥२९॥

अथ नामरूपमिति । अविद्याङ्गनिर्देशानन्तरं
संस्काराङ्गं निर्देष्टव्यम् । तदनुविज्ञानाङ्गम्,

किमित्येतदतिक्रम्योपन्यस्यते ? एतदर्थमत्र
वक्ष्यत्याचार्य--"उक्तं च वक्ष्यते चान्यत्"

(अभि^ ३.३६) इति ।

रूपं विस्तरेणोक्तमिति । "रूपं पञ्चेन्द्रियाण्यर्था-
पञ्चाविज्ञप्तिरेव च" (अभि^

को^ १.९) इत्यत्र । नामेन्द्रियार्थवशेनेति विस्तर- ।
नामवशेन इन्द्रियवशेन अर्थवशेन चार्थेषु

रूपादिषु नमतीति नाम । कतमस्य नाम्नो वशेनेति ।
नामद्वैविध्यात् पृच्छति । आचार्यस्त्वाचष्टे-

यदिदं लोके प्रतीतमिति विस्तर- । गौरश्व इति,
समुदायप्रत्यायकम् । रूपं रस इति,

एकार्थप्रत्यायकम् । तदेतद् वेदनादिस्कन्धचतुष्कं
नामशब्देनोच्यते । यस्मात्तन्नामवशेन सञ्ज्ञा-

करणवशेनार्थेष्वप्रत्यक्षेषु प्रत्यक्षेष्वपि वा नमति
प्रवर्त्तते-अस्य नाम्नोऽयमर्थ इति । इन्द्रियार्थ-

वशेन तु प्रत्यक्षेषु रूपादिषु नमति, उत्पद्यत इत्यर्थ-
। नाम्नि चाप्यर्थवशेन नमति-अस्यार्थस्येदं

नामेति । एतस्य पुन- केन नामत्वमिति । एतस्य
सञ्ज्ञाकरणलक्षणस्य नाम्न- केन कारणेन

नामत्वम् । तेषु तेष्वर्थेषु तस्य नाम्नो नमनादिति ।
यस्मात्तेष्वर्थेषु चतु-स्कन्धलक्षणं नाम,

तन्नाम नमयति प्रवर्तयति, तस्मात् एतस्य नामत्वम्,
नमयतीति नामेति कृत्वा । इह निक्षिप्त

इति विस्तर- । मरणकाले निक्षिप्ते काय उपपत्त्यन्तरे
नमनाद् गमनादरूपिणो वेदनादय-

@३७०

स्पर्शो वक्तव्य- ?

स्पर्शा- षट्,

चक्षु-संस्पर्श-, यावन्मन-संस्पर्श इति । ते पुन--

सन्निपातजा- ।

त्रयाणां सन्निपाताज्जाता इन्द्रियार्थविज्ञानानाम् ।
युक्तं तावत् पञ्चानामिन्द्रियाणा-

मर्थविज्ञानाभ्यां सन्निपात-; सहजत्वात् ।

मनैन्द्रियस्य पुनर्निरुद्धस्यानागतवर्त्तमानाभ्यां
धर्ममनोविज्ञानाभ्यां कथं

सन्निपात- ? अयमेव तेषां सन्निपातो य-
कार्यकारणभाव- । एककार्यार्थो वा सन्निपातार्थ- ।

सर्वे च ते त्रयोऽपि स्पर्शोत्पत्तौ प्रगुणा भवन्तीति । अत्र
पुनराचार्याणां भेदं गता बुद्धय- ।

केचिद्धि सकृन्निपातमेव स्पर्शं व्याचक्षते । सूत्रं
चात्र ज्ञापकमानयन्ति-"इति

य एषां त्रयाणां सङ्गति सन्निपात- समवाय- स
स्पर्श-" ( ) इति ।

केचित् पुनश्चित्तसम्प्रयुक्तं धर्मान्तरमेव स्पर्शं
व्याचक्षते, सूत्रं चात्र ज्ञापक-

मानयन्ति-"षट्षट्को धर्मपर्याय- कतम- ?
षडाध्यात्मिकान्यायतनानि, षड्

बाह्यान्यायतनानि, षड् विज्ञानकाया-, स्पर्शकाया-,
ष्ड्वेदनाकाया-, ष्ट् तृष्णाकाया-"

( ) इति । अत्र हीन्द्रियार्थविज्ञानेभ्य- स्पर्शकाया-
पृथग् देशिता- ।

तत्र ये सन्निपातमेव स्पर्शमाहुस्त एवं परिहारमाहु--न
वै पृथग्निर्देशात्

पृथग्भावो भवति । मा
भूद्धर्मायतनाद्वेदनातृष्णयो- पृथग्भाव इति ।
नैष दोष-; तद्व्य-

----------------

स्कन्धा नामेच्युच्यन्ते । यथोक्तम्-मृतस्य खलु कालं
गतस्य ज्ञातय इमं पूतिकायमग्निना

वा दहन्ति, उदके वा प्लावयन्ति, भूमौ वा निखनन्ति,
वातातपाभ्यां वा परिशोषं परिक्षयं

पर्यादानं गच्छति । यत्पुनरिदमुच्यते-चित्तमिति वा मन
इति वा विज्ञानमिति वा श्रद्धापरि-

भावितं तदूर्ध्वगामि भवति, विशेषगाम्यायत्यां
स्वर्गोपगमिति ।

षडायतनमुक्तमिति । "तद्विज्ञानश्रया
रूपप्रसादाश्चक्षुरादय-" (अभि^ १.९) "विज्ञानं

प्रतिविज्ञप्तिर्मन आयतनं च तत्" (अभि^ को^ १.१६) इत्यत्र
। मन इन्द्रियस्य पुर्निरुद्धस्या-

नागतेन धर्मेण रूपादिनोत्पत्स्यमानेन वर्त्तमानेन
मनोविज्ञानेन कथं सन्निपात- । य- कार्यकारण-

भाव- । कार्यं मनोविज्ञानम्, कारणं मन इन्द्रियम्,
धर्मश्च रूपादि- । एककार्यार्थो वेति ।

एककार्यमेवार्थ एककार्यार्थ-, एककार्यत्वमित्यर्थ- ।
कथमेककार्यार्थ- ? इत्याह-सर्वे च

ते त्रयोऽपि मन इन्द्रियादय- स्पर्शोत्पत्तौ प्रगुणा
अनुकूला भवन्तीति ।

षट्षट्को धर्मपर्याय इति । षट् षट्कान्यस्मिन्निति
षट्षट्क- । आध्यात्मिकबाह्य-

विज्ञानस्पर्शवेदनातृष्णाषट्कसम्भवात् ।
षट्स्पर्शकाया इति ज्ञापकम् । अनन्यत्वे हि

सतीन्द्रियार्थविज्ञानेषूक्तेषु स्पर्शकायवचनं
पुनरुक्तं स्यात् । ततश्च षट्षट्कत्वं हीयते ।

मा भूद् धर्मायतनाद्वेदनातृष्णयो- पृथग्भाव इति ।
यदि पृथङ्निर्देशात् पृथग्भावो

भवेत्, वेदनातृष्णे अपि धर्मायतनात् पृथङ्निर्दिष्टे,
तयोरपि वेदनातृष्णयोर्धर्मायतनात् पृथग्भाव-

@३७१

तिरिक्तस्यापि धर्मायतनस्य भावात् । न चैवं
स्पर्शभूतात् त्रयादन्यत् त्रयमस्ति, यस्य

शेषस्यात्र ग्रहणं स्यात् ।

यद्यपीन्द्रियार्थौ स्यातामविज्ञानकौ, न तु
पुनर्विज्ञानमनिन्द्रियार्थकम् । तस्मात्त्रिषु

निर्दिष्टेषु पुन- स्पर्शग्रहणमनर्थकं प्राप्नोति ।

न खलु सर्वे चक्षुरूपे सर्वस्य चक्षुवज्ञानस्य
कारणम्, नापि सर्वं चक्षुर्विज्ञानं

पूर्वयोश्चक्षुरूपयो- कार्यम् । अतो येषां
कार्यकारणभावस्ते स्पर्शभावेन व्यवस्थिता

इत्येके ।

ये पुन- सन्निपातादन्यं स्पर्शमाहु-, त एतत् सूत्रं
कथं परिहरन्ति-"इति य

-------------------

स्यात् । न च तयो- पृथग्भाव- इष्यते;
धर्मायतनान्तर्भावात् । नैष दोष इति विस्तर- । नैष
दोष

इति यथोक्त- ।
तद्व्यतिरिक्तस्यापिवेदनातृष्णाव्यतिरिक्तस्यापि
धर्मायतनस्य तज्जादिस्वभावस्य

भावादस्तित्वात् । न चैवमिति विस्तर- । न चैवं भवत-
`त्रयाणां सन्निपात- स्पर्श-ऽ इत्येवं

ब्रुवाणस्य, स्पर्शभूतादिन्द्रियार्थविज्ञान
त्रयादन्यदस्पर्शभूतं त्रयमिन्द्रियार्थविज्ञान
त्रयमस्ति, यस्य

शेषस्यात्र सूत्रे ग्रहणं स्यात् । `षट् स्पर्शकाया-ऽ
इति प्रयोजनवशादपृथग्भावेऽपि स्पर्शभूतात्

त्रयात् । तस्मादपृथग्भावेऽपि वेदनातृष्णयो-
पृथङ्निर्देशो युक्त-; विनेयकार्यवशात् । न तु

भवत- सन्निपातमात्रस्पर्शवादिन- केनचिदपि प्रयोजनेन
`षट् स्पर्शकाया-ऽ इति पृथङ्निर्देशो

युक्त-; यस्मात् `षट् स्पर्शकाया-ऽ इति
वचनेनन्द्रियार्थविज्ञानत्रयमुक्तमिति तद्वचनं
प्राप्तमित्यत-

`षट्षट्को धर्मपर्याया- ?ऽ इति न सिध्येत् । मम तु
सिध्यति; स्पर्शवेदनातृष्णाषट्कवचनेऽपि

तद्व्यतिरिक्तधर्मायतनाद्यर्थेन्द्रिय
विज्ञानषट्कसम्भवात् । तस्मात् `षट् स्पर्शकाया-ऽ इति

पृथङ्निर्देशाद् `अस्ति चित्तसम्प्रयुक्तं स्पर्शाख्यं
धर्मान्तरम्ऽ इति सिद्धम् ।

अथ ब्रूयादसौ-इन्द्रियार्थवविज्ञानकौ निर्दिष्टावस्मिन्
सूत्रे, षडाध्यात्मिकानि, षड्

बाह्यानीति वचनात्; अत इन्द्रियविषयविज्ञानत्रयं
स्पर्शभूतमित्यस्य शेषस्य ज्ञापनार्थमत्र

ग्रहणं स्यात्-षट् स्पर्शकाया इति ? अस्य समाधे-
प्रतिषेधार्थमिदमारभ्यते-यद्यपीन्द्रियार्थौ

स्यातामविज्ञानकौ । तत्सभागावित्यर्थ- । न तु
पुनर्विज्ञानमनिन्द्रियार्थकम् । अवश्यं हि विज्ञानं

सेन्द्रियार्थकं भवति । तच्च विज्ञानमपदिष्टमत्र-
षड्विज्ञानकाया इति । तस्मात्त्रिषु निर्दिष्टेषु

इन्द्रियार्थविज्ञानेषु षड्विज्ञानकायवचनेन पुन-
स्पर्शग्रहणमनर्थकं प्राप्नोति-षट् स्पर्शकाया

इति । अत- `सन्निपातादन्य- स्पर्श-ऽ इति सिद्धम् ।

अत्र भदन्तश्रीलाभ आह-न खल्विति विस्तर- ।
पूर्वोत्पन्ने चक्षूरूपे कारणम्, न तु

विज्ञानसहोत्पन्ने । नापि सर्वचक्षुर्विज्ञानमिति ।
पश्चादुत्पन्नं पूर्वयोश्चक्षूरूपयोर्न सहोत्पन्नयो- ।

अतो येषां कार्यकारणभावस्ते विज्ञानेन्द्रियविषया-
स्पर्शभावेन व्यवस्थिता-, `षट् स्पर्शकाया-ऽ

इत्यस्मिन् सूत्रे, तदिदमन्यथा न ज्ञापितं स्यात् ।

न वा एवं पठन्ति । वै इति निपात- । न वै एवं
पठन्तीत्यर्थ- । कथं पुन- पठन्ति ?

"य एषां धर्माणां सङ्गति- सन्निपात- समवाय- स
अस्पर्श-" इति पठन्ति । कारणे वा

@३७२

एषां त्रयाणां सङ्गति- सन्निपात- समवाय- स
स्पर्श-" इति ? न वा एवं पठन्ति । किं

तर्हि ? "सङ्गते सन्निपातात् समवायात्" इति पठन्ति ।
कारणे वा कार्योपचारोऽयमिति

ब्रुवन्ति ।

अतिबहुविस्तरप्रकारविसारिणी त्वेषा कथेत्यलं
प्रसङ्गेन ।

अन्यमेव स्पर्शं वर्णयन्त्याभिधार्मिका- ॥

तेषां पुन- षण्णां स्पर्शानाम्-

पञ्च प्रतिघसंस्पर्श- षष्ठोऽधिवचनाह्वय- ॥३०॥

चक्षु- श्रोत्रघ्राणजिह्वाकायसंस्पर्शा- पञ्च
प्रतिघसंस्पर्श इत्युच्यते; सप्रतिघेन्द्रिया-

श्रयत्वात् । मन-संस्पर्श- षष्ठ- सोऽधिवचनस्पर्श
इत्युच्यते ।

किं कारणम्-अधिवचनमुच्यते नाम ।
तत्किलास्याधिकमालम्बनम्,

अतोऽधिवचनं संस्पर्श इति । यथोक्तम्-"चक्षुर्विज्ञानेन
नीलं विजानाति नो तु

नीलम्, मनोविज्ञानेन नीलं विजानाति नीलमिति च
विजानाति" ( ) इति । एक

आश्रयप्रभावित-, द्वितीय आलम्बनप्रभावित- ।

अपरे पुनराहु--वचनमधिकृत्यार्थेषु मनोविज्ञानस्य
प्रवृत्ति-, न पञ्चानाम् ।

अतस्तदेवाधिवचनम् । तेन सम्प्रयुक्त-
स्पर्शोऽधिवचनसंस्पर्श इति । एक आश्रय-

प्रभावित-, द्वितीय- सम्प्रयोगप्रभावित- ॥३०॥

पुनस्त एव षट् स्पर्शास्त्रयो भवन्ति-

विद्याविद्येतरस्पर्शा-,

-------------------

कार्योपचारोऽयमिति । सङ्गतौ सन्निपाते समवाये कारणे
कार्योपचार- स्पर्श इति । यथा-

`सुखो बुद्धानामुत्पाद-ऽ इति ।

अतिबहुविस्तरेण प्रकारेण विसर्तुं शीलमस्या इति
अतिबहुविस्तरप्रकारविसारिणी ।

अधिवचनमुच्यते नामेति । अध्युच्यतेऽनेनेत्यधिवचन् ।
वाङ्नाम्नि प्रवर्त्तते, नामार्थ

द्योतयति इत्यधिवचनं नाम । तत् किल । नामार्थे ।
मनोविज्ञानसम्प्रयुक्तस्याधिकं बाहुल्येना-

लम्बनम् । अतोऽधिवचनं संस्पर्श इति । स्पर्श-
संस्पर्श इत्येकोऽर्थ- । मनोविज्ञानेन नीलं

विजानातीति । अभिधेयं विजानातीत्यर्थ- । नीलमिति च
विजानातीति । अस्यार्थस्येदं नामेति

विजानाति । एक आश्रयप्रभावित इति । प्रथम आश्रयेण
प्रभावित- प्रतिघाश्रय- संस्पर्श-,

प्रतिघस्य वा संस्पर्श- प्रतिघसंस्पर्श- ।
आलम्बनप्रभावित इति । अधिवचनादलम्बनसंस्पर्श-,

अधिवचने वा संस्पर्श- अधिवचनसंस्पर्श इति ।

वचनमधिकृत्येति । वचनमवधार्य । अर्थेषु रूपादिषु
मनोविज्ञानस्य प्रवृत्ति- । न

पञ्चानां चक्षुर्विज्ञानादीनां वचनमधिकृत्यार्थेषु
प्रवृत्ति- । अतस्तदेवाधिवचनं मनोविज्ञानं

वचने प्रवर्त्ततेऽधिवचनमिति । तेन सम्प्रयुक्तस्तस्य वा
संस्पर्शस्याधिवचनसंस्पर्श- । तेन चायं

द्वितीय- संस्पर्श- सम्प्रयोगप्रभावित इत्युच्यते ॥३०॥

@३७३

विद्यासंस्पर्श-, अविद्यासंस्पर्श-, ताभ्यां चान्यो
नैवविद्यानाविद्यासंस्पर्श इति ।

एते पुनर्यथाक्रमं वेदितव्या--

अमलक्लिष्टशेषिता- ।

अनास्रव- स्पर्शो विद्यासंस्पर्श-,
क्लिष्टोऽविद्यासंस्पर्श-; विद्याऽविद्याभ्यां

सम्प्रयुक्तत्वात् । सेषो नैवविद्यानाविद्यासंस्पर्श-;
उभाभ्यामसम्प्रयोगात् ।

क- पुन शेष- ? कुशलसास्रवोऽनिवृताव्याकृतश्च ।

पुनरविद्यासंस्पर्शस्याभीक्ष्णसमुदाचारिण एकदेशस्य
ग्रहणाद् द्वौ स्पर्शौ भवत--

व्यापादानुनयस्पर्शौ,

व्यापादानुनयाभ्यां सम्प्रयोगात् । पुन- सर्वसङ्ग्रहेण-

सुखवेद्यादयस्त्रय- ॥३१॥

सुखवेदनीय- स्पर्श-, दु-खवेदनीय-,
अदु-खासुखवेदनीयश्च; सुखवेदनादि-

हितत्वात् ।

अथ वा-वेद्यते तद्, वेदयितुं वा शक्यमिति वेदनीयम् ।
किं तत् ? वेदितम् ।

सुखं वेदनीयमस्मिन्निति सुखवेदनीय- स्पर्शो यत्र
सुखं वेदितमस्ति । एवं दु-खादु-खा-

सुखवेदनीयावपि योज्यौ ।

त एते षोडश स्पर्शा भवन्ति ॥३१॥

उक्त- स्पर्श- ॥

वेदना वक्तव्या । तत्र य- पूर्वं षड्विध- स्पर्श
उक्त--

-------------------

"विद्याविद्येतरस्पर्शा-" इति । विद्या अविद्या इतरश्च
विद्याविद्येतरे, त एव स्पर्शा

विद्याविद्येतरस्पर्शा- । विद्या चाविद्या चेति, विद्याह्व-
अविद्याह्व-, ताभ्यामितरश्चेत्यर्थ- ।

विद्येत्यनास्रवा प्रज्ञा । अविद्या क्लिष्टमज्ञानम् ।
नैवविद्यानाविद्या कुशलसास्रवा प्रज्ञा,

तत्सम्प्रयुक्ता एते यथाक्रमं संस्पर्शा वेदितव्या- ।

पुनरविद्यासंस्पर्शस्येति विस्तर- । अविद्यासंस्पर्शस्य
सर्वक्लेशसम्प्रयुक्तस्य अभीक्ष्ण-

समुदाचारीनित्यसमुदाचारी एकदेश-, तस्य ग्रहणाद् द्वौ
स्पर्शौ भवत--"व्यापादानुनयस्पर्शौ ।

सुखवेद्यायस्त्रय-" इति । सुखस्य वेद-, सुखवेदे साधु-
सुखवेद्य-, सुखं वा

वेद्यमस्मिन्निति सुखवेदनादौ हित- सुखवेदनीय-,
"प्राक्क्रीताच्छ-" (पा^ सू^ ५.१.१) ।

वेद्यते तद्वेदयितुं वा शक्यमिति । वेद्यत इति कर्ममात्रे
कृत्य इति दर्शयति । वेदयितुं शक्यमिति-

"अर्हे कृत्यतृचश्च" (पा^ सू^ ३.३.१६९) इत्यस्मिन्नर्थे कृत्य
इति दर्शयति ।

त एते षोडश इति । चक्षु-संस्पर्शो यावन्मन-
संस्पर्श इति षट् । पुन--प्रतिघसंस्पर्श-,

अधिवचनसंस्पर्श-, विद्यासंस्पर्श-, अविद्यासंस्पर्श-,
नैवविद्यानाविद्व्यसंस्पर्श-, व्यापाद-

संस्पर्श-, अनुनयसंस्पर्श-, सुखवेदनीय-,
दु-खवेदनीय-, अदु-खासुखवेदनीयश्च स्पर्श इति
षोडश ॥३१॥

उक्त- स्पर्श- । वेदना वक्तव्येति । ननु च वेदनाप्युक्ता
"वेदनानुभव-" (अभि^

@३७४

तज्जा- षड्वेदना-,

चक्षु-संस्पर्शजा वेदना,
श्रोत्र-घ्राण-जिह्वा-काय-मन-संस्पर्शजा वेदना- ।

तासां पुन--

पञ्च कायिकी चैतसी परा ।

चक्षु- श्रोत्रघ्राणजिह्वाकायसंस्पर्शजा- पञ्च
वेदना- कायिकी वेदनेत्युच्यते;

रूपीन्द्रियाश्रितत्वात् । मन-संस्पर्शजा पुनर्वेदना
चैतसिकीत्युच्यते; चित्तमात्राश्रितत्वात् ।

अथ किं स्पर्शादुत्तरकालं वेदना भवति, आहोस्वित्
समानकालम् ?

समानकालमिति वैभाषिका-; अन्योन्यं सहभूहेतुत्वात् ।

कथं सहोत्पन्नयोर्जन्यजनकभाव- सिध्यति ?

कथं च न सिध्यति ?

असामर्थ्यात् । जाते हि धर्मे धर्मस्य नास्ति सामर्थ्यं
प्रतिज्ञाऽविशिष्टम् ?

यदेव हीदं सहोत्पन्नयोर्जन्यजनकभावो नास्तीति
तदेवेदं जाते धर्मे धर्मस्य

नास्तीति ।

अन्योन्यजनकप्रसङ्गात्तर्हि ?

इष्टत्वाददोष- । इष्टमेव हि सहभूहेतोरन्योन्यफलत्वम्
।

इष्टमिदम्, सूत्रे त्वनिष्टं
स्पर्शवेदनयोरन्योन्यफलत्वम्; "चक्षु-संस्पर्शं
प्रतीत्य

उत्पद्यते चक्षु-संस्पर्शजा वेदना, न तु चक्षु-
संस्पर्शजां वेदनां प्रतीत्योत्पद्यते चक्षु--
संस्पर्श-" इति वचनात् ।

जनकधर्मातिक्रमाच्चायुक्तम् । यो हि धर्मो यस्य धर्मस्य
जनक- प्रसिद्ध-, स

तस्मात् भिन्नकाल- प्रसिद्ध- । तद्यथा-पूर्वं बीजं
पश्चादङ्कुर-, पूर्वं क्षीरं पश्चाद्दधि,

पूर्वमभिघात- पश्चाच्छब्द-, पूर्वं मन- पश्चात्
मनोविज्ञानमित्येवमादि ।

-------------------

१.१४) इति । अन्यथोक्तमप्युच्यते, न तर्हीदं
वक्तव्यम्-यच्चोक्तं यच्च वक्ष्यमाणम्, तन्न

वक्ष्यामीति । "उक्तं च वक्ष्यते चान्यत्" इति (अभि^ को^
३.३६) वचनात् ?

प्रकारनिर्देशाददोष- । पूर्वं लक्षणमुक्तम्, इदानीं
प्रकार इति ।

जाते हीति विस्तर- । जाते हि जन्ये धर्मे धर्मस्य जनकस्य
नास्ति सामर्थ्ये

सहोत्पन्नत्वात् । प्रतिज्ञाविशिष्टमिति । प्रतिज्ञाया
अविशिष्टमेतत् साधनमित्यर्थ-, यदि

प्रतिज्ञाविशिष्टं साधनं नेष्यते ।
अन्योन्यजनकप्रसङ्गात्तर्हि । किम् ? कथं
सहोत्पन्नयोर्जन्य-

जनकभाव- सिध्यतीत्यधिकृतम् । अनेन प्रतिज्ञादोष
उद्ग्राह्यते-अस्ति सहोत्पन्नयोर्जन्य-

जनकभाव इति प्रतिज्ञा पूर्वाभ्युपगमविरोधिनीति ।

इष्टत्वाददोष इति । पूर्वाभ्युपगमं दर्शयति ।

इष्टमिदं सूत्रे त्वनिष्टमिति ।
इष्टमिदमभिधर्मे-"सहभूर्ये मिथ- फला-" (अभि^ को^

२.५०) इति । सूत्रे त्वनिष्टम् । तत्
प्रतिपादयन्नाह-चक्षु-संस्पर्श प्रतीत्योत्पद्यते

@३७५

अन्यथा परम्परापेक्षत्वात् कार्यकारणयो- सर्वं वा
युगपदुत्पद्यते, न वा कदाचित्;

पश्चाद्विशेषाभावात् ।

नहि न सिद्ध- कार्यकारणयो- पूर्वापरभाव- ।

सहभावोऽपि तु न सिद्ध- । तद्यथा
चक्षुर्विज्ञानादीनां
चक्षूरूपादिभिर्भूतभौतिकानां

च तत्रापि पूर्वमिन्द्रियार्थौ पश्चाद्विज्ञानम् ।
पूर्वकाच्च भूतभौतिकसमुदायादुत्तर उत्पद्यत

इतीष्यमाणे क- प्रतिषेध- !

यथा तर्हि च्छायाङ्कुरयोरेवं स्पर्शवेदनयोपीति
वैभाषिका- ।

स्पर्शादुत्तरकालं वेदनेत्यपरे । इन्द्रियार्थो हि
पूर्वान्तो विज्ञानम् । सोऽसौ त्रयाणां

सन्निपात- स्पर्श-, स्पर्शप्रत्ययात् पश्चाद्वेदना तृतीये
क्षण इति ।

एवं तर्हि न सर्वत्र विज्ञाने वेदना प्राप्नोति, न च
सर्वविज्ञानं स्पर्श- ?

नै दोष-; पूर्वस्पर्शहेतुका ह्युत्तरत्र स्पर्शे वेदना,
सर्वे च स्पर्शा- सवेदनका-,

सर्वं च विज्ञानं स्पर्श इति ।

इदमयुक्तं वर्त्तते ।

किमत्रायुक्तम् ?

यदुत भिन्नालम्बनयोरपि स्पर्शवेदनयो-
पूर्वस्पर्शहेतुकोत्तरत्र वेदनेति ।

-------------------

चक्षु-संस्पर्शजा वेदेनेति ।
सूत्रप्रामाण्येनान्योन्यफलत्वं भङ्क्त्वा
सहोत्पन्नकार्यकारण-

भावविर्भक्षया आह-जनकधर्मातिक्रमाच्चायुक्तमिति ।
जनकस्यायं धर्म- प्रसिद्धो या

भिन्नकालता, तद्यथा पूर्वं वीजं पश्चाद्ङ्कुर
इत्यादि ।

तत्रापि पूर्वमिन्द्रियार्थौ पश्चाद् विज्ञानमिति ।
प्रथमक्षणोत्पन्नाविन्द्रियार्थौ, विज्ञानं तु

द्वितीये क्षण इति ।

यथा तर्हि छायाङ्कुरयोरिति । किम् ?
सहोत्पन्नयोर्जन्यजनकभाव- । उत्पन्न एव

ह्यङ्कुरश्छायां जनयति । न प्रथमे क्षणेऽङ्कुरो
निश्छायो भवति, द्वितीये सच्छाय इति ।

एवं स्पर्शवेदनयोरपीति । अनयोरपि छायाङ्कुरयो-
पूर्वसामग्रीहेतुरिति शक्यं वक्तुम् ।

सहभूहेतुनिर्देशे त्वयमर्थ उक्त इति न पुररुच्यते ।

स्पर्शादुत्तरकालं वेदनेत्यपर इति । भदन्तश्रीलाभ-
। सोऽसौ त्रयाणां सन्निपात- स्पर्श

इति । योऽयं जनकजनितभाव- । वेदना तृतीये क्षणे इति
। इन्द्रियार्थक्षण- प्रथम-,

विज्ञानोत्पत्तिक्षणो द्वितीय-, वेदनोत्पत्तिक्षणस्तृतीय
इति । न सर्वत्र विज्ञाने वेदना प्राप्नोतीति ।

विज्ञानक्षणे द्वितीये वेदनाया अभावात् । न च
सर्वविज्ञानं स्पर्श- । वेदनाक्षणे तृतीये विज्ञानं

न स्पर्श- । पूर्वद्वितीयक्षणयो- स्पर्श एव विधीयते ।
पूर्वस्पर्शहेतुका ह्युत्तरत्र स्पर्शे वेदना ।

योऽयमिदानीं द्वितीय- क्षण- स्पर्शभावेनोक्त- तत्र
पूर्वस्पर्शहेतुका प्रथमक्षणविज्ञानहेतुका

वेदनोत्पद्यते, तत्स्पर्शपूर्विकाप्यन्यस्मिन्नित्येवं सर्वत्र
विज्ञाने वेदना प्राप्नोति ।

सर्व च विज्ञानं स्पर्श इति । ते च स्पर्शा- सवेदनका
इति ।

@३७६

कथं हि नामान्यजातीयालम्बनस्पर्शसम्भूता
वेदनाऽन्यालम्बना भविष्यति ?

येन वा चित्तेन सम्प्रयुक्ता ततो भिन्नालम्बेनेति ।

अस्तु तर्हि तस्मिन् काले स्पर्शभूतं विज्ञानमवेदनकम् ।
तस्माच्च यत् पूर्व

विज्ञानं सवेदनकं तन्न स्पर्श-,
प्रत्ययवैधुर्यादित्येवं सति को दोष- ?

महाभूमिकनियमो भिद्यते-"सर्वत्र चित्ते
दशमहाभूमिका-" ( ) इति ।

क्व चैष नियम- सिद्ध- ? शास्त्रे ।

-------------------

भिन्नालम्बनयोरिति विस्तर- । भिन्नमालम्बनमनयोस्तौ
भिन्नालम्बनौ ।

पूर्वस्य रूपमालम्बनम्, उत्तरस्य शब्द- ।
तयोर्भिन्नामालम्बनयो- पूर्वस्पर्शहेतुका

रूपालम्बनस्पर्शहेतुका उत्तरत्र स्पर्शे शब्दालम्बने यद्
वेदनोत्पद्यते, इत्येतदयुक्तम् । कथं

हि नामेति दोषमाविष्करोति ।
अन्यजातीयालम्बनस्पर्शसम्भूता रूपप्रकारालम्बनात्
स्पर्शात्

सम्भूता वेदना अन्यालम्बना भविष्यति । शब्दालम्बना
भविष्यति । विधुरकारणत्वात् कार्यस्या-

सम्भावना । यदा हि रूपालम्बनात् स्पर्शात् सम्भूता
वेदना रूपालम्बनेनैव वेदना भविष्यति,

तदा पूर्वस्पर्शहेतुकोत्तरत्र स्पर्शे वेदनेति युक्तम् ।
यदा तु रूपालम्बनात् स्पर्शात् शब्दालम्बना

वेदनोत्पद्यते, तदा कथमेतद्योक्ष्यते । कारणानुरूपं
हि लोके कार्यं दृश्यते ।

अथ मतम्-रूपालम्बनात् स्पर्शात् सम्भूता वेदना
शब्दालम्बनस्पर्शसम्प्रयुक्तापि

रूपालम्बना भवतीति ? अत इदमाह-येन वा चित्तेन
सम्प्रयुक्ता ततो भिन्नालम्बनेति । तत-

शब्दालम्बनाच्चित्ताद्भिन्नालम्बना यत उत्पन्ना
रूपालम्बना, तेन समालम्बनेत्यर्थ- । कथं चासौ

तेन सम्प्रयुक्तेत्युच्यते ? समं प्रयुक्ता हि सम्प्रयुक्ता ।
यद्यभिन्नाश्रयत्वात्, कथं श्रोत्राश्रयोत्पन्ना

सती रूपालम्बना भविष्यति ? कथं न भविष्यति ?
चित्तचैत्तानामाश्रयेणैकविषयप्रवृत्तत्वात् ।

तस्मादन्यतरालम्बनत्वेऽपि वेदनाया दोष- । स दोष-
प्रदर्श्यते-यदि तावद् रूपालम्बनात्

स्पर्शादुत्पन्ना वेदना शब्दाद्यालम्बनान्तरमालम्बते, स
रूपालम्बन- स्पर्श- सुखवेदनीयो यावद्

दु-खासुखवेदनीय इति न प्राप्नोति । एकालम्बनस्य तु
वेदनया तथा निर्देशो युक्त इति ।

अस्तु तर्हीति विस्तर- । यद्येवं दोष-, अस्तु तर्हि तस्मिन्
काले । कस्मिन् काले ?

शब्दालम्बनकाले । स्पर्शभूतं विज्ञानमवेदनकम् ।
तस्माच्च शब्दालम्बनाद् यत् पूर्वं विज्ञानं

सवेदनकं तन्न स्पर्श- । एवं हि निर्दोषं भवतीति ।
अन्यथा हि यदि पूर्वोत्पन्नं सवेदनकं

विज्ञानं स्पर्श- स्यात् तदैवं स्पर्शप्रत्यया वेदनेति
यथोक्तो दोष- स्यात् । किं पुन- कारणम्-

किञ्चिदविज्ञानमवेदनकम्, किञ्चिच्च स स्पर्श- ?
प्रत्ययवैधुर्यात् । विधुरा हि प्रत्यया

विप्रतिबन्धेनावस्थिता- । न हि सर्व- समनन्तरप्रत्ययो
वेदनाप्रत्ययं स्पर्शभूतं विज्ञानं जनयितुं

समर्थ इति । तदेवं तस्य भिन्नालमबनं
विज्ञानमेकान्तेनावेदनकम्, तदुत्पादकं चास्पर्शभूतम्
।

यदि तु रूपालम्बनाच्चक्षुर्विज्ञानादनन्तरं
रूपालम्बनमेव चक्षुर्विज्ञानमेवमुत्पद्यते-मनोविज्ञानं

तत्संवेदनकं पूर्वोत्पन्नं स्पर्श इति । एवं सतीति ।
महाभूमिकनियमो भिद्यत इति । स्पर्शवेदनयो-

पर्यायेण नियमात् ।

@३७७

सूत्रप्रमाणका वयम्, न शास्त्रप्रमाणका- ।

उक्तं हि भगवता-"सूत्रान्तप्रतिशरणैर्भवितव्यम्" ( )
इति ।

न वा एष महाभूमिकार्थ--सर्वत्र चित्ते दश
महाभूमिका- सम्भवन्तीति ।

कस्तर्हि महाभूमिकार्थ- ?

तिस्रो भूमय--सवितर्का सविचारा भूमि-, अवितर्का
विचारमात्रा, अवितर्का-

ऽविचारा भूमि- । पुनस्तिस्र--कुशला भूमि-, अकुशला,
अव्याकृता भूमि- ।

पुनस्तिस्र--शैक्षी भूमि-, अशैक्षी,
नैवशैक्षीनाशैक्षी भूमि- । तद्य एतस्यां सर्वस्यां

भूमौ भवन्ति ते महाभूमिका-, ये कुशलायामेव भूमौ
ते कुशलमहाभूमिका-, ये

क्लिष्टायामेव ते क्लेशमहाभूमिका- ।

ते पुनर्यथासम्भवं पर्यायेण, न तु सर्वे
युगपदित्यपरे ।

अकुशलमहाभूमिकास्तु पाठप्रसङ्गेनासंहिता- इदानीम्
। पूर्वं न पठ्यन्ते स्म ।

यदि तर्हि स्पर्शादुत्तरकालं वेदना, सूत्रं
परिहार्यम्-"चक्षु- प्रतीत्य रूपाणि

चोत्पद्यते चक्षुर्विज्ञानं त्रयाणां सन्निपात- स्पर्श-
सहजाता वेदना सञ्ज्ञा चेतना" ( ) इति ।

-------------------

तिस्रो भूमय इति । सवितर्का सविचारा कामधातु-
प्रथमं च ध्यानम् । अवितर्का

विचारमात्रा ध्यानान्तरम् । अवितर्का अविचारा
द्वितीयाद्ध्यानात् प्रभृति यावद्भवाग्रम् । कुशला

भूमि- कुशला धर्मा- । एवमकुशला अव्याकृता- ।
शैक्षी भूमि- शैक्षस्यानास्रवा धर्मा- ।

अशैक्षी अशैक्षस्यानास्रवा धर्मा- ।
नैवशैक्षीनाशैक्षी भूमि- सास्रवा धर्मा- ।
असंस्कृता इह

नोच्यन्ते, चैत्तसम्बन्धात् । तद् य एतस्यामिति विस्तर- ।
तदिति वाक्योपन्यासे । य इति ये

चैतसिका- । एतस्यां सर्वस्यां भूमाविति ।
सवितर्कसविचारायां भूमौ,
यावन्नैवशैक्षीनाशैक्ष्यां

भूमौ । ते महाभूमिका- । वेदनाचेतनादयो यथोक्ता- ।
ये कुशलायामेव भूमौ ते कुशलमहा-

भूमिका- । श्रद्धादय- । ये क्लिष्टायामेव ते
क्लेशमहाभूमिका- । अविद्यादयो यथोक्ता एव ।

ते पुनर्यथासम्भवमिति विस्तर- । ते पुनर्महाभूमिकादयो
ये यस्यां सम्भवन्ति ते

तस्यां पर्यायेण । न तु सर्वे युगपदित्यपरे । तद् यथा
वेदना सर्वासु भूमिषु भवन्त्यपि न युगपत्

सञ्ज्ञाचेतनास्पर्शमनस्कारादिभिर्भवति, तथा स्पर्शो
वेदनादिभि- । यथा कुशलायां वितर्कादय

इत्येवमादिकम् ।

अपरे पुनरेवं व्याचक्षते-यथा पञ्चस्कन्धके लिखितं
तथेदं ग्रहीतव्यमिति । तद्यथा-

"छन्द- कतम-, अभिप्रेतवस्तुन्यभिलाष-, अनभिप्रेते
नास्ति छन्द इत्यभिप्राय- । अधिमोक्ष-

कतम- ? निश्चिते वस्तुनि तथैवावधारणम् । स्मृति-
कतमा ? संस्तुते वस्तुन्यसम्प्रमोषश्चेत-

सोऽभिलपनता । समाधि- कतम- ? उपपरीक्ष्ये वस्तुनि
चित्तस्यैकाग्रता । प्रज्ञा कतमा ? तत्रैव

प्रविचय-, योगायोगविहितोऽन्यथा च"-इत्येवमादि-
पञ्चस्कन्धकग्रन्थो द्रष्टव्य- । तत्र

ह्युक्तम्-"पञ्च सर्वत्रगा
वेदनासञ्ज्ञास्पर्शमनस्कारचेतना- । पञ्च
प्रतिनियविष्याश्छन्दाधि-

मोक्षस्मृतिसमाधिप्रज्ञा-" इत्येवमादि ।
अकुशलमहाभूमिकास्तु पाठप्रसङ्गेनासंहिता इति ।

@३७८

सहजाता इत्युच्यन्ते, न स्पर्शसहजाता इति किमत्र
परिहार्यम् ! समनन्तरेऽपि

चायं सहशब्दो दृष्ट-, तद्यथा-"मैत्रीसहगतं
स्मृतिसम्बोध्यङ्गं भावयति" ( )

इत्यज्ञापकमेतत् ।

यत्तर्हि सूत्र उक्तम्-"या च वेदना या च सञ्ज्ञा या च
चेतना यच्च विज्ञानं

संसृष्टा इमे धर्मा नासंसृष्टा-" इत्यतो नास्ति
वेदनाभिरसंसृष्टं विज्ञानम् ?

सम्प्रधार्यं तावदेतत्-क एष संसृष्टार्थ- ? तत्र हि
सूत्र एवमुक्तम्-"यद्वेदयते

तच्चेतयते, यच्चेतयते तत्सम्प्रजानीते, यत्सम्प्रजानीते
तद्विजानाति" इति । तन्न

विज्ञायते-किं तावदयमेषामालम्बननियम उक्त-, उताहो
क्षणनियम इति !

आयुरूष्मणो सहभाव्ये संसृष्टवचनात् सिद्ध-
क्षणनियम- । यच्चापि सूत्र

उक्तम्-"त्रयाणां सन्निपात- स्पर्श-" इति, तत् कथं
विज्ञानं चास्ति, न च त्रयाणां

सन्निपातो न च स्पर्श इति । तस्मादवश्यं सर्वत्र
विज्ञाने स्पर्श-, स्पर्शसहजा च वेदनैष्टव्या ।

अलमतिप्रसङ्गिन्या कथया । प्रकृतमेवानुक्रम्यताम् ॥

उक्ता समासेन चैतसिकी वेदना ॥

-------------------

सूत्रादिषु पाठात् । कुशलमकुशलमव्याकृतमित्येव्ं
पाठप्रसङ्गेनासंहिता-, अध्यारोपिता- पश्चादित्यर्थ-

। पूर्व न पठ्यन्ते स्म । प्रकरणपाद् महाभूमिका-,
कुशलमहाभूमिका-, क्लेश-

कुशलमहाभूमिका-, परीत्तक्लेशमहाभूमिकाश्चैति
चतुर्विधा- पठ्यन्ते ।

सहजाता इत्युच्यन्ते, न स्पर्शसहजाता इति ।
अविशेषत्वादेते वेदनादय- परस्पर-

सहजाता- । न तु स्पर्शेनेत्यर्थपरिग्रहेण परिहर्तव्यं
सूत्रमित्यर्थ- । मैत्रीसहगतमिति । अयं

सहशब्दो नावश्यं युगपद्भावे, समनन्तरेऽपि दृष्ट- ।
न हि मैत्र्या- स्मृतिसम्बोध्यङ्गस्य च

समवधानमस्ति; मैत्र्या एकान्तसास्रवत्वात् ।
स्मृतिसम्बोध्यङ्गस्य चैकान्तानास्रवत्वात् ।

तस्मादज्ञापकमेतत् । संसृष्टा इति सहोत्पन्ना
इत्यभिप्राय- ।

तत्र हि सूत्र इति । यत्रैवोक्तम् । या वेदना या चेतना या
च सञ्ज्ञेति विस्तरेण । तत्र सूत्र

इत्यर्थ- । तत्र विज्ञायत इति विस्तर- । किं
तावदयमेषां वेदनादीनामालम्बननियम- । आलम्बने

नियम--यदेवालम्बनं वेदयते, तदेव चेतयते
यावद्विज्ञानं विजानातीति । उताहो क्षणनियम--

यस्मिन्नेव क्षणे वेदयते तस्मिन्नेव यावद् विजानातीति ।
वयं ब्रूम--आलम्बननियमोऽयमिति ।

तस्मान्न सूत्रविरोध इत्यभिप्राय- ।

आचार्य आह-तत्रैव सूत्रे आयुरूष्मणो- सहभाव्ये
संसृष्टवचनात् सिद्ध- क्षणनियम

इति । आयुरूष्मा च संसृष्टौ, इमौ धर्मौ न
विसंसृष्टावित्यायुरूष्मणो- सहोत्पन्नतोक्ता भवति;

तयोरनालम्बनत्वात् । तदेवं साधितं भवति-अवश्यं
सहोत्पन्नानि वेदनासञ्ज्ञाचेतनाविज्ञानानि;

तत्र सूत्रे संसृष्टवचनेनोक्तत्वात्, आयुरूष्मवदिति ।
तत् कथमिति विस्तर- । तत् कथं

विज्ञानं चास्ति । न च
त्रयाणामिन्द्रियविषयविज्ञानानां सन्निपात- ।
तस्मादवश्यं विज्ञानास्तित्वे

सन्निपातोऽभ्युपगन्तव्य- । सन्निपातश्च ते स्पर्शे इति ।
तेनेदं ते विरुध्यते न सर्वविज्ञानं स्पर्श

इति । सन्निपातो वा न स्पर्श इति ।

@३७९

पुनश्चाष्टादशविधा सा मनोपविचारत- ॥३२॥

सैव चैतसिकी वेदना पुनरष्टादश
मनोपविचारव्यवस्थानादष्टादशधा भिद्यते ।

पुन- सन्धिकरणं चात्र द्रष्टव्यम् ।

अष्टादश मनोपविचारा- कतमे ? षट्
सौमनस्योपविचारा-, षट् दौर्मनस्योप-

विचारा-, षडुपेक्षोपविचारा- ।

कथमेषां व्यवस्थानम् ? यदि स्वभावत-, त्रयो
भविष्यन्ति-सौमनस्यदौर्मन-

स्योपेक्षाविचारा- । अथ सम्प्रयोगत-, एको भविष्यति;
सर्वेषां मन-सम्प्रयुक्तत्वात् ।

अथालम्बनत-, षड् भविष्यन्ति;
रूपादिषड्विषयालम्बनत्वात् ?

त्रिभिरपि स्थापना ।

तेषां पञ्चदश रूपाद्युपविचारा असम्भिन्नालम्बना-;
प्रतिनियतरूपाद्यालम्बन-

त्वात् । त्रयो धर्मोपविचारा उभयथा ।

मनोपविचारा इति कोऽर्थ- ? मन- किल प्रतीत्यैते
सौमनस्यादयो विषयानुप-

विचरन्तीति । विषयेषु वा मन उपविचारयन्तीत्यपरे ।
वेदनावशेन मनसो विषयेषु

पुन- पुनर्विचारणात् ।

-------------------

पुन- सन्धिकरणं चात्र द्रष्टव्यमिति ।
"पूर्वत्रासिद्धम्" (पा^ सू^ ७.२.१) इति

सकारलोपस्यासिद्धत्वाद् गुणो न प्राप्नोति ? परिहारस्तु,
ईषदर्थेऽयं नञ् द्रष्टव्य-; ईषत्

सिद्धमसिद्धमित्यत- सिद्धत्वात् सकारलोपस्य गुणो भवति,
`सैष दाशरथी राम-ऽ इति

यथा ।

षट् सौमनस्योपविचारा इति विस्तर- । चक्षुषा रूपाणि
दृष्ट्वा सौमनस्यस्थानीयानि

रूपाण्युपविचरति, श्रोत्रेण शब्दान् श्रुत्वा
सौमनस्यस्थानीयान् शब्दानुपविचरति, एवं यावन्मनसा

धर्मान् विज्ञाय सौमनस्यस्थानीयान् धर्मान् उपविचरति ।
एवं चक्षुषा रूपाणि दृष्ट्वा दौर्मनस्य-

स्थानीयान्युपेक्षास्थानीयानि चेति विस्तरेण योज्यम् ।
त्रयो भविष्यन्तीति । सौमनस्य-

दौर्मनस्योपेक्षास्वभावत्रैविध्यात् । एक इति ।
मनोविज्ञानमात्रसम्प्रयोगात् । षडिति । रूपादि-

विषयषट्कभेदात् । त्रिभिरपि स्थापनेति ।
यद्वेदनाद्रव्यं मनोविज्ञानमात्रसम्प्रयुक्तमेकम्, तत्

सौमनस्यादिस्वभावत्रयभेदात् त्रिधा भिद्यते, तत् पुन-
प्रत्येकं विषयषट्कभेदात् षोढा भिद्यते-

इत्यष्टादश भवन्ति । स्वभावव्यवस्थापनायामसत्यां
मनोपविचारा इत्येव न स्याद्, अष्टादश-

व्यतिरिक्ताश्च स्यु- ।
रूपादिविषयषट्कालम्बनव्यवस्थापनायामसत्यां
प्रत्येकं सौमनस्यदिषोढा-

भेदेनाष्टादश मनोपविचारा इति न स्यात् । तस्मात्
त्रिभिरपि व्यवस्थापनेति सिद्धम् ।

असम्भिन्नालम्बना इति । असम्मिश्रालम्बना- । त्रयो
धर्मोपविचारा उभयथेति । ये

रूपादिविषयपञ्चकव्यतिरिक्तधर्मालम्बनास्ते
धर्मोपविचारा असम्भिन्नालम्बना- । ये तु रूपादीनां

षण्णां विषयाणान्द्वौ त्रीन् यावत् षडपि
विषयानालम्बन्ते ते सम्भिन्नालम्बना- ।

मन- किलेति । किलशब्द- परमतद्योतक- । मन- किल
प्रतीत्याश्रित्य विषयानु-

@३८०

१. कस्मात् कायिकी वेदना न मनोपविचार- । नैव ह्यसौ
मन एवाश्रिता,

नाप्युपविचारिका, अविकल्पकत्वादित्ययोग- ?

२. तृतीयध्यानसुखस्य कस्मान्मनोपविचारेष्वग्रहणम् ।
आदित- किल कामधातौ

मनोभूमिकसुखेन्द्रियाभावात् तत्प्रतिद्वन्द्वेन
दु-खोपविचाराभावाच्चेति ?

३. यदि मनोभूमिका एवैते, यत्तर्हि सूत्र उक्तम्-"चक्षुषा
रूपाणि दृष्ट्वा

सौमनस्यस्थानीयानि रूपाण्युपविचरन्तीत्येवमादि-,
कथम् ?

पञ्चविज्ञानकायाभिनिर्हृतत्वमभिसन्धायैतदुक्तम्-
"मनोभूमिकास्त्वेते ।

तद्यथा-अशुभा चक्षुर्विज्ञानाभिनिर्हृता च
मनोभूमिका च" इति । अपि तु "दृष्ट्वा

यावत् स्पृष्ट्वा" इति वचनात् अचोद्यमेतत् । योऽप्यदृष्ट्वा
यावदस्पृष्टोपविचरति तेऽपि

मनोपविचारा- । इतरथा हि कामधातौ
रूपधात्वालम्बना रूपाद्युपविचारा न स्यु-,

कामधात्वालम्बनाश्च रूपधातौ
गन्धरसस्प्रष्टव्योपविचारा- । यथा तु व्यक्ततरं
तथोक्तम्-

योऽपि रूपाणि दृष्ट्वा शब्दानुपविचरति सोऽपि
मनोपविचार- । यथा त्वनाकुलं

तथोक्तमिन्द्रियार्थव्यवच्छेदत- ।

-------------------

पविचरन्ति आलम्बन्त इत्यर्थ- । उपविचारयन्तीति
प्रवर्त्तयन्ति । कथम् ? इत्याह-वेदनावशेन

मनसो विषयेषु पुन- पुनर्विचारणादिति । पुन-
पुनरित्युपशब्दस्यार्थ- ।

नाप्युवविचारिकेति । असन्तीरिकेत्यर्थ- । अयोग इत्यसम्भव-
।

यदि मन एवाश्रिता वेदना मनोपविचार-, तृतीये ध्याने
यत् सुखं तन्मन एवाश्रितम्,

न चक्षुरिन्द्रियाद्याश्रितमिति तस्य
कस्मान्मनोपविचारेष्वग्रहणम् । आदित- किलेति विस्तर- ।

आदावादित- । किलेति परमते । कामधातौ मनोभूमिकं
सुखं नास्ति, तस्मान्न तन्मनोपविचार- ।

अत- पश्चादपि तृतीये ध्याने सुखेन्द्रियस्य मन
आश्रितत्वेऽपि मनोपविचारेष्वग्रहणम् । यथा

चास्योपविचारप्रतिद्वन्द्वेन दौर्मनस्योपविचार-, नैवं
सुखोपविचारस्य प्रतिद्वन्द्वेन दु-खो-

पविचारोऽस्ति; मनोविज्ञानाश्रित्वाद् दु-खस्य । अत- सर्वत्र
तत् सुखं न मनोपविचार इति ।

सौमनस्यस्थानीयानीति । सौमनस्यजनकानि । पञ्चेति
विस्तर- । पञ्चभिर्विज्ञान-

कायैरभिनिर्हृतत्वमुत्पादितत्वमभिसन्धाय चेतसिकृत्वा
एतदुक्तं चक्षुषा रूपाणीति विस्तरेण ।

मनोभूमिकास्त्वेते, तद् यथा-अशुभा
चक्षुर्विज्ञानाभिनिर्हृता च, विलीनकादिदर्शनात् ।

मनोभूमिका च । समाहितत्वात् । अपि त्विति । चक्षुषा
रूपाणि दृष्ट्वा यावत् कायेन स्प्रष्टव्यानि

स्पृष्ट्वेति वचनादचोद्यमेतत् । यदि चक्षुषा रूपाणि
पश्यन् सौमनस्यस्थानीयानि रूपाण्यु- 

पविचरतीत्युक्तं स्यात्, यावत् कायेन स्प्रष्टव्यानि
स्पृशन्निति स्याच्चोद्यम् । न त्वेवमुक्त-

मित्यचोद्यमेवैतत् । योऽप्यदृष्ट्वेति विस्तर- । योऽपि श्रुत्वा
परतो मनसोपविचरत्यालम्बते,

तेऽपि तस्य मनोपविचारा- । इतरथा हीति विस्तर- ।
रूपधात्वालम्बना रूपाद्युपविचारा न

स्यु- । कामधातूपपन्नेन रूपावचराणां
रूपादीनामप्रत्यक्षीकृतत्वात् । कामधात्वालम्बनाश्च

गन्धरसस्प्रष्टव्योपविचारा रूपधातूपपन्नस्य न स्यु-;
तस्य गन्धादीनामविषयत्वात् । यथा तु

व्यक्ततरं तथोक्तमिति ।
प्रत्यक्षीकृतरूपाद्यालम्बनानां मनोपविचाराणां
व्यक्ततरत्वात् । योऽपि

@३८१

किमस्ति रूपं यत् सौमनस्यस्थानीयमेव स्यात्
यावदुपेक्षास्थानीयमेव ? अस्ति

सन्तानं नियम्य, न त्वालम्बनम् ॥३२॥

अथैषां मनोपविचाराणां कति कामप्रतिसंयुक्ता-,
तेषां च कति किमालम्बना-,

एवं यावदारूप्यप्रतिसंयुक्ता- वक्तव्या- ? आह-

कामे स्वालम्बना- सर्वे,

कामधातौ सर्वेऽष्टादश सन्ति, स एव च तेषां
सर्वेषामालम्बनम् । तेषामेव-

रूपी द्वादशगोचर- ।

रूपी धातुर्द्वादशानामालम्बनम्, षट्
गन्धरसोपविचारानपास्य; तत्र तयोरभावात् ।

त्रयाणामुत्तर-,

गोचर इति वर्त्तते । आरूप्यधातुस्त्रयाणां
धर्मोपविचाराणामालम्बनम्; तत्र

रूपाद्यभावात् ॥

उक्ता- कामप्रतिसंयुक्ता- ॥

रूपप्रतिसंयुक्ता वक्तव्या- ? तत्र तावत्

ध्यानद्वये द्वादश

-------------------

रूपाणि दृष्ट्वा तत्सहचरान् शब्दानुपविचरति सोऽपि
तस्य मनोपविचार- । यथा त्वनाकुलं

तथोक्तम् । कथं चानाकुलम् ?
इत्याह-इन्द्रियार्थव्यवच्छेदत इति ।
चक्षुरादीन्द्रियव्यवच्छेदेन,

रूपाद्यर्थव्यवच्छेदेन चोक्तमिति । अन्यथा ह्याकुलं
स्यात्-चक्षुषा रूपाणि दृष्ट्वा सौमनस्य-

स्थानीयाञ्छब्दानुपविचरतीत्येवमादि ।

अस्ति सन्तानं नियम्येति कस्यचित् सत्त्वस्य सन्तानमवेक्ष्य ।
यदस्य किञ्चित्

सौमनस्यस्थानीयमेव, यावदुपेक्षास्थानीयमेव । न
त्वालम्बनम् । किम् ? नियम्य, किम्

कारणम् ? तदेव ह्यालम्बनं कस्यचित् सौमनस्यस्थानीयम्,
कस्यचिन्नेति ॥३२॥

एवं यावदारूप्यप्रतिसंयुक्ता इति । कति
रूपप्रतिसंयुक्तास्तेषां च कति रूपालम्बना-,

कत्यारूप्यप्रतिसंयुक्तास्तेषां च कति किमालम्बना इति ।

"कामे स्वालम्बना- सर्वे" इति । कामे कामावचरा
मनोपविचारा- । सर्वे अष्टादश

सन्ति । स एव च कामधातु स्तेषां सर्वेषामालम्बनम् ।
स्वो धातुरालम्बनमेषामिति स्वालम्बना

इति कारिकापदविग्रह- ।

"रूपी द्वादशगोचर-" इति । रूपी धातु-
कामावचराणां द्वादशानां मनोपविचाराणां

गोचर- । षड्गन्धरसोपविचारानपास्येति । द्वौ
गन्धरसावालम्बनौ सौमनस्योपविचारौ हित्वा,

द्वौ गन्धरसालम्बनौ दौर्मनस्योपविचारौ हित्वा, द्वौ
तदालम्बनावेव चोपेक्षोपविचारौ हित्वा,

द्वौ तदालम्बनावेव चोपेक्षोपविचारौ हित्वेति । कस्मात् ?
तत्र रूपधातौ तयोर्गन्धरसयोरभावात् ।

"विना गन्धरसघ्राणजिह्वाविज्ञानधातुभि-" (अभि^ को^
१.३०) इति वचनात् ।

"त्रयाणामुत्तर-" इति । त्रयाणां
सौमनस्यदौर्मनस्योपेक्षाधर्मोपविचाराणां कामा-

वचराणामुत्तरो धातुरारूप्यधातुरालम्बनम्, तत्र
रूपाद्यभावात् ।

@३८२

दौर्मनस्योपविचारानपास्य । ते च द्वादश

कामगा- ॥३३॥

कामान् गच्छन्तीति कामगा- । कामधातुमालम्बन्त
इत्यर्थ- । दृष्टो हि विषयाणां

ग्रहणार्थे गमिप्रयोग--`कथमेतद् गम्यते ? एवमेतद्
गम्यतेऽ इति ॥३३॥

स्वोऽष्टालम्बनम्,

स एव रूपधातुस्तेषां स्व- । स्वोऽष्टानां
मनोपविचाराणामालम्बनम्, गन्धरसो-

पविचारां^श्चतुरो हित्वा ।

आरूप्या द्वयो-

धर्मोपविचारयोरालम्बनम् ।

ध्यानद्वये तु षट् ।

तृतीयचतुर्थयोर्ध्यानयो- षडुपेक्षोपविचारा एव सन्ति,
नान्ये ।

तेषां पुनरालम्बनम्-

कामा- षण्णाम्,

कामधातु- षण्णामप्यालम्बनम् ।

चतुर्णा स्व-,

रूपधातुश्चतुर्णाम्; तत्र गन्धरसाभावात् ।

एकस्यालम्बनं पर- ॥३४॥

आरूप्यधातुरेकस्यैव धर्मोपविचारस्यालम्बनम् ॥३४॥

उक्ता रूपप्रतिसंयुक्ता- ॥

आरूप्याप्रतिसंयुक्ता इदानीमुच्यन्ते-

चत्वारोऽरूपिसामन्ते,

आकाशानन्त्यायतनसामन्तकमत्रारूपिसामन्तकम् । तत्र
चत्वारो रूपशब्द-

स्प्रष्टव्यधर्मोपविचारा- । ते च-

-------------------

"ध्यानद्वये द्वादश" इति । दौर्मनस्योपविचाराणां
षण्णामभावात् ॥३२॥

"स्वोऽष्टालम्बनम्" इति । अष्टानामालम्बनमष्टालम्बनम्
। गन्धरसोपविचारांश्चतुरो

हित्वेति । सौमनस्योपेक्षोपविचारौ गन्धालम्बनौ द्वौ
रसालम्बनौ च दौ हित्वेत्यर्थ-, तत्र

तयोरभावात् ।

"आरूप्यं द्वयो-" सौमनस्योपेक्षाधर्मोपविचारयो- ।
प्रथमद्वितीयध्यानभूमिकयोरा-

रूप्यधातुरालम्बनम्; रूपाद्याभावात् ।
षडुपेक्षोपविचारा एव सन्ति, नान्य इति । रूपशब्द-

गन्धरसस्प्रष्टव्यधर्मालम्बना उपेक्षोविचारा एव सन्ति;
सौमनस्योपविचाराणामपि तृतीये चतुर्थे

चाभावात् । गन्धरसालम्बनौ तु तत्र
कामावचरगन्धरसालम्बनावित्यवगन्तव्यम् ॥३४॥

तत्र चत्वार इति
आकाशानन्त्यायतनसामन्तकानन्तर्यमार्गस्य
चतुर्थध्यानालम्बनत्वात् ।

तत्र च रूपशब्दस्प्रष्टव्यधर्मसद्भावात् ।

@३८३

रूपगा;,

चतुर्थं हि ध्यानमेषामालम्बनम् । येषां
तद्व्यवच्छिन्नालम्बनमस्ति, येषां पुन-

परिपिण्डितालम्बनम्, तेषां तत्रैक एव सम्मिश्रालम्बनो
धर्मोपविचार- ।

एक ऊर्ध्वग- ।

एक एव धर्मोपविचारस्तत्रारूप्यधात्वालम्बन- ।

एको मौले,

मौले पुनरारूप्ये धर्मोपविचार एवैकोऽस्ति, नान्य- । स
चापि-

स्वविषय-,

आरूप्यदात्वालम्बन एव । नहि मौलानामारूप्याणामधरो
धातुरालम्बनमिति

पश्चात् प्रतिवेदयिष्यामि ।

एते च मनोपविचारा--

सर्वेऽष्टादश सास्रवा- ॥३५॥

नास्ति कश्चिदनास्रव- ।

क- कतिभि- समन्वागत- ? कामधातूपपन्नो रूपावचरस्य
कुशलस्य चित्तस्या-

लाभी कामावचरै- सर्वै-
प्रथम्द्वितीयध्यानभूमिकैरष्टाभि-
तृतीयचतुर्थध्यान-

भूमिकैश्चतुर्भि- क्लिष्टैर्गन्धरसालम्बनान् पर्युदस्य
आरूप्यावचरेणैकेन क्लिष्टेनैवालाभी

रूपावचरस्य कुशलस्य चित्तस्यावीतराग- सर्वै-
कामावचरै- प्रथमध्यानभूमिकैर्दशभि- ।

-------------------

येषां तद्व्यवच्छिन्नालम्बनमस्तीति ।
येषामाचार्याणां मतेन तदाकाशानन्त्यायतन-

सामन्तकं व्यवच्छिन्नालम्बनम्, पृथक्
पृथग्रूपाद्यालम्बनमसमस्तालम्बनमित्यर्थ- ।
औदारिका-

दिभिराकारैस्तच्चतुर्थध्यानमालम्बत
इत्येकेषामाचार्याणां मतम् । येषामाचार्याणां मतेन

परिपिण्डितालम्बनमेव तदाकाशानन्त्यायतनसामन्तकं
चतुर्थध्यानभूमिकस्कन्धपञ्चकालम्बन-

मिति मतम्, तेषामाचार्याणां तत्रैक एव
सम्मिश्रालम्बनो धर्मोपविचार इति ।

"एक ऊर्ध्वग-" इति । केषां पक्षे ? येषाम्
"चत्वारोऽरूपिसामन्ते" इति पक्ष- । न

हि मौलानामिति विस्तर- । मौलानामारूप्याणामधरो
धातुर्नालम्बनमधरभूमिकं सास्रवं वस्तु

नालम्बनमित्यर्थ- । पश्चात् प्रवेदयिष्यामिति । "न मौला-
कुशलारूप्या- सास्रवाधरगोचरा-"

(अभि^ को^ ८.२१) इति ।

प्रथमेति विस्तर- ।
प्रथमद्वितीयध्यानभूमिकैरष्टाभि-
समन्वागतस्ततीयचतुर्थध्यान-

भूमिकैश्चतुर्भि- । कतमै- ? इत्याह-क्लिष्टै-
गन्धरसालम्बनान् पर्युदस्य । तत्र गन्धरसाभावात् ।

कथम् ? प्रथमद्वितीयोर्ध्यानयोर्द्वादशोपविचारा-
सन्तीत्युक्तम् । सौमनस्योपेक्षोपविचाराणां

षड्विषयालम्बनव्यवस्थापनात् । तत्र स्वभूम्यालम्बना
रूपशब्दस्प्रष्टव्यधर्मालम्बना- सौमन-

स्योपविचाराश्चत्वार- क्लिष्टा- । ये चोपेक्षोपविचारा-
क्लिष्टा एव चत्वार- । तै- कामधातूपपन्नो

रूपावचरकुशलालाभी समन्वागत- । अधरभूम्युपपन्नो
ह्यूर्ध्वभूमिकै- क्लिष्टै- समन्वाअत्

@३८४

चतुर्भि- सौमनस्योपविचारै-
क्लिष्टैर्गन्धरसालम्बनावपास्य
षड्भिरुपेक्षोपविचारैर-

नागम्यभूमिकै- । द्वितीयतृतीयचतुर्थध्यानारूप्यजै-
पूर्ववत् ।

अनया वर्त्तन्या शेषमनुगन्तव्यम् ।

ध्यानोपपन्नस्तु कामावचरेणैकेनोपेक्षाधर्मोपविचारेण
निर्माणचित्तसम्प्रयुक्तेन

समन्वागतो वेदितव्य- ।

-------------------

भवति । न तु विशिष्टैश्चतुर्भिर्गन्धरसालम्बनै-;
तेषामक्लिष्टत्वात् । रूपावचरकुशलालाभित्वाच्च ।

नास्त्यक्लिष्टरूपावचरो धर्मलाभ इति न तै-
समन्वागत- । तृतीयचतुर्थध्यानभूमिका अपि

षडेवोपेक्षोपविचारा उक्ता- । तेषां ये
स्वभूम्यालम्बना- क्लिष्टा-, तै- समन्वागतस्तथा, यौ
तु

गन्धरसालम्बनौ न तौ क्लिष्टौ । अत- पूर्वोक्तेनैव
न्यायेन न ताभ्यां समन्वागत- । क्लिष्टेनैवेति ।

नाक्लिष्टेन; कुशलस्याभावात् । लाभी रूपावचरस्येति
विस्तर- । कामधातूपपन्न एव लाभी

रूपावचरस्यकुशलस्य चित्तस्यानागम्यसङ्गृहीतस्या
वीतराग- कामधातो- सर्वै- कामावचरैरष्टा-

दशभिरपि समन्वागत- ।
प्रथमध्यानभूमिकैर्दशभिरिति । कथं दशभि- ?
इत्याह-सौमनस्यो-

पविचारै- क्लिष्टैर्गन्धरसालम्बनावपास्येति ।
सौमनस्योपविचारा- सामन्तकेषु न भवन्ति;

सामन्तकानामुपेक्षेन्द्रियसम्प्रयोगित्वात् । अतो
मौलसङ्गृहीतैरेव सौमनस्योपविचारै- क्लिष्टै-

स्वभूम्यालम्बनैश्चतुर्भि- समन्वागत-, न तु
गन्धरसालम्बनाभ्याम्; मौलकुशलालाभेना-

क्लिष्टलाभाभावात् । न हि क्लिष्टं
ध्यानमधरालम्बनमस्ति ।
षड्भिरुपेक्षोपविचारैरनागम्य-

भूमिकैरिति । अत्राविशेषाभिधानादुपेक्षोपविचारै-
क्लिष्टैरपि चतुर्भि- सामन्तकसङ्गृहीतै-,

षड्भिश्चोपेक्षोपविचारै- कुशलै- कामधात्वालम्बनै-
स्वभूम्यालम्बनैरपि । द्वितीयतृतीयचतुर्थ-

ध्यानारूप्यजै- पूर्ववदिति । कथम् ? स एव धातूपपन्नो
लाभी रूपावचरस्य कुशलस्य

चित्तस्यावीतरागो
द्वितीयध्यानभूमिकैरष्टाभिर्यैरेवालाभी
गन्धरसालम्बनानपास्य । तृतीयचतुर्थ-

ध्यानभूमिकैश्चतुर्भि- क्लिष्टैरेव गन्धरसालम्बनौ
पर्युदस्यारूप्यावचरेणैकेन क्लिष्टेनैव ।

अनया वर्तन्या मार्गेण शेषमनुगन्तव्यम् । कथम् ?
प्रथमध्यानोपपन्नो द्वितीयध्यान-

भूमिकस्य कुशलस्य चित्तस्यालाभी
प्रथमध्यानभूमिकै- सर्वै- समन्वागत- ।
द्वितीयध्यान-

भूमिकै-
क्लिष्टैरष्टाभिस्तृतीयचतुर्थध्यानारूप्यजै-
पूर्ववत् । लाभी द्वितीयध्यानभूमिकस्य

कुशलचित्तस्य तद्भूम्यवीतराग- सर्वै-
प्रथमध्यानभूमिकै-, द्वितीयध्यानभूमिकैरष्टाभि-
। चतुर्भि-

सौमनस्योपविचारै- क्लिष्टै-, गन्धरसालम्बनावपास्य ।
चतुर्भिश्चोपेक्षोपविचारैर्द्वितीयध्यान-

सामन्तकसङ्गृहीत- । तृतीयध्यानभूमिकैश्चतुर्भि-
क्लिष्टै-, गन्धरसालम्बनौ पर्युदस्य । एवं चतुर्थ-

ध्यानभूमिकैरारूप्यावचरेणैकेन क्लिष्टेनैव ।
द्वितीयध्यानोपपन्नस्तृतीयध्यानभूमिकस्य कुशलस्य

चित्तस्यालाभी द्वितीयध्यानभूमिकै- समन्वागत- ।
तृतीयध्यानभूमिकैश्चतुर्भि- क्लिष्टै- । चतुर्थ-

ध्यानारूप्यजै- पूर्ववत् । लाभी
तृतीयध्यानभूमिकस्य कुशलचित्तस्य तद्भूम्यवीतराग-
सर्वै-

र्द्वितीयध्यानभूमिकै- ।
तृतीयध्यानभूमिकैश्चतुर्भिरुपेक्षोपविचारै-
क्लिष्टैर्गन्धरसालम्बनावपास्य ।

चतुर्भिश्चोपेक्षोपविचारै- तृतीयध्यानसामन्तक
सङ्गृहीतैश्चतुर्थध्यानारूप्यजै- पूर्ववत् । एषा दिक्
।

अनया दिशा तृतीयादिष्वपि ध्यानेषूपपन्नस्य
स्वभूम्यूर्ध्वभूमिकैरुपक्षेपोपविचारैरेव क्लिष्टै-

कुशलैश्च यथासम्भवं योज्य- ।

@३८५

अपर आह-अस्त्येवं मनोपविचाराणां वैभाषिकीयोऽर्थ-,
सूत्रार्थस्त्वन्यथा

दृश्यते । नहि यो यस्माद्वीतराग- स
तदालम्बमुपविचरतीति युक्तम् । अत- सास्रवा

अपि न सर्वे सौमनस्यादयो मनोपविचारा- । किं तर्हि ?
साङ्क्लेशिका-, यैर्मनो

विषयानुपविचरतीति । कथमुपविचरति तत्र ? अनुनीयते
वा, प्रतिहन्यते वा, अप्रति-

सङ्ख्याय वोपेक्षते । येषां प्रतिपक्षेण षट् सातता
विहारा भवन्ति-चक्षुषा रूपाणि दृष्ट्वा

नैव सुमना भवति न दुर्मना-, उपेक्षको भवति स्मृतिमान्
सम्प्रजानन् एवं यावन्मनसा

धर्मान् विज्ञायेति । न ह्यर्हतो लौकिकं नास्ति कुशलं
धर्मालम्बनं सौमनस्यम् । यत्तु

तत्साङ्क्लेशिकं मनस उपविचारभूतम्, तस्यैव
प्रतिषेधो लक्ष्यत इति ।

-------------------

उपेक्षाधर्मोपविचारेणेति । कामावचरस्य
निर्माणचित्तस्योपेक्षासम्प्रयोगित्वात् ।

अपर आहेति । अयमेव शास्त्रकार- । न हि यो यस्मादिति
विस्तर- । य- पुद्गल-

यस्माद्रूपादेर्वीतरागो न स तद्रूपाद्या
लम्बनमुपविचरति । कथमुपविचरति ? तत्रानुनीयते वा,

प्रतिहन्यते वा, अप्रतिसङ्ख्याय वोपेक्षत इत्येवम् । यदा
प्रतिसङ्ख्यायोपेक्षते नाभुजति,

तदाकुशलत्वम्, अतोऽप्रतिसङ्ख्यायेति विशेषणम् । अत-
सास्रवा अपि न सर्वे । किं तर्हि ?

साङ्क्लेशिका- । सङ्क्लेशे भवा- साङ्क्लेशिका-
सङ्क्लेशानुकूला- । यै- सौमनस्यादिभिर्मनो

विषयानुपविचरति । येषां प्रतिपक्षेण षट् सातता
विहारा इति । येषां साङ्क्लेशिकानां प्रतिव्यूहेन

सततं भवा- सातता विहारा योगविशेषा भवन्ति । ते
च षट् । कथम् ? इत्याह-चक्षुषा

रूपाणि दृष्ट्वा नैव सुमना भवति, नानुनीयते । न
दुर्मना-, न प्रतिहन्यते । उपेक्षको भवति,

नाभुजति । कथं नाभुजति, किमप्रतिसङ्ख्यायाहोस्वित्
प्रतिसङ्ख्यायेति ? विशेषयन्नाह-

स्मृतिमान् सम्प्रजानन्निति । स्मृतिसम्प्रयुक्तया प्रज्ञया
प्रतिसमीक्ष्यमाण इत्यर्थ- । एवं यावन्मनसा

धर्मान् विज्ञायेति । विषयषट्कभेदात् षट् सातता इति
। न ह्यर्हत इति विस्तर- । अर्हतो

लौकिकं कुशलं सास्रवं धर्मालम्बनं
धर्मायतनालम्बनमधिगमधर्मालम्बनं वा
सौमनस्यमस्ति ।

तस्य हि बुद्धसान्तानिकान् गुणान् सम्मुखीकुर्वत- कुशलं
सौमनस्यमुत्पद्यते । न तस्यैव

प्रतिषेधो युज्यते । कस्य तर्हि ? यत्तु तत् साङ्क्लेशिकं
मनस उपविचारभूतम् । तस्यैव प्रतिषेधो

लक्ष्यते । तस्मात् सास्रवा अपि न सर्वे सौमनस्यादय
उपविचारा इति ।

अत्र भदन्तानन्तवर्माह-अयुक्तमेतत् । कस्मात् ?
सूत्रेऽन्यथा निर्देशात् । सूत्रे हि

भगवता न साङ्क्लेशिका एवोपविचारा उक्ता- । एवं
ह्याह-"तत्र भिक्षवो य इमे षट्

सौमनस्योपविचारास्तानाश्रित्य तान् प्रतिष्ठाय य इमे
षट् सौमनस्योपविचारास्तान् प्रजहीत ।

तत्र भिक्षवो य इमे षडुपेक्षोपविचारास्तानाश्रित्य तान्
प्रतिष्ठाय य इमे षडुपेक्षोपविचारास्तान्

प्रजहीत । द्वे भिक्षवो उपेक्षे-नानात्वसन्निश्रिता,
एकत्वसन्निश्रिता च । तत्र भिक्षवो येयमेकत्व-

सन्निश्रितोपेक्षा, तामागम्य तामधिष्ठाय येयं
नानात्वसन्निश्रितोपेक्षा तां प्रजहीत" ( ) इति ।

एतस्मात् सूत्राज्ज्ञायते-न साङ्क्लशिका एव सौमनस्यादय
उपविचारा इति । तदेतज्ज्ञापकम्;

प्रहाणवचनेऽपि साक्लेशिकत्वाविनिवृत्ते- । न
हीतरेणेतरस्य सन्निश्रयप्रहाणवचनेऽपि सत्येषां

मनोपविचाराणां साङ्क्लेशिकत्वं विनिवर्त्तते;
अन्यथासम्भवात् । एवमाह-"मानं निश्रित्य

@३८६

पुनस्त एव सौमनस्यादय- षट्त्रिंशच्छास्तृपदानि
भवन्ति गर्धनैष्क्रम्याश्रितभेदेन;

तद्भेदस्य शास्त्रा गमितत्वात् । तत्र गर्धाश्रिता-
क्लिष्टा-, नैष्क्रम्याश्रिता- कुशला- ।

एतमेतद् वेदनाख्यं भवाङ्गमनेकप्रकारभेदं
वेदितव्यम् ॥३५॥

शेषाण्यङ्गानि पुनर्नोच्यन्ते । किं कारणम् ? यस्मात्

उक्तं च, वक्ष्यते चान्यत्,

किञ्चिदत्राङ्गमुक्तम्, किञ्चित् पश्चाद् वक्ष्यते । तत्र
विज्ञानं तावदुक्तम्-

"विज्ञानं प्रतिविज्ञप्तिर्मनआयतनं च तद्- अभि^ को^
१.१६) इति ।

षडायतनमप्युक्तम्-

"तद्विज्ञानाश्रया रूपप्रसादाश्चक्षुरादय-" (अभि^ को^
१.९) इति ।

संस्कारा-, भवश्च कर्मकोशस्थाने व्याख्यास्यन्ते ।
तृष्णोपादानानि क्लेश-

कोशस्थाने ।

स चैष प्रतीत्यसमुत्पाद- समासत-
क्लेश-कर्म-वस्तूनीति प्रज्ञापितम् ।

अत्र तु क्लेश इष्यते ।

बीजवन्नागवन्मूलवृक्षवत् तुषवत् तथा ॥३६॥

किमस्य बीजादिभि- साधर्म्यम् ?

तद्यथा-बीजादङ्कुरकाण्डपत्रादीनां प्रभवो भवति,
एवं क्लेशात् क्लेश-

कर्मवस्तूनाम् ।

यथा-नागाधिष्ठितं सरो न शुष्यति, एवं
क्लेशनागाधिष्ठितं जन्मसर- ।

यथा च-अनपोद्धृतमूला वनस्पतयश्छिन्ना- पुनरपि
प्ररोहन्ति, एवमनपो-

द्धृतक्लेशमूला गतय- ।

-------------------

मान एव प्रहातव्य-" इति । न तु जातु क्वचिन्मानो
व्यावदानिक- सम्भवति । तस्मात् क्लेशानां

परस्परविरोधेन वृत्तेर्वृत्त्यन्तरस्य चापेक्षया
गुणवत्वात्, गुरुलाघवमभिसन्धाय सूत्रे वचनाद-

दोष- । नन्दादयोऽत्र निदर्शनम् । अतश्चैतदेवं
यदुपेक्षोपविचाराणामुपेक्षोपविचारानेव प्रहाणाय

सन्निश्रयत्वेन दिदेश भगवान्-`द्वे भिक्षव उपेक्षेऽ
इत्यादिवचनात् ।

ननु च गर्धाश्रितनैष्क्रम्याश्रितभेदेन
षट्त्रिंशच्छास्तृपदानीति वचनात् सिद्धमेषां

साङ्क्लेशिकव्यवदानिकत्वं वैभाषिकमतानुसारात् ?
अदोष-; आचार्यस्यापि मनोपविचारव्य-

तिरिक्तास्तत्र सौमनस्यादय- सन्ति ।

पुनस्त एवेति विस्तर- । त एवाष्टदशोपविचारा- केचिद्
भवाश्रिता अभिष्वङ्गाश्रिता-,

केचिन्नैष्क्रम्याश्रिता- । नैष्क्रम्यम् = निष्क्रमभाव-
सङ्क्लेशात् संसारदु-खाद् वा । गर्धनैष्क्रम्या-

श्रितभेदेन द्वावष्टादशकौ षट्त्रिंशच्छास्तृपदानि
। तद्भेदस्य तेषां मनोपविचाराणां द्विधाभेदस्य ।

शास्त्रा बुद्धेन । गमितत्वाद् देशितत्वाद् यथासूत्रम्
॥३५॥

क्लेशकर्मवस्तूनीति प्रज्ञापितमिति । "क्लेशास्त्रीणि
द्वयं कर्म सप्त वस्तु" (अभि^ को^ ३.२६) इति वचनात् ॥३६॥

@३८७

यथा च-वृक्षा- कालेन कालं पुष्पफलानां प्रसोतारो
भवन्ति, एवं क्लेशा

अप्यसकृत् क्लेशकर्मवस्तूनां हेतुर्भवन्ति ।

यथा च-तुषावनद्धास्तण्डुला- प्ररोहणसमर्था
भवन्ति न केवला-, एवं

क्लेशप्राप्ततुषावनद्धं कर्म जन्मान्तरविरोहणे
समर्थ भवति न केवलमिति । एवं तावत्

क्लेशो बीजादिवद् वेदितव्य- ॥३६॥

तुषतण्डुलवत् कर्म तथैवौषधिपुष्पवत् ।

तुषोऽस्यास्तीति तुषी । तुषस्थानीय- क्लेश उक्त- ।
इदानीं तुषितण्डुलत्थानीयं

कर्मोच्यते । सन्त्योषधय- फलपाकान्ता-, एवं कर्माणि
विपच्य पुनर्विपाकानभि-

निर्वर्त्तयन्ते ।

यथा च पुष्पं फलोत्पत्तावासन्नं कारणम्, एवं
कर्माणि विपाकोत्पत्तौ वेदितव्यानि ।

सिद्धान्नपानवद् वस्तु,

यथा सिद्धमन्नं पानं च केवलं परिभोगाय कल्प्यते,
न पुनर्विरोहाय; एवं

विपाकाख्यं वस्तु । न हि पुनर्विपाकाद्विपाकान्तरं
जन्मान्तरेषु प्रवर्धते । यदि हि प्रवर्धेत,

मोक्षो न स्यात् । न खल्वेष जन्मसन्तान एवं
प्रतीत्यसमुत्पद्यमानो भवचतुष्टयं

नातिक्रामति, यदुत-अन्तराभवमुपपत्तिभवं
मरणभवं च । ते च व्याख्याता- ।

तस्मिन् भवचतुष्टये ॥३७॥

उपपत्तिभव- क्लिष्ट-,

एकान्तेन । कतमेन क्लेशेन ?

सर्वक्लेशै- स्वभूमिकै- ।

यद्भूमिक उपपत्तिभवस्तद्भूमिकैरेव सर्वक्लेशै- । नहि
स क्लेशोऽस्ति येन

प्रतिसन्धिबन्ध- प्रतिविद्यत इत्याभिधार्मिका- ।
क्लेशैरेव तु, न पर्यवस्थानै- स्वतन्त्रै- ।

यद्यपि साऽवस्था मन्दिका, यस्तु यत्राभीक्ष्णं चरित
आसन्नश्च, तस्य तदानीं स एव

क्लेश उपतिष्ठते; पूर्वावेधात् ।

-------------------

एवं कर्माणि विपाकोत्पत्ताविति । आसन्नं
कारणमित्यधिकम् । क्लेशोऽपि हि कारणं

विपाकस्य, तत्तु विप्रकृष्टम् ।

ते च व्याख्याता इति ।
`मृत्यूपपत्तिभवयोरन्तराभवतीह य- । (अभि^ को^ ३.१०)
।

"स पुनर्मरणात् पूर्वमुपपत्तिक्षणात् पर-" (अभि^ को^
३.१३) इति वचनाद् व्याख्याता- ।

न पर्यवस्थानै- स्वतन्त्रैरिति ।
ईर्ष्यामात्सर्यक्रोधम्रक्षै- स्वातन्त्र्यमेषाम् । अविद्या-

निर्मुक्तैरन्यक्लेशैरसम्प्रयोगात्, अविद्या हि सर्वत्रैव
विद्यत इति न तत्सम्प्रयोगेणास्वातन्त्र्यम् ।

आह्रीक्यादिभिस्त्वन्यक्लेशसम्प्रयुक्तै- प्रतिसन्धिबन्धो न
प्रतिषिध्यते । यद्यपि सावस्था

मन्दिकेति विस्तर- । यद्यपि सा मरणावस्था मन्दिका;
चित्तचैत्तसमुदाचारस्यापटुत्वात् ।

`उपेक्षायां च्युतोद्भवौऽ (अभि^ को^ ३.४२) इति
वेदनामान्द्यात् । यस्तुपुद्गलो यत्र क्लेशेऽभीक्ष्णं

@३८८

अन्तराभवप्रतिसन्धिरप्येवमवश्यं क्लिष्टो वेदितव्य- ।

त्रिधाऽन्ये,

अन्ये त्रयो भवास्त्रिप्रकारा- अन्तराभवादय-
कुशलक्लिष्टाव्याकृता- ।

अथैषां भवानां कतम- किं प्रतिसंयुक्त- ?

त्रय आरूप्ये,

अन्तराभवं वर्जयित्वा । न ह्यारूप्यधातु-
स्थानान्तरपरिच्छिन्न-, यस्य प्राप्त्यर्थ-

मन्तराभवोऽभिनिर्वर्तेत ।
कामरूपधात्वोरपरिसङ्ख्यानात् सर्व एव चत्वारो भवा-

सन्तीत्यनुज्ञापितं भवति ।

उक्तो यथा सत्त्वानां प्रतीत्यसमुत्पादो विस्तरेण ॥

अथ कथं सत्त्वानां स्थितिर्भवति ? इत्याह-

आहारस्थितिकं जगत् ॥३८॥

एको धर्मो भगवता
स्वयमभिज्ञायाभिसम्बुध्याख्यात--"यदुत सर्वसत्त्वा

आहारस्थितिका-" ( ) इति सूत्रपदम् ।

के पुनराहारा- ? चत्वार आहारा-; १. कवलीकाराहार-
प्रथम- । औदरिक-,

सूक्ष्मश्च । सूक्ष्मोऽन्तराभविकानां गन्धाहारत्वात्;
देवानां प्राथमकल्पिकानां च नि-ष्यन्दा-

भावात्; तैलस्येव सिकतास्वङ्गेष्वनुप्रवेशात् ।
सूक्ष्माणां वा सूक्ष्मो बालकसंस्वेद-

जन्तुकादीनाम् । २. स्पर्शो द्वितीय- । ३. मन-सञ्चेतना
तृतीय- । ४. विज्ञानमाहार-

श्चतुर्थ- ॥३८॥

तत्र पुन--

कवलीकार आहार- कामे

न रूपारूप्यधात्वोस्तद्वीतरागाणां तत्रोपपत्ते- । स
च-

-------------------

सततं चरित- प्रवृत्त- । आसन्नश्च मरणकालस्य
पुद्गलस्य । तदानीं मरणकाले स एव क्लेश-

समुदाचरति, समुत्थाय मिथ्यादृष्ट्यादिरपि,
पूर्वावेधात् पूर्वाक्षेपात् । पूर्वाभ्यासादित्यर्थ- ।
अथ

वा-योऽसौ तदानीं क्लेश उपतिष्ठते, तस्य पूर्वं
फलभावेन परिग्रहावेधात् आक्षेपात् स

तदानीमुपतिष्ठत इति ।

कामरूपधात्वोरपरिसङ्ख्यानात्, सर्व एव चत्वारो भवा-
सन्तीति । त्रय एवारूप्येषु,

आरूप्येष्वेव च त्रय इत्यवधारणात् ।
अनयोरितरयोर्धात्वोर्भवचतुष्टयं तु ज्ञातं भवति ।

नि-ष्यन्दाभावादिति । मूत्रपुरीषाभावादित्यर्थ- ।
सूक्ष्माणां वा सूक्ष्म इति । सूक्ष्माणां

स सूक्ष्माहार- । बालका जातमात्रा- । स्वेदजन्तुकादयो
यूकादय-; आदिशब्देन

गर्भस्था- ॥३६-३८॥

कवलीकाराहार इति । कामधातावेव कवलीकाराहार
इत्यवधारणात् । कस्माद् ?

इत्याह-तद्वीतरागाणाम् । कवलीकाराहारवीतरागाणाम्
। तत्र रूपारूप्यधात्वो रुपपत्ते- ।

@३८९

त्र्यायतनात्मक- ।

कामावचराणि गन्धरसस्प्रष्टव्यायतनानि सर्वाण्येव
कवलीकार आहार-; कवली-

कृत्याभ्यवहरणात्, मुखनासिकाग्रासव्यवच्छेदत- ।

छायातपज्वालाप्रभासु तेषां कथमाहारत्वम् ?
बाहुल्येन किलैष निर्देश- । यान्यपि

तु नाभ्यवह्नियन्ते स्थितिं यापनां चाहरन्ति, तान्यपि
सूक्ष्म आहार-, स्नानाभ्यङ्गवदिति ।

कस्मान्न रूपायतनमाहार-, तदपि
कवलीकृत्याभ्यवह्नियते ?

न रूपायतनं तेन स्वाक्षमुक्ताननुग्रहात् ॥३९॥

आहारो हि नाम य इन्द्रियमहाभूतानामनुग्रहाय
संवर्त्तते । रूपायतनं चाभ्य-

वहारकाले स्वमिन्द्रियं तन्महाभूतानि च नानुगृह्णाति
। कुत एवान्यानि इन्द्रियाण्य-

नुग्रहीष्यति; अविषयत्वात् ।

यदापि च दृश्यमाने सुखसौमनस्ये आदधाति, तदापि
तदालम्बन- सुखवेदनीय-

स्पर्श आहार-, न रूपम्; मुक्तानामनागाम्यर्हतां
सुमनोज्ञमप्याहारं पश्यतामनुग्रहा-

भावात् ॥३९॥

-------------------

कवलीकृत्याभ्यवहरणात् । पिण्डीकृत्य गिलनात्
कवलीकार- । कवलीकृत्याभ्यावहरणं

पुनर्मुखेन नासिकया ग्रासव्यवच्छेदादिति ।

गन्धरसस्प्रष्टव्यायतनानि सर्वाण्येव कवलीकार
इत्युक्ते पृच्छति-छायातपज्वाला-

प्रभासु तेषां गन्धादीनां कथमाहारत्वम् । न हि
तत्रत्यानां गन्धादीनां कवलीकृत्याभ्यवहरण-

मस्तीति । बाहुल्येन किलैष निर्देश इति । न तत्रत्यानां
गन्धादीनां कवलीकारत्वमिति प्रतिपद्यते ।

बाहुलिकस्तु निर्देश--"कामे त्र्यायतनात्मक-" इति ।
किलशब्द- परमतेन स्वाभिप्रायो-

ऽधिक्रियते ।

यान्यपि त्विति विस्तर- । यान्यपि तु नाभ्यवह्नियन्ते
छायादिषु स्थितिं चाहरन्ति

यापनां चाहरन्ति तान्यपि सूक्ष्म आहार-
स्नानाभ्यङ्गवत् । यथा स्नानं चाभ्यङ्गश्च न कवली-

कृत्याभ्यवह्रियते, आहारश्च तद्वदिति ।

"स्वाक्षमुक्ताननुग्रहात्" इति । स्वाक्षस्य स्वेन्द्रियस्य
तेनानुग्रहात् मुक्तानाञ्च काम-

धातोरनागाम्यर्हतामननुग्रहात् । न रूपायतनमाहार-
। रूपायतनं चाभ्यवहारकाल इति । यस्मिन्

काले अन्तर्मुखप्रविष्ट आहारो भुज्यते
चक्षुर्विषयातीत-, तस्मिन् काले । स्वमिन्द्रियं

चक्षुरिन्द्रियम्, तन्महाभूतानि च तस्येन्द्रियस्य यानि
महाभूतान्याश्रयस्तानि नानुगृह्णाति तद्रूपाय-

तनम् । कुत एवान्यानीन्द्रियाणि श्रोत्रादीन्यनुग्रहीष्यति
? अविषयत्वात् । अविषयो हि श्रोत्रादीनां

रूपायतनम् ।

दृश्यमानं तर्हि भोजनकालेऽनुग्रहीष्यति ? इत्यत
आह-यदापि च दृश्यमान इति

विस्तर- । अथ कथमिदं गम्यते ? तदापि तदालम्बन-
सुखवेदनीय- स्पर्श आहारो न रूपमिति ।

अत आह-मुक्तानामिति विस्तर- । यदि तद्
दृश्यमानमाहारकृत्यं कुर्यात्,
मुक्तानामनागाम्यर्हतां

कवलीकाराहारवीतरागाणां सुमनोज्ञमप्याहारं
पश्यतामनुग्रहं कुर्यात् । यथा गन्धरसस्प्रष्ट-

@३९०

स्पर्शसञ्चेतनाविज्ञा आहारा- सास्रवास्त्रिषु ।

स्पर्शस्त्रिकसन्निपातज- । चेतना, मनस्कर्म, विज्ञानं च
सास्रवाण्येवाहारा-

त्रिष्वपि धातुषु संविद्यन्ते ।

किमर्थं नानास्रवाणि ? यस्मात् भवापोषणार्थ
आहारार्थ- । तानि च भवक्षया-

योत्थितानीति वैभाषिका- । अपि तु सूत्र उक्तम्-"चत्वार
इमे आहारा भूतानां

सत्त्वानां स्थितये यापनायै सम्भवैषिणां
चानुग्रहाय" ( ) इति । न चैवमना-

स्रवा धर्मा इति नाहारा- ।

भूता हि तावत् सत्त्वा उपपन्ना इति विज्ञायन्ते ।

अथ सम्भवैषिण- कतमे ?

मनोमय- सम्भवैषी गन्धर्वश्चान्तराभव- ॥४०॥

निर्वृत्तिश्च,

अन्तराभवो ह्येभिरभिधानैरुक्तो भगवता-१. स एव
मनोनिर्जातत्वात्

मनोमय उक्त-; शुक्रशोणितादिकं किञ्चिद् बाह्यमनुपादाय
भावात् । २. सम्भवैषण-

शीलत्वात् सम्भवैषी । ३. गन्धर्वणात् गन्धर्व- । ४.
उपपत्त्यभिमुखत्वादभिनिर्वृत्ति- ।

"अव्याबाधमात्मभावमभिनिर्वर्त्य सव्याबाधे लोके
उपपद्यते" इति सूत्रपदात् ।

तथा "अस्ति पुद्गलो यस्याभिनिर्वृत्तिसंयोजनं प्रहीणं
नोपपत्तिसंयोजनम्"

इति सूत्रे चतु-कोटिकात् । प्रथमा
कोटिर्द्विधातुवीतरागस्योर्ध्वं स्रोतसोऽनागामिन- ।

द्वितीयान्तरापरिनिर्वायिण- । तृतीयाऽर्हत- ।
चतुर्थ्येतानाकारान् स्थापयित्वा ।

-------------------

व्यायतनानीन्द्रियमहाभूतानामनुग्रहं
कुर्वन्त्यभ्यवहारकाले, तस्मात्तदालम्बन- सुखवेदनीय-

स्पर्श आहारो भवतीति सिद्धम् ॥३९॥

"स्पर्शसञ्चेतनाविज्ञा" इति । विज्ञेत्यादन्तमेतत्,
प्रज्ञेति यथा । विज्ञानमित्यर्थ- ।

कवलीकारहारस्त्र्यायतनात्मकत्वात् सास्रव इति सिद्ध- ।
त्रयस्तु स्पर्शादय- सास्रवा-

अनास्रवाश्च सम्भवन्तीत्यतस्त एव विशेषिता- ।

"सास्रवा-" इति । न चैवमनास्रवा धर्मा इति । न चैवं
ते भावानां स्थितये यापनायै

सम्भवैषिणां चानुग्रहायेति ।

मनोनिर्जातत्वादिति । "निर्वृत्ति-" इति ।
उपपत्त्यभिमुखावधारणम् । अत एव

ब्रवीति-शुक्रशोणितादिकं किञ्चिद्
बाह्यमनुपादायभावादिति । आदिशब्देन
कर्दमपुष्पादीनां

ग्रहणम् । उपपत्त्यभिमुखत्वादभिनिर्वृत्तिरिति ।
उपपत्त्यभिमुखी निर्वृत्तिर्जन्मास्येत्यभिनिर्वृत्ति- ।

सव्याबाधमिति । सदु-खम् । अव्याबाधमभिनिर्वत्येति ।
इदमत्र ज्ञापकम्-भवोऽनिर्वृत्तिरिति ।

तथास्ति पुद्गल इति विस्तर- । अस्मात्
सूत्रच्चतुष्कोटिकादभिनिर्वृत्तिरन्तराभव इति-

अस्ति पुद्गलो यस्याभिनिर्वृत्तिसंयोजनं प्रहीणं
नोपपत्तिसंयोजनम्, अस्ति यस्योपपत्तिसंयोजनं

प्रहीणं नाभिनिर्वृत्तिसंयोजनम्, अस्ति
यस्याभिनिर्वृत्तिसंयोजनं च प्रहीणमुपपत्तिसंयोजनं

च, अस्ति यस्य न वाभिनिर्वृत्तिसंयोजनं प्रहीणं
नोपपत्तिसंयोजनम् । द्विधातुवीतरागस्येति ।

@३९१

भूता वाऽर्हन्त- सम्भवैषिण- सतृष्णा- ।

अथ कत्याहारा- सत्त्वानां स्थितये ? कति
सम्भवैषिणामनुग्रहाय ?

सर्वेऽप्युभयथेति वैभाषिका- । कवलीकाराहारोऽपि हि
तद्रागिणां पुनर्भवाय

संवर्तते । उक्तं हि भगवता-"चत्वार इमे आहारा
रोगस्य मूलं गण्डस्य शल्यस्य,

जरामरणस्य प्रत्यय-" ( ) इति ।

मन- सञ्चेतनापि चेह स्थितये दृश्यते । एवं हि
वर्णयन्ति-दुर्भिक्षाभ्याहतेन

किल पित्रा पुत्रकौ सक्तव इति भस्मना भस्त्रां परिपूर्य
कीलके आसज्याश्वासितौ । तौ

च तां परिकल्पयन्तौ चिरमप्यासितौ केनापि
चोद्घाटितायां भस्मेति नैराश्यमापन्नौ

व्यापन्नाविति । पुनश्च महासमुद्रे भग्नयानपात्रा-
पुरुषा- स्थलमिति महान्तं फेनपिण्डं

प्रद्रुता-, आमृश्य चैनं निराशा उपरेमुरिति ।
सङ्गीतिपर्याये चोक्तम्-महासमुद्रा-

दौदरिका- प्राणिनो जलात् स्थलमभिरुह्य
सिकतास्थलेऽण्डानि स्थापयित्वा सिकता- 

भिरवष्टभ्य पुनरपि महासमुद्रेऽवतरन्ति । तत्र
यासां मातृणामण्डान्यारभ्य स्मृतिर्न

मुष्यते तान्यण्डानि न पूतीभवन्ति, यासां तु मुष्यते
तानि पूतीभवन्ति ।

-------------------

कामरूपधातुवीतरागस्येति । अनागमिन इति विशेषणं
पृथग्जनानामन्तराभवसंयोजन-

स्यात्यन्ताप्रहाणात् । "तद्धि भिक्षव- प्रहीणं
यदार्यया प्रज्ञया प्रहीणम्" ( ) इति

वचनात् । तस्य च पुनर्भावित्वात् । तत्र प्रथमा
कोटिर्द्विधातुवीतरागस्यानागामिन-, द्वितीयान्तरा-

परिनिर्वायिण- तृतीयार्हत- चतुर्थी
तदन्येषामस्मदादे- पृथग्जनस्यार्यस्य चावीतरागस्य

कामधातुवीतरागस्य रूपधातावुपपद्यमानस्य चेति ।

भूता वार्हन्त इति । पूर्वमेवोक्त- पर्याय- । भूता-
उत्पन्ना- सम्भवैषिणोऽन्तराभविका

इति इदानीमयमपर- पर्याय- । भूता
अर्हन्तस्त्रैधातुकवीतरागत्वात् । सम्भवैषिण-
सतृष्णा-,

त्रैधातुके सम्भवैषित्वात् ।

स्थितय इति । अवस्थापनाय । अनुग्रहायेति । पुनर्भवाय,
सम्भवायेत्यर्थ- ।

सर्वेऽप्युभयथेति । सर्वेऽपि चत्वार आहारा भूतानां
सत्त्वानां स्थितयेऽनुग्रहाय च ।

तथा सम्भवैषिणामिति । युक्तं तावन्मन- सञ्चेतना
कर्मस्वभावत्वात्; तत्प्रभावितं च विज्ञानं

बीजम्; स्पर्शोऽपि तत्सम्प्रयुक्तो भवत्यनुग्रहायेति;
कवलीकारस्तु कथं सम्भवैषिणा-

मनुग्रहायेति ? अत उच्यते-कवलीकारोऽपि हीति । विस्तर- ।
तद्रागिणामिति । कवलीकार-

रागिणाम् । पुनर्भवाय संवर्त्तत इति । अस्य
ज्ञापनार्थमिदं सूत्रपदमुपन्यस्यते-उक्तं हि
भगवतेति

विस्तर- । तत्र रोगादिभि- पञ्च उपादानस्कन्धा उक्ता- ।
तस्य रोगस्य चत्वार आहारा मूलम् ।

मूलं च हेतुरित्यनेन कवलीकारोऽपि तद्रागिणां
पुनर्भवाय संवर्तत इति सिद्धम् । अन्ये पुन-

जरामरणस्य प्रत्यय इत्येतदेवोदाहरणं ब्रुवते ।
अस्माज्जन्मन- परेण जरामरणं व्यवस्थापित-

मित्यभिप्राय- । कवलीकारोऽपि भूतानां सत्त्वानामिह
स्थितय इति युक्तम्; प्रत्यक्षत्वात् ।

तथा सुखवेदनीय- स्पर्शो विज्ञानं
चानुग्राहकमित्युक्तम् ।

@३९२

तदेतन्न वर्णयन्ति सौत्रान्तिका--मा भूत्
परकीयेणाहारेणाहार इति । एवं तु

वर्णयन्ति-येषामण्डानां मातरमारभ्य स्मृतिर्न
मुष्यते तानि न पूतीभवन्ति, येषां तु

मुष्यते तानि पूतीभवन्ति । तस्या- स्पर्शावस्थाया-
स्मरन्तीति ।

अथ कस्माच्चत्वार एवाहारा-, ननु च सर्व एव सास्रवा
धर्मा भवानां पोषका- ?

यद्यप्येतदेवम्, तथापि प्राधान्येनोक्तम्-

इह पुष्ट्यर्थमाश्रयाश्रितयोर्द्वयम् ।

द्वयमन्यभवाक्षेपनिवृत्त्यर्थं यथाक्रमम् ॥४१॥

आश्रयो हि सेन्द्रिय- काय-, तस्य पुष्टये
कवलीकाराहारा- । आश्रिताश्चित्तचैत्ता-,

तेषां पुष्टये स्पर्श- । अनयोस्तावदिहोत्पन्नस्य भवस्य
पोषणे प्राधान्यम् । मन- सञ्चेतनया

पुनर्भवस्याक्षेप- । आक्षिप्तस्य पुन- कर्मपरिभाविताद्
विज्ञानबीजादभिनिर्वृत्ति-

रित्यनयोरनुत्पन्नस्य भवस्याकरणे प्राधान्यम् ।
अतश्चत्वार उक्ता- । पूर्वकौ हि द्वौ धात्री-

स्थानीयौ; जातस्य पोषकत्वात् । उत्तरौ मातृस्थानीयौ;
जनकत्वादिति ।

य- कवलीकार- सर्व- स आहार- ? स्यात् कवलीकारो
नाहार इति

चतुष्कोटिकम् । प्रथमा कोटि--य कवलीकारं
प्रतीत्येन्द्रियाणामपचयो भवति

महाभूतानां च परिभेद- । द्वितीया कोटि--त्रय
आहारा- । तृतीया-यं कवलीकारं
प्रतीत्येन्द्रियाणामुपचयो भवति महाभूतानां च
वृद्धि- । चतुर्थी-एतानाकारान्

स्थापयित्वा ।

एवं स्पर्शादिभिरपि यथायोगं चतु-कोटिकानि
कर्त्तव्यानि ।

-------------------

अथ मन-सञ्चेतना कथमिति ? अत
इदमुच्यते-मन-सञ्चेतनापि चेति विस्तर- ।

अत एव मन-सञ्चेतनाग्रहणेन स्पर्शविज्ञाने अपि गृहीते
भवत-; तत्सम्प्रयोगित्वात् । प्रद्रुता

इति प्रसृता- । सङ्गीतिपर्याय इत्यभिधर्मशास्त्रे ।
तेषां पुष्टये स्पर्श इति । सुखवेदनीयेनानुग्रहात् ।

"य- कश्चिद् वेदनास्कन्ध- सञ्ज्ञास्कन्ध-, सर्व- स
स्पर्शं प्रतीत्य" इति वचनात् । मन-सञ्चेत-

नाया- पुनर्भवस्य आक्षेप इति । तस्या- कर्मस्वभावत्वात्
। कथञ्च पुनस्तयो- पुनर्भव

आक्षिप्यते ? तदुत्पत्तिप्रत्ययपरस्परानुकूल्यावस्थानात् ।
कर्मपरिभाविताद् विज्ञानबीजादभि-

निर्वृत्तिरिति । बीजादिवाङ्कुरस्य पुनर्भवस्योत्पाद
इत्यर्थ- ।

य- कवलीकार- सर्व- स आहार इति प्रश्ने आह-स्यात्
कवलीकारो नाहार-,

स्यादाहारो न कवलीकार-, स्यादुभयम्, स्यान्नोभयम् इति
चतुष्कोटिकम् । द्वितया कोटिस्त्रय

आहारा इति । मन- सञ्चेतनास्पर्शविज्ञानानि ।
चतुर्थ्येतानाकारान् स्थापयित्वेति । शब्दो दु-ख-
वेदनासम्प्रयुक्ताश्च सर्वे चित्तचैत्ता- ।

एवं स्पर्शादिभिरपि यथायोगं चतुष्कोटिकानि
कर्तव्यानीति । य- कश्चित् स्पर्श-

सर्व- स आहार- । स्यात् स्पर्शो नाहार इति चतुष्कोटिकम् ।
एवं या काचिन्मन- सञ्चेतना

सर्वा सा आहार- । स्यान्मन- सञ्चेतना नाहार इति
चतुष्कोटिकम् । तथा यत् किञ्चिद् विज्ञानं

सर्वं तदाहार- । स्याद्विज्ञानं नाहार इति
चतुष्कोटिकम् । स्पर्शस्य तावत् प्रथमा कोटि--यं

@३९३

स्यात् स्पर्शादीन् प्रतीत्येन्द्रियाणामुपचयो
महाभूतानां च वृद्धि-, न च त

आहारा- ? स्यादन्यभूमिकाननास्रवांश्च । योऽपि हि
परिभुक्तो भोक्तुर्बाधामादधाति

सोऽप्याहार-; आपातेऽनुग्रहात् । द्वयोर्हि कालयोराहार
आहारकृत्यं करोति-परिभुज्य-

मान-, जीर्यंश्चेति वैभाषिका- ॥

अथ कस्यां गतौ कत्याहारा- ? सर्वासु सर्वे । एवं
योनिष्वपि ।

कथं नरकेषु कवलीकार आहार- ?
प्रदीप्तायस्पिण्डा-, क्वथितं च ताम्रम् ।

यद्युपघातकोऽप्याहारो भवति चतु-कोटिकं बाध्यते,
प्रकरणग्रन्थश्च-"कवलीकार

आहार- कतम- ? यं कवलीकारं
प्रतीत्येन्द्रियाणामुपचयो भवति विस्तरेण यावद्

विज्ञानम्" ?

उपचयाहाराभिसन्धिवचनादविरोध- । अपचयाहारस्तु
नरकेषु आहारलक्षण-

प्राप्तत्वात् ।

-------------------

स्पर्शं प्रतीत्येन्द्रियाणामुपचयो भवति महाभूतानां
च परिभेद-, द्वितीया-त्रय आहारा-,

तृतीया-यं स्पर्शं प्रतीत्येन्द्रियाणामपचयो भवति
महाभूतानाञ्च वृद्धि-, चतुर्थी-एतानाकारान्

स्थापयित्वेति । एवं यावद्विज्ञानं चतुष्कोटिकम् ।
प्रथमा कोटि--यद्विज्ञानं प्रतीत्येन्द्रि-

याणामपचयो भवति महाभूतानां परिभेद-, द्वितीया
कोटि--त्रय आहारा विज्ञानवर्ज्या-,

तृतीया-यद्विज्ञानं प्रतीत्येन्द्रियाणामुपचयो भवति
महाभूतानां च वृद्धि-, चतुर्थी-एतानाकारान्

स्थापयित्वा ।

स्यात् स्पर्शादीन् प्रतीत्यति । विस्तरेणापर- पश्न- ।
स्पर्शादीनीति स्पर्शचेतनाविज्ञान-

धर्मानित्येवं नेतव्यम् । एवं च ग्रन्थ- कर्त्तव्य--स्यात्
स्पर्शादीन् प्रतीत्येन्द्रियाणामुपचयो

भवति महाभूतानां च वृद्धि-, न च ते आहारा- ।
स्यात् अन्यभूमिकाननास्रवांश्च । प्रतीत्येत्य-

भिसम्बन्धाद् द्वितीयाप्रयोग- । योऽपि हि परिभुक्त इति
विस्तर- । केन सम्बन्धेनेदमुक्तम् ?

अन्यभूमिकाननास्रवांश्च प्रतीत्यानाहार
इत्युक्तेऽर्थादेतदुक्तं भवति-स्वभूमिकान् सास्रवान्

प्रतीत्याहार इति । यं चेह परिभुक्त इति । कवडीकारो
भोक्तुर्बाधामादधाति । स किमाहार- ?

सोऽप्याहार-; आपाते भोजनवेलाया मनुग्रहात् ।

सर्वासु सर्व- । एवं योनिष्विति । कामधातौ पञ्चानां
गतीनां चतसृणां च योनिनां

सद्भावात् । चतुष्कोटिकं बाध्यते, प्रकरणग्रन्थश्चेति
। प्रथमे चतुष्कोटिके येयं तृतीया कोटि--

यं कवलीकारं प्रतीत्येन्द्रियाणामुपचयो भवति
महाभूतानां च वृद्धिरिति, अस्या बाधा-

च्चतुष्कोटिकं बाध्यते न केवलमुपचयकर-, किं तर्हि ?
अपचयकरोऽपि कवलीकाराहार

इति । प्रकरणग्रन्थश्च किं बाध्यते ? कीदृश-
प्रकरणग्रन्थ इति तद्दर्शयन्नाह-कवलीकाराहार-

कतम-, यं कवलीकारं प्रतीत्येन्द्रियाणामुपचयो
भवति विस्तरेण यावद्विज्ञानमिति । उपचया-

हाराभिसन्धिवचनादविरोध इति । उपचयाहाराभिप्रायेण
चतुष्कोटिकवचनं प्रकरणग्रन्थवचनं

च, तस्मात्तयोरविरोध- । यो ह्युपचयाय स मुख्य- ।
आहारलक्षणप्राप्तत्वादिति । कवलीकारा-

हारलक्षणप्राप्तत्वात् ।

@३९४

सोऽपि हि जिघत्सां पिपासां च प्रतिहन्तुं समर्थ इति ।
अपि तु प्रत्येकारकेषु

मनुष्यवत् कवडीकाराहारसद्भावाद् युक्तं
पाञ्चगतिकत्वम् ।

उक्तं भगवता-"यश्च बाह्यकानामृषीणां कामेभ्यो
वीतरागाणां शतं भोजयेद्,

यश्चैकं जम्बूषण्डगतं पृथग्जनम्; अतो दानादिदं
दानं महाफलतरम्" ( ) इति ।

कोऽयं जम्बूषण्डगतो नाम पृथग्जन- ?

१. जम्बूद्वीपनिवासिन- कुक्षिमन्त इत्येके । तदेतदयुक्तम्;
एकमिति वचनात् ।

कश्चात्र विशेष- ? स्याद्यदि भूयस- पृथग्जनान्
भोजयित्वा भूय- पुण्यं स्यात्, नाल्पीयसो

वीतरागानिति ।

२. सन्निकृष्टो बोधिसत्त्व इत्यपरे । तदेतन्न
वर्णयन्ति-"बहुतरं हि तस्मै

दत्त्वा पुण्यं नार्हत्कोटिभ्य-" इति । अतो
निर्वेधभागीयलाभी पृथग्जन एषोऽभिप्रेत

इति वैभाषिका- ।

३. न त्वियमन्वर्था सञ्ज्ञा, नापि परिभाषिता सूत्रे,
शास्त्रे वा । जम्बूषण्डगतो

निर्वेधभागीयलाभीति परिकल्प एवायं केवल- ।
बोधिसत्त्व एव त्वेष जम्बूषण्डगतो

युज्यते । स हि पृथग्जन- कामवैराग्यसम्बन्धेन
तदानीं तेभ्यो विशिष्यमाण उक्त इति ।

अनन्तेभ्योऽपि हि स तेभ्यो विशिष्यमाण- । शतग्रहणं तु
पूर्वाधिकारात् । इत्थं चैतदेवं

-------------------

कथम् ? इत्याह-सोऽपि हि जिघत्सां पिपासां च प्रतिहन्तुं
समर्थ इति ।

प्रदीप्तायष्पिण्डलक्षण आहारो जिघत्साप्रतिघाते
समर्थ-, क्वथितताम्रलक्षण- पिपासाप्रतिघाते

इति योज्यम् ।

कवडीकाराहारप्रसङ्गेनेदमुच्यते-उक्तं भगवता यश्च
बाह्यकानामिति विस्तर- ।

जम्बूद्वीप- = जम्बूषण्ड- । तथा ह्युक्तं
भगवता-"या- काश्चित् जम्बूषण्डात् स्रवन्त्य- सर्वा-

समुद्रनिम्ना- समुद्रपाग्भारा-" इति । तस्मिन्निवासिनो
जम्बूषण्डगता- कुक्षिमन्तो भोजन-

शक्त्युपेता अकललाद्यवस्था इत्यभिप्राय- ।

तदेतदयुक्तमेकमिति वचनादिति । यदि जम्बूद्वीपवासिन-
कुक्षिमन्तो जम्बूषण्डगता

इष्येरन्, यश्च जम्बूषण्डगतान् पृथग्जनानिति
वक्तव्यं स्यात् । उक्तं च-`यश्चैकं जम्बूषण्डगतम्ऽ

इति । तस्मादयमर्थो न घटते । कश्चात्र विशेष इति ।
किमत्राश्चर्यं यद्बहून् भोजयित्वा बहु पुण्यं

स्यात्, न त्वल्पीयस- शतमात्रान् वीतरागानित्यर्थ- ।

सन्निकृष्टो बोधिसत्त्व इति । आसन्नाभिसम्बोधि- ।
"बोधिसत्त्व- कुतो यावद्यतो

लक्षणकर्मकृत्" (अभि^ को^ ४.११०) इत्यभिप्राय- ।

न त्वियमनर्था सञ्ज्ञेति नार्थानुगता, नार्थवाचकं
पदमित्यर्थ- । नापि परिभाषिता ।

अर्थमनपेक्ष्य । बोधिसत्त्व एव त्वेष जम्बूषण्डगत इति
। कृषिग्रामकं व्यवलोकनाय निर्गत-

सर्वार्थसिद्धो बोधिसत्त्वो जम्बूवृक्षमूले निषण्ण-
प्रथमं ध्यानमुत्पादितवान् । अत आह-स

हि पृथग्जन- कामवैराग्यसम्बन्धेनेति । स चापि हि
बोधिसत्त्व- पृथग्जन- कामवीतरागश्च,

बाह्यकाश्च तथैव कामवीतरागा- पृथग्जनाश्च; अनेन
सम्बन्धेन तेभ्यो बाह्यकेभ्यो बहुतरेण

@३९५

यदेनमपास्य बाह्यकेभ्य एव स्रोत आपत्तिफलप्रतिपन्नकं
विशेषयाम्बभूव । अन्यथा हि

जम्बूषण्डगतादेव व्यशेषयिष्यत् ॥४०-४१॥

उक्तो यथा सत्त्वानां प्रतीत्यसमुत्पाद- ॥

यथावस्थितिश्च्युतिरप्युक्ता यथायु-क्षयादिभि- ॥

इदमिदानीं वक्तव्यम्-कतमस्मिन् विज्ञाने वर्त्तमाने
च्युत्युपपत्ती भवत- ?

इत्याह-

छेद-सन्धान-वैराग्य-हानि-च्युत्युपपत्तय- ।

मनोविज्ञान एवेष्टा-,

कुशलमूलसमुच्छेद-, कुशलमूलप्रतिसन्धानम्,
धातुभूमिवैराग्यम्, परिहाणि-,

च्युति-, उपपत्तिश्च-एते षड् धर्मा मनोविज्ञान एवेष्यन्ते,
नान्यत्र ।

उपपत्तिवचनादन्तराभवप्रतिसन्धिरप्युक्तरूपो वेदितव्य-
।

वेदनायां तु-

उपेक्षायां च्युतोद्भवौ ॥४२॥

-------------------

दानफलेन विशिष्यमाण इत्येवमुक्त- । स तेभ्यो
बाह्यकेभ्योऽनन्तेभ्यो विशिष्यमाणो" बोधि-

सत्त्वाय चामेया अनार्येभ्योऽपि दक्षिणा" इति वचनात् ।
शतग्रहणं तु पूर्वाधिकारादिति ।

तत्रैव सूत्रे शताधिकारोऽधिकृत- "यश्च
तिर्यग्योनिगतानां शताय दानं दद्यात्, यश्चैकस्मै

दु-शीलाय मनुष्यभूताय दानं दद्यात्, तत- शतगुणो
विपाक- प्रतिकाङ्क्षितव्य- । यावद् यश्च

बाह्यकानाम्" इति विस्तर- । इत्थं चैतदेवमिति । इत्थं
चैतदेव बोधिसत्त्व एव त्वेष जम्बूषण्डे

निषण्णो युज्यत इति । यदेनं बोधिसत्त्वमपास्य ।
बाह्यकेभ्य एव स्रोत आपत्तिफलप्रतिपन्नकं

विशेषयाम्बभूवेति । बाह्यकेभ्यो वीतरागेभ्य- स्रोत
आपत्तिफलप्रतिपन्नकाय दानमप्रमेयतरम्,

स्रोत आपन्नाय ततोऽप्रमेयतरम्,
सकृदागामिफलप्रतिपन्नकायेति विस्तर- । यदि
निर्वेधभागी

जम्बूषण्डगतोऽभविष्यद् जम्बूषण्डगतादेव
व्यशेषयिष्यत् । कथम् ? यश्च जम्बूषण्डगतानां

शतं भोजयेद् यश्चैकं स्रोत
आपत्तिफलसाक्षात्क्रियायै प्रतिपन्नकम्, अतो दानादिदं
महाफल-

तरमिति । न त्वेवम् । स्रोत आपत्तिफलप्रतिपन्नकादिभ्यो
विशिष्टतरत्वादतो बोधिसत्तव एव

त्वेष जम्बूषण्डगतो युज्यते । आयु-क्षयादिभिरिति ।
अस्त्यायु-क्षयान्मरणं न पुण्यक्षयाद्,

अस्ति पुण्यक्षयान्नायु-क्षयादित्यदि ॥४०-४१॥

छेदसन्धानवैराग्य इति विस्तर- । कुशमूलसमुच्छेदो
मिथ्यादृष्ट्या । सा च मानस्येव;

सन्तीरकत्वात् । कुशलमूलप्रतिसन्धानं सम्यग्दृष्ट्या
विचिकित्सया वा, ते च मानस्यौ ।

धातुभूमिवैराग्यम् । धातुभूमितो वा वैराग्यं
मनोविज्ञान एव, समाहित एव चित्ते लभ्यत्वात् ।

परिहाणिरयोनिशोमनसिकारप्रवर्तिता । मनोविज्ञानेन
चायोनिशोमनसिकारो विकल्प इति ।

च्युति- सङ्क्षिप्तपञ्चेन्द्रियगोचरस्य प्रवाहच्छेदानुकूले
विज्ञाने भवति । उपपत्तिरपि विपर्यस्त-

मतेर्भवतीति मनोविज्ञान एव युज्यते ।
अन्तराभवप्रतिसन्धिरप्युक्तरूप इति ।
प्रतिसन्धिसामान्या-

दनुक्तोऽप्युक्तकल्प इति नोच्यत इत्यभिप्राय- ।

@३९६

च्युतिरेव च्युतम् । उपपत्ति- = उद्भव- ।
एतावदु-खासुखायां वेदनायां भवत-,

तस्या अपटुत्वात् । इतरे हि वेदने पट्व्यौ । न च
पटुविज्ञाने च्युत्युपपत्ती युज्येते ॥४२॥

तत्रापि च मनोविज्ञानेऽपि-

नैकाग्राचित्तयोरेतौ,

`च्युतोद्भवौऽ इति वर्तते । न हि समाहितचित्तस्यास्ति च्युति-,
उपपत्तिर्वा;

विसभागभूमिकत्वाद्, आभिसंस्कारिकत्वाद्,
अनुग्राहकत्वाच्च ।

नाप्यचित्तकस्य सा, न ह्यचित्तक उपक्रन्तुं शक्येत । यदा
चास्याश्रयो

विपरिणन्तुमारभेत, तदानीमवश्यमस्य
तदाश्रयप्रतिबद्धं चित्तं सम्मुखीभूय पश्चात्

प्रच्यवेत, नान्यथा ।

उपपत्तौ च चित्तच्छेदहेत्वभावाद्, विना च
क्लेशेनानुपपत्तेरयुक्तमचित्तकत्वम् ।

-------------------

च्युतिरेव च्युतम् । एकार्थतां दर्शयति; भावे
क्त्वोत्पन्नत्वात् । इतरे हि वेदने

पट्व्याविति । सुखदु-खे ॥४२॥

विसभागभूमिकत्वादिति । समाहितं चित्तं
समाहितभूमिकत्वाद् विसभागं कामधातो- ।

अतश्च्युतिचित्तमुपपत्तिचित्तं वा न युज्यते । यदा तर्हि
रूपधातावेव म्रियते उपपद्यते वा, तदा

समाहितभूमिकं चित्तं तद् भविष्यति ? इत्यत
आह-आभिसंस्कारकत्वादिति । अभिसंस्कारो

यत्न-, अभिसंस्कारेण निर्वत्तमाभिसंस्कारिकम्,
तद्भाव-, तस्मात् । न तदाभिसंस्कारिकं

च्युतिचित्तमुपपत्तिचित्तं वा युज्यते; मरणावस्थाया
अपटुत्वात् । अनुग्राहकत्वाच्च । यस्माच्च

समाहितं चित्तमुग्राहकं न च्छेदानुकूलम् । अतोपि
समाहितचित्तस्य च्युतिर्नास्ति ।

नाप्यचित्तकस्येति विस्तर- । नाप्यचित्तकस्य । किम् ?
च्युतिरुपपत्तिर्वेति प्रकृतम् ।

अचित्तको निरोधसमापत्ति
समापन्नोऽसङ्गिसमापत्तिसमापन्नस्तद्विपाके वावस्थित- ।
सोऽचित्तक

उपक्रन्तुं मारयितुं न शक्यते शस्त्रादिभि- । अतो
नाचित्तकस्यास्ति च्युति- । यदा चास्याश्रयो

विपरिणन्तुमारभेतेति । शस्त्रेणाग्निना
वोपक्रमान्निरोधसमापत्तिमसञ्ज्ञिसमापत्तिं वा
समापन्नस्या-

सञ्ज्ञिसमापत्तेर्विपाके स्थितस्य विपाकावेधसमाप्ते
रवश्यमस्य तदानीमाश्रयप्रतिबद्धं चित्तमाश्रये

बीजभावेनास्ति । तत् सम्मुखीभूय पश्चात् प्रच्यवेत ।
क- प्रच्यवेत ? पुद्गल- । यदि पुद्गलोऽधि-

क्रियेत, असमानकर्तृकत्वात् क्त्वाविधिर्न प्राप्नोति ?
चित्तं तर्हि प्रच्यवेत ।

अथवैवमभिसम्बन्ध--यदा चाश्रयो
विपरिणन्तुमन्यथात्वमापत्तुमारभेत् अवश्यमस्य

पुद्गलस्य तदाश्रयप्रतिबद्धं बीजभावेनावस्थितं
चित्तं सम्मुखीभूय समुदाचर्य परिणन्तुमारभेत ।

पश्चात् प्रच्यवेत पुद्गल इति ।

अथ वा-सम्मुखीभूयेति सम्मुखीभाव्येत्यर्थे णिलोपात् ।
"अस्ति पर्णरुहो वात-,

अस्ति पर्णमुखोऽपर-" इति यथा ।

उपपत्तौ त्वयुक्तम् । अचित्तकत्वात् । कस्मात् ?
चित्तच्छेदहेत्वभावात् । अवश्यं

क्लिष्टतया प्रतिसन्धिचित्तस्य
निरोधसमापत्त्याद्यसम्भवात् । विना च क्लेशेनानुपपत्ते-
। सर्व-

क्लेशैर्हि तद्भूमिकैरुपपत्तिप्रतिसन्धिबन्धो भवति, न च
चित्तमन्तरेण क्लेशा- कदाचिदपि

भवन्तीति अतोऽपि नास्त्यचित्तकस्योपपत्ति- ।

@३९७

मरणभवस्त्रिप्रकार इत्युक्तम् । अर्हंस्तु-

निर्वात्यव्याकृतद्वये ।

ऐर्यापथिके, विपाकचित्ते वा । अस्ति चेत्, कामधातौ विपाक
उपेक्षा । नास्ति

चेत्, ऐर्यापथिक एव ।

किमर्थमव्याकृत एव नान्यस्मिन् ? तद्धि
चित्तच्छेदानुकूलम्; दुर्बलत्वात् ।

अथ म्रियमाणस्य कस्मिन् शरीरप्रदेशे विज्ञानं
निरुध्यते ? सकृन्मरणे समनस्कं

कायेन्द्रियं सहसाऽन्तर्धीयते । यदि तु क्रमेण च्यवते,
तत--

क्रमच्युतौ पादनाभिहृदयेषु मनश्च्युति- ॥४३॥

अधोनृसुरगाजानाम्,

अधो गच्छन्तीत्यधोगा-, अपायगामिन- । नृन् गच्छन्तीति
नृगा-, मनुष्यगामिन- ।

सुरान् गच्छन्तीति सुरगा-, देवगामिन- । तेषां
यथासङ्ख्यं पादयोर्नाभ्यां हृदये च

विज्ञानं सन्निरुध्यते । न पुनर्जायन्त इत्यजा-,
तेषामपि हृदये विज्ञानं निरुध्यते । मूर्ध्नीत्यपरे ।

कायेन्द्रियस्य तेषु निरोधात् । कायेन्द्रियं हि म्रियमाणस्य
तप्त इवोपले जलं निष्ठ्यूतं

सङ्कोचमापद्यमानं पादादिष्वन्तर्धीयत इति ।

-------------------

मरणभवस्त्रिप्रकार इत्युक्तमिति । "उपपत्तिभव- क्लिष्ट-
सर्वक्लेशै- स्वभूमिकै-"

(अभि^ को^ ३.३८) इति । उपपत्तिभव एव क्लिष्ट
इत्यवधारणात् । मरणपूर्वान्तकालान्तरा-

भवास्त्रिप्रकारा- कुशलाकुशलाव्याकृता उक्ता- ।

अथ वा-"निरोधयत्युपरमो नारूप्ये जीवितं मन-,
उपेक्षां च" इति विस्तरेण

यावत् "शुभे सर्वत्र पञ्च च" (अभि^ को^ २.१५-१६) इत्युक्तम्,
अतो मरणभवस्त्रिप्रकार

इत्युत्सर्ग- ।

अर्हंस्तु "निर्वात्यव्याकृतद्वये" इत्येवमपवाद- । अस्ति चेत्
कामधातौ विपाक

उपेक्षेति । "अधोऽपि मध्यमस्त्येके" (अभि^ को^ ४.४८)
इत्येकीयमतेन । नास्ति चेदिति ।

"अत- परम्, अदु-खासुखवेद्यम्" (अभि^ को^ ४.४७)
इत्यपरमतेन । ऐर्यापथिक एवेति ।

ऐर्यापथिकजातीयं तद्यत्र निर्वाति ।

"विपाकजैर्यापथिकशैल्पस्थानिकनैर्मितम् ।

चतुर्धा व्याकृतं कामे" (अभि^ को^ २.७२) इति ।

नैतावदेवाव्याकृतमिष्यत इति व्याख्यातमेतत् । तद्धि
चित्तच्छेदानुकूलमिति । अप्रति-

सन्धिकचित्तच्छेदानुकूलम्, दुर्बलत्वात् ।
परमापटुत्वादित्यर्थ- । सप्रतिसन्धिकचित्तच्छेदे

कुशलाकुशलमपि चित्तं सम्भवति ।

तेषां यथासङ्ख्यमिति । पादयोरपायगामिनां
विज्ञानं सन्निरुध्यते, नाभ्यां मनुष्यगामिनाम्,

हृदये देवगामिनाम् । अरूपित्वाददेशस्थं विज्ञानं
कथं तेषु निरुध्यत इति ? अत आह-

कायेन्द्रियस्य तेषु निरोधादिति । तेषु पादादिषु ।
कायेन्द्रियप्रतिद्धवृत्ति हि कामधातौ रूपधातौ

@३९८

एवं च पुन- क्रमेण मरणं प्राणिना प्रायेण
मर्मच्छेदवेदनाभ्यां हतानां जायते-

मर्मच्छेदस्त्वबादिभि- ।

शरीरप्रदेशा- केचिदुपहन्यमाना मरणमानयन्ति । ते
ह्येतदुच्यन्ते मर्माणीति ।

तानि चाप्तेजोवायुधातूनामन्यतमेनातिप्रायं गतेन
निशितशस्त्रसम्पातस्यर्धिनाडी-

तीव्राभिर्वेदनाभि- छिद्यन्त इव । न तु पुनस्तानि
काष्ठवच्छिद्यन्ते, छिन्नवद्वा पुनर्न

चेष्टन्त इति च्छिन्नान्युच्यन्ते ।

कस्मान्न पृथिवीधातुना ? चतुर्थदोषाभावात् ।
वातपिश्लेष्माणो हि त्रयो दोषा- ।

ते चाप्तेजोवायुधातुप्रधाना यथायोगमिति ।

भाजनलोकसंवर्त्तनीसाधर्म्येणेत्यपरे ।

देवेषु नास्ति मर्मच्छेद- । किं तु च्यवनधर्मणो
देवपुत्रस्य पञ्चोपनिमित्तानि

प्रादुर्भवन्ति-वस्त्राणामाभरणानां च मनोज्ञ- शब्दो
निश्चरति, शरीरप्रभा मन्दीभवति,

स्नातस्योदबिन्दव- काये सन्तिष्ठन्ते, चपलात्मनोऽप्येकत्र
विषये बुद्धिरवतिष्ठते,

उन्मेषनिमेषौ चाक्ष्णो- सम्भवत- । एतानि तु
व्यभिचारीणि । पञ्च पुनर्निमित्तानि मरणं

नातिवर्त्तन्ते-वासांसि क्लिश्यन्ति, माला ग्लायन्ति,
कक्षाभ्यां स्वेदो मुच्यते, दौर्गन्ध्यं

कायेऽवक्रामति, स्वे चासने देवपुत्रो नाभिरमते ।

सोऽयं सत्वलोक एवमुत्पद्यमानस्तिष्ठन् च्यवमानश्च
त्रिषु राशिषु स्थापितो

भगवता । त्रयो राशय--सम्यक्त्वनियतो राशि-,
मिथ्यात्वनियतो राशि-, अनियतो

राशिरिति । तत्र पुन--

सम्यङ्मिथ्यात्वनियता आर्यानन्तर्यकारिण- ॥४४॥

-------------------

च विज्ञानमिति । तेषामपि हृदये विज्ञानं निरुध्यत इति
। यथासङ्ख्यनिर्देशादेवायमर्थो लभ्यते ।

कथम् ? हृदयं च हृदयं च हृदये, पादश्च नाभिश्च
हृदये चेति पादनाभिहृदयानीति चत्वारोऽर्था- ॥४३॥

अधोगश्च, नृगश्च, सुरगश्च, अजगश्च-इत्येतेऽपि
चत्वारोऽर्था- । तेन यथासङ्ख्यसिद्धि- ।

प्रायेणेति ग्रहणं देवादीनां सुखमृत्युत्वात् । न तु
पुनस्तानि काष्ठवच्छिद्यन्ते । किं

तर्हीति ? तीव्राभिर्वेदनाभिश्छिद्यन्त इवेति । छिन्नवद्वा
न पुनश्चेष्टन्त इति छिन्नानीत्युच्यन्त

इति । च्छिन्नाङ्गप्रत्यङ्गवत्, न पुनश्चेष्टन्त इति
छिन्नानीत्युच्यन्ते । सैषा काल्पनिकी;
छेदवृत्तिमर्मणां

द्विधाभावाकरणात् ।

अप्तेजोवायूनामन्यतमेनेत्युक्ते पृच्छति-कस्मान्न
पृथिवीधातुनेति । अप्तेजोवायुधातु-

प्रधाना यथायोगमिति । यथासम्भवम् । अब्धातुप्रधान-
श्लेष्मा, तेजोधातुप्रधानं पित्तम्,

वायुधातुप्रधानो वायुशेष इति ।
भाजनलोकसंवर्तनीसाधर्म्येणेत्यपरे इति । तिस्रो
भाजन-

संवर्त्तन्य--अप्संवर्त्तनी, तेज- संवर्त्तनी,
वायुसंवर्त्तनी च । तासां च साधर्म्येण
अप्तेजोवायुधातू-

नामन्यतमेनेति विस्तरेणोक्तमिति ।

@३९९

"सम्यक्त्वं कतमत् ? यत्तत् पर्यादाय रागप्रहाणम्,
पर्यादाय द्वेषप्रहाणम्, पर्यादाय

मोहप्रहाणम्, पर्यादाय सर्वक्लेशप्रहाणम्-इदमुच्यते
सम्यक्त्वम्" ( ) इति

सूत्रम् ।

आर्या- कतमे ? येषामनास्रवो मार्ग उत्पन्न- । आराद्
याता- पापकेभ्यो धर्मेभ्य

इत्यार्या-; आत्यन्तिकविसंयोगप्राप्तिलाभात् । एते हि
क्लेशक्षये नियतत्वात् सम्यक्त्व-

नियता- मोक्षभागीयलाभिनोऽप्यवश्यं
परिनिर्वाणधर्माण इति । कस्मान्न सम्यक्त्वे

नियता- ? ते हि मिथ्यात्वेऽपि नियता भवेयु- । न च ते
कालनियमेन सम्यक्त्वे

नियता-, यथा सप्तकृत्व- परमादय- ।

मिथ्यात्वं कतमत् ? नरका-, प्रेता- तिर्यञ्च--इदमुच्यते
मिथ्यात्वम् । तत्रानन्तर्य-

कारिणो नरके नियत्वान्मिथ्यात्वनियता- ।
नियतेभ्योऽन्येऽनियता इति सिद्धम् ।

प्रत्ययापेक्षं हि तेषामुभयभाक्त्वम, अनुभयभाक्त्वं
च ॥४४॥

उक्त- सत्त्वलोक- ॥

भाजनलोक इदानी वक्तव्य--

तत्र भाजनलोकस्य सन्निवेशमुशन्त्यध- ।

लक्षषोडशकोद्वेधमसङ्ख्यं वायुमण्डलम् ॥४५॥

त्रिसाहस्रमहासाहस्रलोकधातोरेवं सन्निवेशमिच्छन्ति ।
यदुताकाश-

प्रतिष्ठमधस्ताद् वायुमण्डलमभिनिर्वृत्तं
सर्वसत्त्वानाम् । कर्माधिपत्येन तस्य योजन-

लक्षाणां षोडशकमुद्वेध-, परिहाणेनासङ्ख्यम्,
तथा च दृढं यन्महालग्नोऽपि वज्रेण

भत्तुमशक्त- ॥४५॥

तस्योपरिष्टात्-

अपामेकादशोद्वेधं सहस्राणि च विंशति- ।

-------------------

कथमाराद्याता- ? आत्यन्तिकविसंयोगप्राप्तिलाभात् ।
पृथग्जनानां त्वस्ति विसंयोग-

प्राप्तिलाभ-, न त्वात्यन्तिक इति ते नाराद् याता एवेति । ते
हि मिथ्यात्वेऽपिनियता भवेयुरिति ।

यद्यानन्तर्याणि कुर्युरित्यर्थ- । न च त इति विस्तर- । न
च ते मोक्षभागीयलाभिन- कालनियमेन

सम्यक्त्वे नियता- । यथा सप्तकृत्व- परमादय- ।
आदिशब्देन कूलङ्कूलैकवीचिकादयो गृह्यन्ते ।

कालनियमश्चैषां पुद्गलनिर्देशे वक्ष्यते ।

नियतेभ्यो द्वयेभ्य- । एभ्योऽन्येऽनियता- । प्रत्ययापेक्षं
हीतिविस्तर- । यदि सम्यक्त्वे

प्रत्ययं लभन्ते, सम्यक्त्वे नियता- । अथ मिथ्यात्वे,
मिथ्यात्वे नियता- । अथोभयस्मिन्न

प्रत्ययं लभन्ते अनुभयभाक्त्वेऽपि ॥४४॥

उक्त- सत्त्वलोक- । विद्यादिक्रमनिर्देशेन ॥

"उशन्ति" इच्छन्तीत्यर्थ- ।
"लक्षषोडशकोद्वेधमसङ्ख्यं वायुमण्डलम्"
लक्षषोडशकं

वेधनभावेन । परिणाहेनासङ्ख्यमिति ।
समन्तपरिक्षेपेणासङ्ख्यमित्यर्थ- ॥४५॥

@४००

`मण्डलम्ऽ इति वर्त्तते । तस्मिन् वायुमण्डले सत्त्वानां
कर्मभिर्मेघा- सम्भूया-

क्षमात्राभिर्धाराभिरभिवर्षन्ति । तद् भवति अपां
मण्डलम् । तस्य योजनाना-

मेकादशलक्षाण्यूर्ध्वे, अधो विंशतिश्च सहस्राणि ।

कथं ता आपो न तिर्यग्विस्रवन्ति ?

सत्त्वानां कर्माधिपत्येन । यथा हि भुक्तं पीतमन्नं
पानं च नापक्वं पक्वाशय-

मापततीत्येके ।

कुसूलन्यायेन वायुना सन्धार्यन्त इति निकायान्तरीया- ।

ताश्च पुनराप- सत्त्वानां
कर्मप्रभावसम्भूतैर्वायुभिरावर्त्त्यमाना उपरिष्टात्
काञ्चनी-

भवन्ति पक्वक्षीरशरीभावयोगेन । तद् भवत्यपां
मण्डलम् ।

अष्टलक्षोच्छ्रयं पश्चाच्छेषं भवति काञ्चनम् ॥४६॥

किं च शेषम् ? त्रयो लक्षा- सहस्राणि च विंशति- । सा
काञ्चनमयी मही

भवत्यपामुपरिष्टात् ॥४६॥

उक्तो जलकाञ्चनमण्डलोच्छ्राय- ॥

तिर्यक् त्रीणि सहस्राणि सार्धं शतचतुष्टयम् ।

लक्षद्वादशकं चैव जलकाञ्चनमण्डलम् ॥४७॥

समानं ह्येतदुभयं विस्तारत- ॥४७॥

समन्ततस्तु त्रिगुणम्,

समन्तत- परिक्षेपेण तु परिगण्यमानं त्रिगुणं
जायते-षट्त्रिंशल्लक्षा

दशसहस्राणि सार्धानि च त्रीणि शतानि योजनानाम् ।

यच्च तत् काञ्चनमयं महीमण्डलमपामुपरिष्टात्
सन्निविष्टम्,

तत्र मेरुर्युगन्धर- ।

-------------------

कर्माधिपत्येनकर्मसामर्थ्येन । तत्र निदर्शनम्-यथा
भुक्तं पीतं चान्नं पानं च यथासङ्ख्येन

नापक्वं पक्वाशयं पतति । पक्वमेव स पक्वस्थानं
गच्छतीत्यर्थ- । कुसूलन्यायेन कोष्ठन्यायेन ।

समन्तात् प्राकारवदवस्थितमित्यर्थ- ।
पक्वक्षीरशरीभावयोगेन ।
पक्वक्षीरशरीभावन्यायेन । यथा

पक्वस्य क्षीरस्य शरी । स्त्रीलिङ्गनिर्देश-, शर
इत्यर्थ- । अथ वा शरस्य भाव- शरीभाव-

स्त्रीप्रयोग- । यथाऽसौ द्रवो धनीभावेन भवति, एवं
जलस्योपरिष्टात् काञ्चनमयी भूमिरिति ।

शेषम्, त्रयो लक्षा- सहस्राणि च विंशतिरिति ।
विंशतिसहस्रोत्तराणामेकादशानां

लक्षाणामष्टावपनीयैतावच्छेषं भवति ॥४५-४६॥

"तिर्यक् त्रीणि सहस्राणि" इति विस्तर- । चतुद्वीपकस्य
एतत्परिमाणमुच्यते, न

त्रिसाहस्रमहासाहस्रस्य । समानं ह्येतदुभयम् । एतदिति
"जलकाञ्चनमण्डलम्" "समन्तततस्तु

त्रिगुणम्" इति । समन्तपरिक्षेपेण त्रिगुणमेतदुभयम् ।
सर्वस्य परिमण्डलस्येयं स्थिति- । यदस्य

तिर्यक्प्रमाणं त्रिगुणमेव समन्तपरिक्षिप्तस्य
प्रमाणमिति ।

@४०१

ईशाधार- खदिरक- सुदर्शनगिरिस्तथा ॥४८॥
अश्वकर्णो वोनितको निमिन्धरगिरि-,

इतीमे काञ्चनमण्डलप्रतिष्ठा अष्टौ महापर्वता- ।
मध्ये सुमेरु- । शेषा- सुमेरुं

परिवार्यावस्थिता- ।
तस्यान्यसप्तपर्वतप्राकारपरिक्षिप्तस्य यो बाह्य- पर्वतो
निमिन्धर-

गिरि- ।

तत- ।

द्वीपा-,

ततो बहिश्चत्वारो द्वीपा- । तेभ्य- पुन--
बहिश्चक्रवाड-,

तेन चतुर्द्वीपकश्चक्रीकृत- । तेषां तु-

सप्त हैमा- स आयस- ॥४९॥

युगन्धरादय- सप्त पर्वता- सौवर्णा-, चक्रवाड-
शस्त्रकम् ॥४९॥

चतूरत्नमयो मेरु-,

सुवर्णमय- रूप्यमय-, वैदूर्यमय-, स्फटिकमयश्च
यथासङ्ख्यं चतुर्षु पार्श्वेषु ।

यच्च यन्मयं पार्श्वं सुमेरो-, तस्यानुभावेन तद्वर्णं
तस्यां दिशि नभो दृश्यते ।

जम्बूद्वीपकस्य पार्श्वं वैदूर्यमयं वर्णयन्ति ।
तस्येह प्रभानुरागेण वैदूर्यमयं नभो दृश्यत

इति ।

अथ कथं तेषां सम्भव- ? काञ्चनमय्यां पृथिव्यां
पुनर्वारिधारा अतिपन्ति । ता

ह्यापो नानाविधबीजगर्भा
बहुविधप्रकारभिन्नैर्वायुभिर्मथ्यमानास्तां तां
जातिं परिणयन्ति ।

एवं च पुन- परिणमयन्ति यद् भिन्नजातीयस्य
कार्यविशेषोत्पत्तावसमाधानेन

प्रत्ययीभवन्ति । न तु खलु यथा साङ्ख्यानां
परिणाम- ।

कथं च साङ्ख्यानां परिणाम- ? न ह्यवस्थितस्य
द्रव्यस्य धर्मान्तरनिवृत्तौ

धर्मान्तरप्रादुर्भाव इति । कश्चात्र दोष- ? स एव
धर्मी न संविद्यते यस्यावस्थितस्य

-------------------

तेन चतुर्द्वीपकश्चक्रीकृत इति । चक्रं
कृतश्चक्रीकृत- । चक्राकारतां गमित- । अत एव

"चक्रवाड-" इत्युच्यते ।

शस्त्रकमित्ययोमय- ॥४७-४९॥

यथासङ्ख्यं चतुर्षु पार्श्वेष्विति । उत्तरकुरुपार्श्वं
सुवर्णमयम्, पूर्वविदेहपार्श्वं रूप्यमयम्,

जम्बूद्वीपार्श्वं वैदूर्यमयम्, अवरगोदानीयपार्श्वं
स्फटिकमयम् ।

नानाविधबीजगर्भा- । नानाप्रकारसामर्थ्ययुक्ता- ।
बहुविधप्रकारभिन्नैर्वायुभिरिति ।

तदुत्पादने अनेकप्रकारसामर्थ्यभिन्नैर्वायुभिरित्यर्थ- ।
असमाधानेनेति । अयुगपद्भावेनेत्यर्थ- ।

न हि यदा कार्यं तदा कारणं तिष्ठति ।

न ह्यवस्थितस्य द्रव्यस्येति । रूपरसाद्यात्मकस्य ।
धर्मान्तरनिवृत्ताविति । क्षीरनिवृत्तौ ।

@४०२

धर्माणां परिणाम- कल्प्येत ।
कश्चैवमाह-धर्मेभ्योऽन्यो धर्मीति, तस्यैव तु द्रव्य-

स्यान्यथीभावमात्रं परिणाम- ? एवमप्ययुक्तम् ।
किमत्रायुक्तम् ? `तदेव चेदं न चेदं

तथाऽ इति अपूर्वैषा वाचोयुक्ति- ।

एवं च पुन- सम्भूता- सुवर्णादय- कर्मप्रभावात्
प्रेरितैर्वायुभि- समाहृत्य

राशीक्रियन्ते ।

त एते पर्वताश्च भवन्ति, द्वीपाश्च ।

ते पुन- सुमेर्वादयश्चक्रवाडपर्यन्ता- पर्वता--

जलेऽशीतिसहस्रके ।

मग्ना-,

काञ्चनमय्या- पृथिव्या उपर्यशीतियोजनसहस्राण्युदकम्,
तत्र ते मग्ना- ।

ऊर्ध्वा जलात् मेरुर्भूयोऽशीतिसहस्रक- ॥५०॥

इति हि मेरो- षष्टियोजनशतसहस्रसमुच्छ्राय- ॥५०॥

अर्धार्धहानिरष्टासु

जलादूर्ध्वं यावान्सुमेरुस्ततोऽर्धेन
युगन्धरश्चत्वारिंशद्योजनसहस्राणि । ततोऽर्धेन

ईशाधर- । इत्येवमन्येष्वप्यर्धार्धहानिर्वेदितव्या,
यावन्निमिन्धरार्धेनार्धत्रयोदशोत्तराणि

त्रीणि योजनशतानि चक्रवाड- ।

समोच्छ्रायघनाश्च ते ।

यावानेव चैषां जलादूर्ध्वं समुच्छ्राय-, तावानेव
घनो विस्तार इत्यर्त- ।

शीता- सप्तान्तराण्येषाम्,

एषां च निमिन्धरान्तानां पर्वतानां सप्तान्तराणि
सप्त शीता उच्यन्ते पूर्णा

अष्टाङ्गोपेतस्य पानीयस्य । तद्धि पानीयं शीतलं च
स्वादु च लघु च मृदु चाच्छं च

निष्प्रतिकं च, पिबतश्च कण्ठं न क्षिणोति, पीतं च
कुक्षिं न व्याबाधते ।

-------------------

धर्मान्तरप्रादुर्भाव इति । दधिजन्म । स एव धर्मी नेति
। रूपाद्यात्मकक्षीरादिधर्मेभ्योऽन्यो धर्म

उत्पादव्ययेऽप्यनुत्पन्नोऽविनष्ट- । परिणाम इति ।
क्षीरनिवृत्तौ दधिभाव- । तदेवं चेदमिति ।

क्षीरमेव दधि, न चेदं तथेति; न चेदं दधि क्षीरम्
तदेववेदमिति यत् परिणामेनेत्युक्तम् । न

चेदं तथेति । `तस्यैव द्रव्यस्यान्यथीभावमात्रं
परिणाम-ऽ इति वचनात् । अपूर्वैषा वाचोयुक्तिरिति ।

स्ववचनविरुद्धेत्यभिप्राय- । पूर्वोत्तरयोर्हि
क्षणयोरन्यथात्वमिष्यते । ययोश्चान्यथात्वं
तयोरन्यत्वं

दृष्टम्, तद्यथा देवदत्तयज्ञदत्तयो- । तस्मात्
कार्यकारणयोरन्यत्वेन भवितव्यम् ।

सुवर्णादय इति । सुवर्णरूप्यमणिमृदादय- ।
षष्टियोजनशतसहस्रसमुच्छ्राय इति ।

षष्ट्यधिको योजनलक्ष उच्छ्राय इत्यर्थ- ॥५०॥

अष्टाङ्गोपेतस्येति ।

"शीतलाच्छलघुस्वादुमृदुनि- पूतिगन्धकम् ।

@४०३

तासां च पुन--

आद्याशीतिसहस्रिका ॥५१॥

सुमेरुयुगन्धरान्तरं प्रथमा शीता
अशीतिर्योजनसहस्राणि वैपुल्येन ॥५१॥

आभ्यन्तर- समुद्रोऽसौ,

द्वौ हि समुद्रौ-आभ्यन्तरो बाह्यश्च । तदाऽसौ
शीताऽऽभ्यन्तर- समुद्र--

त्रिगुण- स तु पार्श्वत- ।

अशीतिर्योजनसहस्राण्यस्य वैपुल्यमुक्तम् । पार्श्वतस्तु
त्रिगुणो भवति

युगन्धरतीरेण गण्यमान--चत्वारिंशत् सहस्राणि,
लक्षद्वयं च ।

अर्धार्धेनापरा- शीता-

युगन्धरस्येषाधारस्य चान्तरं द्वितीया शीता अर्धेन
प्रथमायाश्चत्वारिंशद्

योजनसहस्राणि, ततोऽर्धेन
पुनस्तृतीया-इत्येवमर्धार्धेनापरा- शीता भवन्ति ।

यावदर्धत्रयोदशशतानि सप्तमी शीता ।

दैर्ध्यं तु तासां न परिसङ्ख्यातम्;
अतिबहुप्रकर्षविसर्पणात् ।

शेषं बाह्यो महोदधे- ॥५२॥

किं शेषम् ? निमिन्धरचक्रवाडयोरन्तरम् । तद्धि बाह्यो
महासमुद्रो लवण-,

पूर्ण- क्षारोदकस्य ॥५२॥

स खलु विस्तारेण योजनानाम्-

लक्षत्रयं सहस्राणि विंशतिर्द्वे च,

तत्र चत्वारो द्वीपाश्चतुर्षु सुमेरुपाश्वेषु ।

तत्र तु ।

-----------------

पीतं न बाधते कुक्षिं न कण्ठं क्षिणोति तज्जलम्
॥"

इति अष्टाङ्गसङ्ग्रहश्लोक- ॥५१॥

पार्श्वस्तु त्रिगुणे भवति युगन्धरतीरेण गण्यमान इति
। स "आभ्यन्तर- समुद्र-"

युगन्धरपार्श्वेनायामत- सङ्ख्यायमान- त्रिगुण इति
कृत्वा चत्वारिंशद्योजनसहस्राधिकल-

क्षद्वयमायामो भवति युगन्धरपार्श्वे । अशीतिरेका,
तदुभयतश्चेतरयोर्दिशोस्तत्सीतानदीवैपुल्य-

योगेनापरे द्वे अशीति इति तिस्रोऽशीतय- ।
चत्वारिंशदधिकं लक्षद्वयं भवति इति ॥५२॥

"लक्षत्रयं सहस्राणि विंशतिर्द्वे च" इति
निमिन्धरगिरिचक्रवाडयोरन्तर एकस्यां

दिशि बाह्यस्य समुद्रस्य तत् परिमाणमुक्तम् । अत्र
सहस्रमेकं द्वे शते चान्ये अर्धाष्टाशीतिरेवेति

वक्तव्यम्; न्यूनत्वात् । एवमपरस्यां दिशि वक्तव्यम् । एवं
द्वयो- सहस्रयो- पञ्चसु शतेषु

पञ्चसप्ततौ च योजनानां प्रक्षिप्तेषु स आधार-
पूरितो भवति, य उक्त--

तिर्यक् त्रीणि सहस्राणि सार्धं शतचतुष्टयम् ।
लक्षद्वादशकं चैव जलकाञ्चनमण्डलम् ॥" (अभि^ को^
३.४७) इति ।

@४०४

जम्बूद्वीपो द्विसाहस्रस्त्रिपार्श्व- शकटाकृति- ॥५३॥

द्विसाहस्राणि त्रीणि पार्श्वान्यस्य, शकटस्येवाकृति- ।
तस्य च मध्ये काञ्चनमय्यां

पृथिव्यां वज्रासनमभिनिर्वृत्तम्, यस्मिन्निषद्य सर्वे
बोधिसत्त्वा वज्रोपमं समाधि-

मुत्पादयन्ति । न हि तमन्य आश्रय- प्रदेशो वा सोढुं
समर्थ- ॥५३॥

सार्धत्रियोजनं त्वेकं

चतुर्थमस्य पार्श्वं सार्धानि त्रीणि योजनानि । अत एव
ह्यसौ शकटाकृति- ।

प्राग्विदेहोऽर्धचन्द्रवत् ।

इत- पूर्वेण सुमेरुपार्श्वे पूर्वं विदेहो द्वीप- ।
सोऽर्धचन्द्र इवाभिनिर्वृत्त- ।

परिमाणतस्तु-

पार्श्वत्रयं तथाऽस्य,

यथा जम्बूद्वीपस्य द्वे द्वे योजनसहस्रे ।

एकं सार्धं त्रिशतयोजनम् ॥५४॥

चतुर्थं पार्श्वं सार्धानि त्रीणि योजनशतानि ॥५४॥

गोदानीय- सहस्राणि सप्त सार्धानि मण्डल- ।

इत- पश्चिमेन सुमेरुपार्श्वेऽपरगोदानीयो द्वीप- सार्धानि
सप्त योजनसहस्राणि

साकल्येन । मण्डलश्चासौ पूर्णचन्द्रवत् ।

सार्धे द्वे मध्यमस्य,

मध्यमस्यार्धतृतीये योजनसहस्रे ।

अष्टौ चतुरस्र- कुरु- सम- ॥५५॥

इह उत्तरेण सुमेरुपार्श्वे उत्तरकुरुद्वीप- । सोऽष्टौ
योजनसहस्राणि साकल्येन

चतुरस्र-, कृत्यापीठिकावत् । सर्वेषु च पार्श्वेषु सम-
। यथैकं पार्श्वं द्वियोजनसहस्रे, 

तथाऽन्यानि; स्तोकमपि नाधिकम् ।

यश्च द्वीपो यदाकृतिस्तदाकृतीन्येव तत्र मनुष्याणां
मुखानि ॥५५॥

-------------------

अनया चतुर्द्वीपसङ्ख्यया यथाविन्यासमतिरिच्यमानत्वात्
। तदिदं परिह्रियते-नैष

दोष-; चक्रवाडबहिर्जलकाञ्चनमण्डलस्य
एतावतातिरिच्यमानत्वात् । न तर्हि चतुर्द्वीपकस्तेन

चक्रवाडेन चक्रीकृत- । उपरिभूमिरनेन चक्रीकृता, न
जलमण्डलमित्यवगन्तव्यम् । अपर

आह-न सुमेर्वादय- पर्वता अत्यन्तच्छिन्नतटा-
समुच्छ्रयघना भवन्ति । किं तर्हि ? पर्वता-

कारन्यायेन किञ्चिदतिरिच्यमानाधरभागा
दुर्लक्षविशेषत्वात् "समोच्छ्रायघनाश्च ते" (अभि^

को^ ३.१५) इत्युक्ता- । अतस्तैस्तै-
किञ्चिदतिरिच्यमानैरधोभागैस्तदाधेयं
सुमेर्वादिकमाधारं

जलकाञ्चनमण्डलात्मकं व्याप्नोतीत्यविरोध एष इति ।

अन्य इति विस्तर- । न बोधिसत्त्वाश्रयादन्य आश्रय-,
वज्रासनाद्वान्य- प्रदेशस्तं वज्रोपमं

समाधिं सोढुं समर्थ इति ॥५३-५४॥

@४०५

तेषां खलु द्वीपानामन्तरालेऽन्तरद्वीपा अभिनिर्वृत्ता-
। के पुनस्ते कति च ?

इत्याह-

देहा विदेहा- कुरव- कौरवाश्चामरावरा- ।

अष्टौ तदन्तरद्वीपा गाठा उत्तरमन्त्रिण- ॥५६॥ 

तत्र देहविदेहौ पौर्वविदेहपरिवारौ । कुरुकौरवौ
उत्तरकुरो- । गाठोत्तरमन्त्रिणौ

अपरगोदानीयस्य । चामरावरौ जम्बूद्वीपस्य । सर्वे
मनुष्यैरावासिता- ।

एको राक्षसैरित्यपरे ॥५६॥

इहोत्तरेण कीटाद्रिनवकद्धिमवान्,

इहैव जम्बूद्वीपे उत्तरेणास्य जम्बूद्वीपस्य
कृष्णपर्वतास्त्रय-, तानतिक्रम्यापरे

त्रय-, पुनश्च त्रय--इति नवभ्य- कीटपर्वतेभ्य- परेण
हिमवान् पर्वत- ।

तत- ।

पञ्चाशद् विस्तृतायामं सरोऽर्वाग् गन्धमादनात् ॥५७॥

तस्माद्धिमवत- परेणानवतप्तं नाम सरो
गन्धमादनादर्वाक्, यतश्चतस्रो नद्य-

स्रवन्ति-गङ्गा, सिन्धु-, शीता, वक्षुश्च । तस्य
पञ्चाशद् योजनानि विस्तार- । पञ्चा-

शदायाम- । पूर्णमष्टाङ्गस्याङ्गोपेतस्याम्भस- ।
दुर्गमं च मनुष्याणामनृद्धिमताम् ।

तस्यैव चान्तिके जम्बूरभिनिर्वृता, मधुरस्वादूनि यस्या-
फलानि । तदधिकारेणायं

जम्बूद्वीप इति ख्यात- । तत्फलाधिकारेण वा
जम्बूद्वीप इति ॥५७॥

नरका- कस्मिन्नवकाशे ? कियत्प्रमाणाश्च ?

अध- सहस्रैर्विंशत्या तन्मात्रोऽवीचिरस्य हि ।

अस्यैव जम्बूद्वीपस्याधो विंशत्या
योजनसहस्रैरवीचिर्महानरको विंशति-

सहस्रप्रमाण एवोद्वेधविस्ताराभ्याम् ।
एवमस्याधरतलमितश्चत्वारिंशता योजन-
सहस्रैर्भवति ।

दु-खनिरन्तरत्वादवीचि- । अन्येषु सान्तरं दु-खम् ।
तद्यथा-सञ्जीवे च्छिन्नाव-

भिन्नसम्पिष्टशरीराणां शीतला वायवो वान्ति,
पुनरपि तान् सत्त्वान् सञ्जीवयन्ति । अत

एव सञ्जीव- ।

-------------------

यश्च द्वीपो यदाकृतिरिति । प्रत्यक्षमेतद् भूमिवशात्
सत्त्वानां वैचित्र्यम्, हिमवद्विन्ध्य-

वासिनां किरातशवराणां गौरश्यामते दृश्येते ॥५५॥

"देहा विदेहा- कुरव-" इति । स्थानिनां बहुत्वात्
स्थानस्यापि बहुवचननिर्देश- ।

एको राक्षसैरिति । चामरावरयोन्यन्तर- ॥५६॥

"कीटाद्रिनवकात्" इति । कीटाकृतीनां पर्वतानां
नवकात् । तदधिकारेणायं जम्बूद्वीप

इति । जम्बुवृक्षाधिकारेण जम्बुवृक्षचिह्नो द्वीपो
जम्बूद्वीप- । फलाधिकारेण वेति । जम्ब्वा-

"लुप् च" (पा^ सू^ ४.३.१६६) इति फलमपि जम्बू ।
तत्फलचिह्नो जम्बूद्वीप

इत्यर्थ- ॥५७॥

@४०६

नास्मिन् सुखवीचिरस्तीत्यवीचिरित्यपरे । अन्येष्वपि सुखा
वेदना विपाको

नास्ति । नै-ष्यन्दिकी न वार्यते ।

तदूर्ध्व सप्त नरका-,

तस्मादवीचेरुर्ध्वं सप्त नरका- उपर्युपरि
सन्निविष्टा--प्रतापन-, तापन-,

महारौरव-, रौरव-, सङ्घात-, कालसूत्र-,
सञ्जीवश्च । अवीचिपार्श्वेष्वित्यपरे ।

तेन पुन--

सर्वेऽष्टौ षोडशोत्सदा- ॥५८॥

उक्तं हि भगवता-

"इत्येते नरका अष्टावाख्याता दुरतिक्रमा- ।

रौद्रकर्मभिराकीर्णा- प्रत्येकं षोडशोत्सदा- ॥

चतुस्कन्धाश्चतुर्द्वारा विभक्ता भागशोऽसिता- ।

अय- प्राकारपर्यन्ता अयसा प्रतिकुब्जिता- ॥

तप्ता चैवायसी भूमिर्ज्वलिता तेजसा युता ।

अनेकयोजनशता स्फुटा तिष्ठति अर्च्चिषा" ॥ ( ) इति
॥५८॥

षोडशोत्सदा- कतमे ?

कुकूलं कुणपं चाथ क्षुरमार्गादिकं नदी ।

तेषां चतुर्दिशम्,

द्वारे द्वारे तेषां चत्वार उत्सदा--

१. कुकूलं जानुमात्रम् । यत्र तेषां सत्त्वानां
निक्षिप्ते संशीर्यते त्वङ्मांसशोणितम्,

उत्क्षिप्ते पादे पुनरपि सञ्जायते त्वङ्मांसशोणितम् ।

२. कुणपं गूथमृत्तिका । यत्र न्यङ्कुटा नाम
प्राणिन- प्रतिवसन्ति सर्वश्वेता-

कृष्णशिरस- तेषां सत्त्वानां यावदस्थीनि भिन्दन्ति
।

३. (क) क्षुरधाराचितो महापथ- । यत्र तेषां
सत्त्वानामन्वाक्रामतां निक्षिप्ते

पादे सञ्छिद्यते त्वङ्मांसशोणितमिति पूर्ववत् ।

(ख) असिपत्रवनम् । यत्र तेषां सत्त्वानां तीक्ष्णा
असय- सन्निपतन्ति, अङ्ग-

प्रत्यङ्गान्यवकृन्तन्ति, श्यमलशबलाश्च श्वानो
भक्षयन्ति ।

(ग) अय- शाल्मलीवनं तीक्ष्णषोडशाङ्गुलकण्टकम् ।
तेषां सत्त्वानामभिरोहतां

-------------------

चतु-स्कन्धा इति । चतु-प्रकारा इत्यर्थ- । चतु- सन्निवेश
इत्यपरे । अय- प्राकारपर्यन्ता

इति । अय- प्रकारपरिक्षिप्ता इत्यर्थ- । अयसा प्रतिकुब्जिता
इति । अयसोपरिष्टाच्छादिता । अयसा

पिहितद्वारा इत्यपरे । स्फुटेति । व्याप्ता- ॥५८॥

पूर्ववदिति । उत्क्षिप्ते पादे पुनरपि सञ्जायते
त्वङ्मांसशोणितमित्यर्थ- ।

श्यामलशवलाश्च श्वानो भक्षयन्तीति ।
असिपत्रवनान्तर्भूता- ।

@४०७

कण्टका अवाङ्मुखीभवन्त- कायं भिन्दन्ति, अवतरतां
चोर्ध्वीभवन्त- । अयस्तुण्डाश्च

वायसा अक्षीण्युत्पाट्योत्पाट्य भक्षयन्ति ।

तदेतत् क्षुरमार्गादिकं त्रयं शस्त्राभिनिपातं
सामान्यादेकीक्रियते ।

४. चतुर्थ उत्सदो नदी वैतरणी पूर्णा । यस्यां ते
सत्त्वा असिशक्तिप्रासहस्तै-

पुरुषैरुभाभ्यां तीराभ्यां प्रतिवार्यमाणा
ऊर्ध्वमपि गच्छन्त- स्विद्यन्ते पच्यन्ते, अधस्तिर्य-

गपि गच्छन्त- स्विद्यन्ते पच्यन्ते । तद्यथा-बहूदकायां
स्थाल्यामग्नावधिश्रितायां

तिलतण्डुलादय- । सा हि महानरकस्य परिखेवोत्पन्ना ।

त एते चत्वार उत्सदा दिग्भेदेन षोडशोच्यन्ते ।

अधिकयातनास्थानित्वादुत्सदा इत्युच्यन्ते । नरकेषु हि
पतिता एतेषु पुनर्यात्यन्ते ।

आ नरकावरोधादूर्ध्वमेतेषु सीदन्ति, अतस्तदूत्सदा
इत्यपरे ॥

प्रश्नात् प्रश्नान्तरमुपजायते-किं ते नरकपाला-
सत्त्वसङ्ख्याता-, उताहो नेति ?

नेत्येके । कथमिदानीं चेष्टन्ते ? सत्त्वानां
कर्मभिर्विवर्त्तनीवायुवत् । यत्तर्हि भदन्त-

धर्मसुभूतिनोक्तम्-

"क्रोधना- क्रूरकर्माण- पापाभिरुचयश्च ये ।

दु-खितेषु च नन्दन्ति जायन्ते यमराक्षसा-" ॥ इति ।

ये ते यमेनानुशिष्टा- सत्त्वान् नरकस्थानेषु प्रक्षिपन्ति
त एते यमराक्षसा उक्ता-,

न तु ये कारणा- कारयन्तीति । सत्त्वसङ्ख्याता इत्येके ।

तस्येदानीं कर्मण- क्व विपाक- ? तेष्वेव नरकेषु हि
आनन्तर्यकारिणां विपाका-

वकाशस्तत्र तेषां को विप्रतिबन्ध- !

-------------------

अयस्तुण्डाश्च वायसा इति । शाल्मलीवनान्तर्भूता- ।
प्रासा- भिन्दिपालादय- ।

क्षुरमार्गादिकं त्रयमिति । क्षुरमार्ग-, असिपत्रवनम्,
शाल्मलीवनं चेति त्रय- ।

अधिक यातनास्थानत्वादुत्सदा इति । उच्छब्दोऽधिकार्थ- ।
अधिकं सीद्यन्त

अत्रेत्युसदा- । पुनर्यातनादाधिक्यमपर- । नरकेष्विति
विस्तर- । अपर इति । स्थविरमनोरथ" ।

स ऊर्ध्वार्थमुच्छब्दमिति । तेनाह-आ
नरकावरोधादवीच्यादिनरकावरोधात् ऊर्ध्वमेषु

कुकूलादिषु सीदन्ति, अतस्तदुत्सदा इति ।

प्रश्नात् प्रश्नान्तरमिति । `षोडशोत्सदा- कतमेऽ
इत्युक्त्वा `चतुर्थ उत्सदो वैतरणी,

यस्यां सत्त्वा असिशक्तिप्रासहस्तै- पुरुषैरुभाभ्यां
तीराभ्यां प्रतिवार्यमाणादूर्ध्वमपि गच्छन्त-

स्विद्यन्ते पच्यन्तेऽ इति । तस्मादिदं प्रश्नान्तरमुपजायते
। किं ते नरकपाला इति विस्तर- । विवर्तनीवायुवदिति ।

यथा विवर्त्तन्या वायवो भाजनलोकाभिनिवृत्तये
चेष्टन्ते, तद्वत् ते

भूतभौतिकमात्रा नरकपाला इति ।

यमराक्षसा इति । पापकर्माण- सत्त्वा नरकपाला
जायन्त इत्यर्थ- ।

ये ते यमेनेति । ये ते यमेन
देवदूतीयसूत्रोक्तेनानुशासनेनानुशिष्टास्तान् सत्त्वान्

@४०८

कथमग्निना न दह्यन्ते ? अग्नेर्नूनं कर्मभि-
कृतावधित्वात्, भूतविशेषनिवृत्तेर्वा ।

इमे तावदुष्णा अष्टौ महानरका उच्यन्ते ॥

शीता अन्येऽष्टावर्वुदादय- ॥५९॥

अन्ये शीतनरका अष्टौ । तद्यथा-अर्वुद- निरर्वुद-,
अठठ-, हहव-, हुहुव-,

उत्पल-, पद्म-, महापद्मश्च ।

तेषां सत्त्वानां तीव्रशीताभिहतानां
कायशब्दविकारानुरूपाण्येतानि नामानि ।

तेऽप्यस्यैव जम्बूद्वीपस्याधस्तात् महानरकाणां तिर्यक्
।

कुत इयतो जम्बूद्वीपस्याधस्तादवीच्यादीनामवकाश- ?
धान्यराशिवदधो विशाला

हि द्वीपा- । अत एव महासमुद्रोऽनुपूर्वनिम्न- ।

इतीमे षोडश नरका- सर्वे सत्त्वकर्माधिपत्यनिर्वृत्ता-
। प्रत्येकं नरकास्तु स्वै-

स्वै- कर्मभिरभिनिर्वृत्ता- । बहूनां सत्त्वानां
द्वयोरेकस्य वा । तेषामनेकप्रकल्पो भेद-,

स्थानं चानियतम्; नदीपर्वतमरुप्रदेशष्वन्येषु
वाऽधश्च भावात् ।

एष तावन्नरभाजनानां सन्निवेश- ॥

तिर्यञ्च- स्थलजलाकाशगोचरा- । तेषां किल मूलं
स्थानं महासमुद्र-, ततोऽन्यत्र

विसृता इति ॥

प्रेतानां यमो राजा । तस्य जम्बूद्वीपस्याधस्तात्
पञ्चयोजनशतान्तपरिच्छिन्ना


राजधानी तेषां मूलस्थानम्, ततोऽन्यत्र विसृता- ।
केचित् प्रेता महर्द्धिका दैवीमिव

श्रियमुद्वहन्ति । शेषा यथा प्रेतावदाने ॥५९॥

अथेमौ चन्द्रार्कौ कस्मिन् प्रतिष्ठितौ ? वायौ ।
वायवोऽन्तरिक्षे सर्वसत्त्वसाधारण-

कर्माधिपत्यनिर्वृत्ता आवर्तवत् सुमेरुं परिवर्तन्ते ।
चन्द्रार्कताराणां वोर्ध्वचार- ।

कियद्विप्रकृष्टावितश्चन्द्रार्कौ ?

-------------------

नरकस्थानेषु प्रक्षिपन्ति यमराजधानीनिवासिन- । त
एते यमराक्षसा उक्ता- । न तु ये कारणा

यातना- कारयन्ति असिशक्तिप्रासहस्तादय- । तस्येदानीं
कर्मण- क्व विपाक इति । नरकपालानां

नरककृत्यस्य कर्मण- क्व विपाक- । तेष्वेवेति विस्तर- ।
येष्वानन्तर्यकारिणां विपाकावकाशस्तेषु

नरकेषु तेषां नरकपालानां को विप्रतिबन्ध- ।
एतदुक्तं भवति-तेषामपि तावदानन्तर्यकारिणां

महदानन्तर्यकर्मणो विपाकस्यातिमहतो
नरकेष्ववकाशोऽस्ति, किमङ्ग पुनर्नरकपालानां यत्कर्म


तत् कारणा- कारयतामिति ! कृतावधित्वात् ।
कृतमर्यादत्वान्नरकपालान् प्रति-एते न दग्धव्या

इति । भूतिविशेषनिवृत्तेर्वा ।
भूतविशेषास्तादृशास्तेषां कर्मभिरभिनिवृत्ता-
यत्तेनाग्निना न दह्यन्ते ।

कायशब्दविकारानुपाणीति ।
कायविकारानुरूपाणि-अर्बुद-, निरर्बुद-, उत्पल-, 

पद्म-, महापद्मश्चेति
नामान्यर्बुदाद्याकारकायत्वात्तत्रत्यानां सत्त्वानाम् ।
शब्दविकारानुरूपाणि-

अठठ-, हहव-, हुहुव इत्येतानि नामानि । अत एवेति ।
धान्यराशिवदधोविशालत्वात् । बहिरिति

नान्तर्गत- ॥५९॥

@४०९

अर्धेन मेरोश्चन्द्रार्कौ,

युगन्धरगिरेर्मूर्ध्ना समं वहत- ।

किम्प्रमाणौ ? यथाक्रमम्-

पञ्चाशत्सैकयोजनौ ।

पञ्चाशद् योजनानि चन्द्रमण्डलस्य प्रमाणम् । सैकानि
पञ्चाशत् सूर्यमण्डलस्य

प्रमाणम् । एकपञ्चाशदित्र्थ- । तारकाविमानं
यस्याल्पप्रमाणम्, प्रमाणं तस्य क्रोश- ।

सूर्यविमानस्याधस्ताद् बहि- स्फटिकमण्डलं
तैजसमभिनिर्वृत्तं तापनं प्रकाशनं च ।

चन्द्रविमानस्याधस्तादाप्यं शीतलं भास्वरं च ।
प्राणिनां कर्मभिर्दृष्टिशरीरफलपुष्प-

शस्यौषधीनामनुग्रहार्थम्, उपधातकार्थ च
यथासम्भवम् ।

चतुर्द्वीपके एकश्चन्द्रमा- कृत्यं करोति, एक- सूर्य- ।

किं पुनश्चतुर्द्वीपेषु सूर्यो युगपत् करोति ? नेत्याह ।
किं तर्हि ? तेषु-

अर्धरात्रोऽस्तङ्गमनं मध्याह्न उदय- सकृत् ॥६०॥

यदोत्तरकुरावर्धरात्र-, तदा पूर्वविदेहे
सूर्यस्यास्तङ्गमनम्, जम्बूद्वीपे मध्याह्न-,

गोदानीये उदय- । एवमन्येष्वपि योज्यम् । सूर्यस्येह
गतिभेदेन रात्रिभेदेन रात्रिदिवानां वृद्धिहासौ ॥६०॥

तत्र पुन--

प्रावृण्मासे द्वितीयेऽन्त्यनवम्यां वर्धते निशा ।

वर्षाणां द्वितीये मासे भाद्रपदे द्वितीयस्य पक्षस्य
नवम्यां वर्धते रात्रि- ।

हेमन्तानां चतुर्थे तु हीयते,

सैव हेमन्तानां चतुर्थे मासे पुनर्हीयते ।
अन्त्यनवम्यामिति वर्त्तते । फाल्गुन-

मासस्य द्वितीयपक्षनवम्याम् ।

अहर्विपर्ययात् ॥६१॥

यदा रात्रिर्वर्धते तदा दिवसो हीयते । यदा
रात्रिर्हीयते तदा दिवसो वर्धते ॥६१॥

कियत्या मात्रया वर्धते ?

-------------------

तैजसं सूर्यकान्तात्मकम् । आप्यं चन्द्रकान्तात्मकम् ।
यथासम्भवमिति । तदुभयमण्डलं

दृष्ट्यादीनां

एशकालावस्थान्तरानुरूप्येणानुग्रहार्थमुपघातार्थ
च ।

एवमन्येष्वपि योज्यमिति । कथम् ? यदा
पूर्वविदेहेऽर्धरात्रस्तदा जम्बूद्वीपे सूर्यास्त-

गमनम्, अवरगोदानीये मध्याह्न-,
उत्तरावुदय--इत्येवमन्यत्रापि योज्यम् ॥६०॥

"प्रावृण्मासे द्वितीयेऽन्त्यनवम्याम्" इति ।
प्रावृण्मासाश्चत्वार--श्रावणो यावत्

कार्त्तिक- । सर्वे च मासा- कृष्णपक्षाद्या- । तत्र
भाद्रपदशुक्लपक्षनवम्यां रात्रिर्वर्धते ।

हेमन्तकानां चतुर्थे हीयते । हेमन्ता
मासाश्चत्वार--मार्गशीर्षाद्या- फाल्गुनान्ता- ।

तत्र फाल्गुनशुक्लपक्षनवम्यां हीयते ॥६१॥

@४१०

लवशो रात्र्यहर्वृद्धी,

लवं लवं रात्रिर्वर्धते, दिवसो वा । ते च हानिवृद्धी
यथाक्रमं-

दक्षिणोत्तरगे रवौ ।

जम्बूद्वीपस्य दक्षिणं पार्श्वं गच्छति भास्करे
रात्रिवृद्धि-, उत्तरं गच्छत्यहर्वृद्धि- ॥

शुक्लपक्षस्यादौ चन्द्रमसो विकलं मण्डलं दृश्यते,
किं तत्र कारणम् ?

स्वच्छाययाऽर्कसामीप्याद् विकलेन्दुसमीक्षणम् ॥६२॥

यदा हि सौरस्य विमानस्यासन्ने चान्द्रमसं विमानं
वहति तदा किल सौर्यो

भासस्तस्मिन् विमाने पतन्ति, ततोऽपरपार्श्वे छाया
पतन्ती विकलं मण्डलं दर्शयतीति

प्राज्ञप्तिको निर्देश- ।

वाहयोग- स तादृशो भवति यत् कदाचिद् विमानस्यार्धं
दृश्यत इति

पूर्वाचार्या- ॥

अथैतानि सूर्यादिविमानानि कतमे सत्त्वा अध्यावसन्ति ?
देवाश्चातुर्महाराज-

कायिका- ।

किमेतान्येव तेषां स्थानानि ? विमानवासिनामेतानि ।
भूमिनिवासिनां पुन-

सुमेरुपरिषण्डादीनि ॥६२॥

कति चास्य परिषण्डा- ? कियत्यो वा ?

परिषण्डाश्चतस्त्रोऽस्य दशसाहस्रिकान्तरा- ।

दशयोजनसहस्राण्युद्गम्यैका, एवं यावच्चतुर्थी ।
ताभि- सुमेरोरर्धमाक्षिप्तम् ।

ताश्च ततो यथासङ्ख्यम्-

षोडशाष्टौ सहस्राणि चत्वारि द्वे च निर्गता- ॥६३॥

-------------------

"लवश-" इति लवं लवम् "कालाध्वनोरत्यन्तसंयोगे" (पा^
सू^ २.३.५)

द्वितीया ।

अपरपार्श्वे छाया पतन्ती विकलमण्डलं दर्शयति ।
तद्यथा-स्तम्भे प्रदीपच्छाया

पतन्ती यथा यथा स्तम्भ आसन्नो भवति, तथा तथा
स्तम्भ- स्वच्छाययाच्छाद्यते-दूरे हि

वर्तमाने प्रदीपे परिपूर्णस्तम्भो दृश्यते, किञ्चिदासन्ने
किञ्चित् क्षीयते, यावदासन्ने स्तम्भो

नष्टरूपो वर्त्तते; तद्वदेतत् ।

वाहयोग स तादृश इति ।
पुनस्तिर्यगवनामोन्नामयोगेनाधोभागश्चन्द्रमण्डलस्य
क्षीयते,

ऊर्ध्वं वर्धते चेति योगाचारा- ।

चतुर्महाराजकायिका इति । चतुर्महाराजानं काय-, तत्र
भवाश्चातुर्महाराजकायिका- ।

सुमेरुपरिषण्डादीनीति । आदिशब्देन युगन्धरादीनि
॥६२॥

"दशसाहस्रिकान्तरा-" इति ।
योजनदशसहस्रप्रमाणान्तरा इत्यर्थ- ।

अर्धमाक्षिप्तमिति । अर्धमवष्टब्धम् ॥६३॥

@४११

प्रथमा परिषण्डा षोडश सहस्राणि योजनानां
सुमेरोर्निर्गता । द्वितीयाऽष्टौ ।

तृतीया चत्वारि । चतुर्थी द्वे ॥६३॥

करोटपाणयस्तासु मालाधारास्सदामदा- ।

महाराजिकदेवाश्च,

प्रथमायां परिषण्डायां करोटपाणयो नाम यक्षा-
प्रतिवसन्ति । द्वितीयायां

मालाधारा- । तृतीयायां सदामदा- सदामत्ता- । सर्व
एते चातुर्महाराजकायिका- ।

चतुर्थ्यां चत्वारो महाराजा- स्वयं प्रतिवसन्ति,
तत्परिचाराश्च । अतस्तस्यां चातुर्महाराज-

कायिका देवा इत्युक्तम् ।

यथा परिषण्डासु चतुर्महाराजकायिका देवा-, एवं

पर्वतेष्वपि सप्तसु ॥६४॥

युगन्धरादिपर्वतेषु तेषां ग्रामनिगमा- । अत एवैष
देवनिकाय- सर्वेषां

महिष्ठ- ॥६४॥

मेरुमूर्ध्नि त्रयस्त्रिंशा-,

अथ कियान् मेरुमूर्धा ?

स चाशीतिसहस्रदिक् ।

एकैकपार्श्वमशीतिसहस्राणि यथैवाधस्तात् ।

अन्ये पुनराहु--स विंशतिसहस्रदिक् । चत्वारि
पार्श्वान्यस्य चतस्रो दिश- ।

एकैकं पार्श्वं विंशतिर्योजनसहस्राणि, समन्तात्
परिक्षेपेणाशीतिरिति ।

तस्य च-

विदिक्षु कूटाश्चत्वार उषिता वज्रपाणिभि- ॥६५॥

सुमेरुमूर्ध्नो विदिश- कोणा-, तासु
पञ्चयोजनशतप्रमाणाश्चत्वार- कूटा

अभ्युद्गता-, येषु वज्रपाणयो नाम यक्षा- प्रतिवसन्ति
॥६५॥

तस्य च मेरुमूर्ध्न--

मध्ये सार्धद्विसाहस्रपार्श्वमध्यर्धयोजनम् ।

-------------------

"सदामदा-" इति । `सदामत्ता-ऽ वक्तव्ये
श्लोकबन्दानुगुण्येन `सदामदा-ऽ इत्युक्तम्;

अर्थैकत्वात् ।

चतुर्थ्या चत्वारो महाराजा- स्वयं प्रतिवसन्तीति ।
धृतराष्ट्र- पूर्वदिग्भागे, विरूढको

दक्षिणे, विरूपाक्ष- पश्चिमे, वैश्रवण
उत्तरस्मिन्नित्यनुक्रमोऽवगन्तव्य- । चातुर्महाराजिका देवा

इत्युक्तमिति । यस्माच्चतुर्थ्यां परिषण्डायां चत्वारो
महाराजान- स्वयं प्रतिवसन्ति, अत

एवमुक्तम्-"महाराजिकदेवा-" इति । महाराजे भवा इति
कृत्वा । महिष्ठो महत्तम- ॥६४॥

स विंशतिसहस्रदिगिति । यद्येवम्,
कथमिदमुक्तम्-"समुच्छ्रायघनाश्च ते" (अभि^

को^ ३.५१) इति ? मध्यभागमेवाभिसमीक्ष्यैवमुक्तमिति
तेषामभिप्राय- ॥६५॥

@४१२

पुरं सुदर्शनं नाम हैमं चित्रतलं मृदु ॥६६॥

सुमेरुतलस्य मध्ये सुदर्शनं नाम नगरं दैर्घ्ये
सार्धतृतीययोजनसहस्रे एकैकं

पार्श्वमुच्छ्राणाध्यर्धयोजनम् । प्राकार- सौवर्ण- ।
एकोत्तरेण धातुशतेनास्य भूमिश्चित्रिता ।

तच्च भूमितलं तूलपिचुवत् मृदुसंस्पर्शं
पादक्षेपोत्क्षेपाभ्यां नतोन्नतम् । शक्रस्य

देवानामिन्द्रस्य राजधानी ॥६६॥

सार्धद्विशतपार्श्वोऽत्र वैजयन्त-,

शक्रस्य देवानामिन्द्रस्य वैजयन्तो नाम प्रसादो नागरस्य
मध्ये नानारत्नस्थान-

विधानसम्पदा सर्वान्यभवनश्रीमहिम्ना ह्रेपण-,
दैर्घ्येणार्धतृतीये योजनशते पार्श्वं पार्श्वम् ।

इयं तावन्नगरस्या-भिरामता ।

बहि- पुन- ।

तच्चैरत्रथ-पारुष्य-मिश्र-नन्दनभूषितम् ॥६७॥

तस्य हि नगरस्य बहिश्चतुर्षु पार्श्वेषु
चत्वार्युद्यानादीनि देवानां क्रीडाभूमय- ।

चैत्ररथमुद्यानम्, पारुष्यकम्, मिश्राकावणम्,
नन्दनवनं च । तैस्तन्नगरं बहिरलं-

कृतम् ॥६७॥

विंशत्यन्तरितान्येषां सुभूमिनि चतुर्दिशम् ।

एषां चोद्यानानां चतुर्दिशं चत्वारि सुभूमीनि
विंशतियोजनान्यतिक्रम्य क्रीडा-

स्थानानि भवन्ति । तान्येव देवानां परस्परस्पर्धयैव
शोभां वितन्वन्ति ।

बहिरेव नगरस्य पार्श्वे-

पूर्वोत्तरे पारिजात- सुधर्मा दक्षिणावरे ॥६८॥

पारिजातो नाम कोविदारस्त्रायस्त्रिंशानां देवानां
कामरतिप्रकर्षालय- । तस्य

-------------------

अध्यर्धमिति । अधिकमर्धमस्मिन्निति । अध्यर्धं
योजनमस्येति "अध्यर्धयोजनम्" ।

`समुच्छ्रायेणऽ इत्यध्याहार्यम् ॥६६॥

धातुशतेन रङ्गशतेन ।
नानारत्नस्थानविधानसम्पदेति ।
नानारत्नविधानसम्पदा, नाना-

स्थानविधानसम्पदा च । सर्वान्यभवनानां
श्रियस्तासां महिमानो महत्त्वानि । ह्रेपण- । लज्जन- ।

लज्जाजनक इत्यर्थ- । दैर्घ्येणार्धतृतीये योजनशते
पार्श्वमिति । एकं पार्श्वमेतत्प्रमाणम् ।

यावच्चतुर्थमप्येतत्प्रमाणमिति ।

चैत्ररथादीन्यपि चतुरस्रसार्धद्विशतपार्श्वानि ॥६७॥

"सुभूमीनि" इति । शोभना भूमय एषामिति सुभूमीनि
क्रीडास्थानानि । "चतुर्दिश-


मिति" । चतस्रो दिशा अस्त्यस्येति चतुर्दिशं
क्रियाविशेषणम् । भागुरिमतेन दिक्शब्द

आकारान्तो भवति । विंशतियोजनान्यतिक्रम्येति ।
क्रीडास्थानानि भवन्तीति । विंशति-

योजनान्यन्तरितात्युच्यते ।

@४१३

पञ्च योजनानि मूलाभिनिवेश-, योजनशतमुच्छ्राय- ।
पञ्चाशद् योजनानि शाखापत्रपलाशं

स्फरित्वा तिष्ठति ।

तस्य खलु सर्वपरिफुल्लस्य योजनशतमनुवातं गन्धो
वाति, पञ्चाशद् योजनानि

प्रतिवातम् ।

युक्तं तावदनुवातम्, प्रतिवातं तु कथम् ?
वृक्षानतिक्रमं सन्धायोक्तमित्येके ।

न हि नाम प्रतिवातं वातो वाति । तस्यैव तु सा गन्धस्य
तादृशी प्रभावसम्पदेष्टव्या यत्

प्रतिबाध्यमनोऽपि दिव्यैर्मृदुमारुतैर्गन्धान्तरं
सन्तनोति । मन्दतरतसमारम्भात्तु गन्धसन्तान

आश्वेव समुच्छिद्यते, अतो न तथा विप्रकृष्टमध्वानं
प्रसर्पति ।

किं पुन- स्वभूताश्रित एवमपुष्पगन्धसन्तानो वर्तते,
उताहो वायुरधिवासितो

जायते ? नात्र नियम- । उभयथापि ह्याचार्येष्टि- ।

यत्तर्हि भगवतोक्तम् (ध^ प^ ५४)-

"न पुष्पगन्ध- प्रतिवामेति न मौलिकस्तागरचान्दनो वा ।

सतां तु गन्ध- प्रतिवातमेति सर्वा दिश- सत्पुरुष-
प्रवाति" ॥ इति ?

मानुष्यकं पुष्पगन्धं सन्धायोक्तम् । तद्धि प्रतीतं
लोके । न च तस्य तादृशी

शक्ति- ।

महीशासकास्तु पठन्ति-"योजनशतमनुवातं गन्धो
वाति, पञ्चाशद् योजनानि

प्रतिवातम्" ( ) इति ।

सुधर्मा नाम देवसभा दक्षिणपश्चिमे दिग्भागे, यस्यां
निषद्य देवा- कृत्याकृत्यं

समर्थयन्ते ॥६८॥

एष तावत् त्रिदशानां भाजनसन्निवेश- ॥

-------------------

त्रायस्त्रिंशानामिति । त्रयस्त्रिंशास्तेषु
भवास्त्रायस्त्रिंशा-, तेषाम् । कामरतिप्रकर्षालय- ।
कामरतिविशेषस्थानम् ।

वृक्षानतिक्रमं सन्धायोक्तमिति । तं
कोविदारवृक्षमनतिक्रम्य स गन्धो वर्त्तते । तस्य

पञ्चाशद्योजनानि शाखापत्रपलाशमिति । एवं
वृक्षानतिक्रमं सन्धायोक्तम्-पञ्चाशद्योजनानि

प्रतिवातं गन्धो वातीति । अत्रोत्तरमाहु--न हि नाम
प्रतिवातं वातो भवति, यत्रैवोत्पद्यते

तत्रैव ध्वंस्यते, न देशान्तरे सन्तानं सन्तनोति ।
उक्तं च-"पञ्चाशद्योजनानि प्रतिवातम्"

इति, तस्मादसमाधिरेष- ? तस्मात्
समाध्यन्तरमिदमाह-तस्यैव त्विति विस्तर- । किं पुन-

कारणम्-योजनशतमत्र वातं गन्धो वाति, प्रतिवातं तु
पञ्चाशत्, न तत- परेण ? इत्यत

आह-मन्दतरतमसमारम्भात्विति विस्तर- ।
मृदुमारुतप्रतिबध्यमानतया मन्दतरतम-

समारम्भ- । ततश्च स गन्धसन्तान आश्वेव समुच्छिद्यते
। अत- कारणात् न तथा विप्रकृष्टमध्वानं

योजनशतप्रमाणं प्रसर्पतीति ।

उताहो वायुरधिवासितो जायत इति । यथा तिलेषु
पुष्पगन्धाद् गन्धान्तरमुत्पद्यतेऽन्य-

देव, न स पौष्पो गन्ध इत्याह-यदि पञ्चाशद् योजनं
प्रतिवातं गन्धो वाति ।

@४१४

तत ऊर्ध्वं विमानेषु देवा-,

त्रिदशेभ्य ऊर्ध्वं देवा विमानेषु प्रतिष्ठिता- । ते
पुनर्यामा- तुषिता-, निर्माणरतय-,

परनिर्मितवशवर्तिनश्च ब्रह्मकायिकादयश्च पूर्वोक्ता-
षोडशस्थानान्तरगता- । इत्येते

द्वाविंशतिदेव-निकाया- समासेन येषां भाजनं
प्रज्ञायते ॥

कामभुजस्तु षट् ।

तेषां तु षट् कामावचरा देवनिकाया- कामान्
परिभुञ्जते, न शेषा- । तद्यथा-

चतुर्महाराजकायिका यावत् परनिर्मितवशवर्तिन- । ते
पुन--

द्वन्द्वालिङ्गनपाण्याप्तिहसितेक्षितमैथुना- ॥६९॥

द्वन्द्वेन मैथुनं भूमिसम्बद्धवासिनाम् ।
चातुर्महाराजकायिकानां त्रायस्त्रिंशानाम्,

यथा मनुष्याणाम् । तेषां तु वायुनिर्मोक्षाद्
दाहविगम-; शुक्राभावात् । आलिङ्गनेन

मैथुनं यामानाम्; आलिङ्गनमात्रेण दाहविगमात् ।
पाणिसम्प्राप्त्या तुषितानाम्, हसितेन

निर्माणरतीनाम्, प्रेक्षितेन परनिर्मितवशवर्तिनाम् ।
स्ववर्तिनां सर्वेषां द्वन्द्वसमापत्त्या ।

कालपरिमाणं तु प्रज्ञप्तावुक्तमिति वैभाषिका- ।
यावद्यावद् विषयाणां

तीव्रतरता, तावत्तावद् रागोऽपि तीव्रतर- ।

यस्य देवस्य देव्या वा उत्सङ्गे देवकुमारो देवकन्या वा
जायते, स तयो- पुत्रो

भवति सा च दुहिता ॥६९॥

कियत्प्रमाणो जायते ?

पञ्चवर्षोपमो यावद् दशवर्षोपम- शिशु- ।

सम्भवत्येषु,

यथासङ्ख्यं षट्सु देवनिकायेषु । ते तु
क्षिप्रमेवाभिवर्धन्ते ।

सम्पूर्णा- सवस्त्राश्चैव रूपिण- ॥७०॥

-------------------

यत्तर्हि भगवतोक्तं न पुष्पगन्ध- प्रतिवातमेतीति
विस्तर- । मौलिको गन्धो मुस्तादि- ।

कृत्याकृत्यं समर्थयन्त इति । कार्याकार्यं
सम्प्रतीच्छन्ति । सम्प्रधारयन्तीत्यर्थ- ॥६८॥

समासेन येषां भाजनं प्रज्ञायत इति । भाजनम् =
स्थानम् । विस्तरेणान्येऽपि देवा- क्रीडा-

प्रमोषकप्रहासकादय- सन्तीति । अत- समासेनोक्तम् ।

द्वन्द्वेन यावदीक्षितेन मैथुनमेषामिति
"द्वन्द्वालिङ्गनपाण्याप्तिहसितेक्षितमैथुना- ।"

सर्वेषां समापत्येति । षण्णामपि कामभुजां
द्वन्द्वसमापत्त्या परिदाहविगम- ।

कालपरिमाणं तु प्रज्ञप्तावुक्तमिति । यावता कालेन
द्वन्द्वालिङ्गनपाण्याप्तिहसितेक्षितानि

भवन्ति, तावता कालेन एषां भूमिसम्बन्धवासिनां
याम-तुषित-निर्माणरति-परनिर्मित-

वशवर्त्तिनां यथाक्रमं द्वन्द्वसमापत्तिरिति
वैभाषिका- । यावद्यावदिति विस्तर- । यावद्यावत्

परेण परतरेण विषयाणां तीव्रतरत्वात् रागोऽपि
तीव्रतर-, तावत्तावन्मैथुनकर इत्यभि-

प्राय- ॥६९-७०॥

@४१५

रूपावचरा देवा- सम्पूर्णकाया- वस्त्रेण संवीता
उपपद्यन्ते । सर्वे देवा आर्यभाषा-

भाषिण- ॥७०॥

तदत्र कामधातौ वेदितव्या--

कामोपपत्तयस्तिस्र- कामदेवा- समानुषा- ।

कथं कृत्वा ? सन्ति सत्त्वा- प्रत्युपस्थिकामा-
प्रत्युपस्थितेषु कामेश्वैश्वर्यं वशे

वर्तयन्ति । तद्यथा-मनुष्या-, तदेकत्याश्च देवा- । ते
पुनश्चत्वारो देवनिकाया- ।

सन्ति सत्त्वा निर्मितकामा निर्माय कामानैश्वर्यं वशे
वर्तयन्ति । तद्यथा-देवा

निर्माणरतय- ।

सन्ति सत्त्वा परनिर्मितकामा- परनिर्मितेषु
कामेष्वैश्वर्यं वशे वर्त्तयन्ति । तद्यथा-देवा-

परनिर्मितवशवर्त्तिन- ।

ता एता यथोत्पन्नपरिभोगित्वात्,
यथेच्छात्मनिर्मितपरिभोगित्वाद्, यथेच्छात्मपर-

निर्मितपरिभोगित्वाच्च तिस्र- कामोपपत्तय इत्युच्यन्ते ॥

रूपधातौ तु-

सुखोपपत्तयस्तिस्रो नवत्रिध्यानभूमय- ॥७१॥

त्रिषु ध्यानेषु या नव भूमय- तास्तिस्र- सुखोपपत्तय-
। ते हि देवा विवेकजने

समाधिजेन च प्रीतिसुखेन च निष्प्रीतिकेन च सुखेन
सुखं विहरन्तो दीर्घमध्वानं

तिष्ठन्ति । अत एता निर्दु-खदीर्घसुखत्वात् सुखा
उपपत्तय- सुखोपपत्तय- । ध्यानान्त-

रोत्पत्तौ तु प्रीतिसुखाभावात् सुखोपपत्तित्वं विचार्यम्
॥७१॥

यान्येतानि देवानां द्वाविंशतिस्थानान्युक्तानि,
तेषामधरादुत्तरं कियद् विप्रकृष्टम् ?

नैतत् सर्वं योजनपरिसङ्ख्यया सुकरं परिसङ्ख्यातुम् ।
अपि तु-

-------------------

ते पुनश्चत्वारो देवनिकाया इति । चातुर्महाराजकायिका
यावत् तुषिता- । यथोत्पन्न-

प्रतिभोग-, स एषामस्तीति यथोत्पन्नपरिभोगिन-,
तदभावस्तस्मात् । यथेच्छमात्मनिर्मितम्,

तस्य परिभोग- पूर्ववत् ।
यथेच्छात्मपरनिर्मितपरिभोगित्वादिति । आत्मना परेण च
निर्मिते

यथेच्छात्मपरनिर्मिते, तयो- परिभोग- पूर्ववत् ।
यथेच्छपरनिर्मितपरिभोगित्वादिति केचित्

पठन्ति । तत्र तावदेवं विग्रह--परनिर्मितं यथेच्छं
परनिर्मितं तस्य परिभोग इति पूर्ववत् ।

निर्माणरतीनां परनिर्मितान् कामान् परिभोक्तुं न
समृध्यति । तदेवं परनिर्मितवशवर्त्तिनां

निर्माणरतिभ्यो विशेष- प्रदर्शितो भवति ।
बाह्यरूपादिविषयनिर्माणं चात्र वेदितव्यम् ।

विवेकजेन प्रथमध्यानभूमिकेनाकुशलविविक्तत्वात् ।
समाधिजेन च द्वितीयध्यान-

भूमिकेन वितर्कविचारविगमात् । प्रतिसुखेनेति ।
प्रीतिलक्षणेन सुखेन । निष्प्रीतिकेन च सुखेन

सौमनस्यविगमात् । सुखं विहरन्त इति । सुखमिति
क्रियाविशेषणम् । सुखोपपत्तित्वं विचार्य-

मिति । सुखाभावान्न ध्यानान्तरं सुखोपपत्तिरिति
शक्यं वक्तुम् । कुशलविपाकत्वेन सुख-

कल्पत्वात् सुखोपपत्तिरिति न शक्यं व्यवस्थायितुम्,
चतुर्थेऽपि ध्याने सुखोपपत्तिप्रसङ्ग

इति चेत् ? न; तस्यां भूमौ सुखाभावात् । तस्माद्विचार्य
सम्प्रधार्यमेतदिति भाव- ॥७१॥

@४१६

स्थानात् स्थानादधो यावत् तावदूर्ध्वं ततस्तत- ।

जम्बूद्वीपात् प्रभृति यदुत्तरं स्थानं तस्माद्
यावदधो जम्बूद्वीपस्तावत् पुनस्त-

स्मादूर्ध्वं स्थानान्तरम् । तद्यथा-चतुर्थी
परिषण्डा चतुर्णां महाराजानां मूलस्थान-

मितश्चत्वारिंशद्योजनसहस्राणि, तस्माद् यावदधो
जम्बूद्वीपस्तावदूर्ध्वं त्रिदशानां

स्थानम् । तस्मादपि यावदधो जम्बूद्वीपस्तावदूर्ध्वं
यामानां स्थानम् । ततोऽपि यावदधो

जम्बूद्वीपस्तावदूर्ध्वं तुषितानां स्थानमिति । एवं
विस्तरेण सर्वमनुक्रम्य सुदर्शनेभ्यो

यावदधो जम्बूद्वीपस्तावदूर्ध्वमकनिष्ठानां स्थानम्
।

तस्मादूर्ध्वं न पुन- स्थानमस्ति । अत एव
ज्येष्ठभूत्वादकनिष्ठा उच्यन्ते । अधनिष्ठा

इत्यपरे । अघं किल चित्तस्थं रूपम्, तन्मात्रनिष्ठेति
॥

किं पुनरधरस्थानोपपन्ना ऊर्ध्वानि विमानानि गत्वा
पश्यन्ति ?

नोर्ध्वं दर्शनमस्त्येषामन्यत्रर्द्धिपराश्रयात् ॥७२॥

ऋद्ध्या वा त्रायस्त्रिंशा यामान् गच्छेयु- । पराश्रयेण
वा यद्यृद्धिमता नीयेरन्,

देवेन वा तत्रत्येन । एवं शेषा- ।

आगतं तूर्ध्वोपपन्नं पश्येत्, न तूर्ध्वधातुकम्,
नोर्ध्वभूमिकम् । यथा स्प्रष्टव्यं न

स्पृशेदविषयत्वात् । अत एव ते नास्वेन कायेनागच्छन्ति,
किं तर्हि ? निर्मितेनाधर-

भूमिकेन ।

तदिच्छया पश्येदिहत्यमिवेति निकायान्तरीया- ॥

अथैषां यामादिविमानानां कियत् प्रमाणम् ?

चतुर्णां तावद् यावत्सुमेरुमूर्ध्न- इत्येके ।
द्विगुणोत्तरमित्यपरे ।

प्रथमं तु ध्यानं यावांश्चातुर्द्वीपक-, द्वितीयं
यावान् साहस्रश्चूडिको लोकधातु-,

तृतीयं यावान् द्विसाहस्र-, चतुर्थं यावांस्त्रिसाहस्र
इत्येके ।

प्रथमादीनि साहस्रादिपरिमाणानि, चतुर्थं
त्वपरिमाणमित्यपरे ॥७२॥

अथ कोऽयं साहस्रश्चूडिको लोकधातु-, को द्विसाहस्र-,
त्रिसाहस्रो वा ?

-------------------

एवं शेषा इति । ऋद्ध्या वा यामास्तुषितां गच्छेयु-,
यदि ऋद्धिमता नीयेरन्, देवेन वा

तत्रत्येन । समानभूमिकास्तु
चातुर्महाराजकायिकास्त्रयस्त्रिंशां गच्छन्ति । आगतं
तूर्ध्वोपपन्नं

पश्येदिति । समानभूमिकम्, नोर्ध्वभूमिकमिति ।
प्रथमध्यानोपपन्नो न द्वितीयध्यानोपन्नमित्यादि ।

तदिच्छयेति । ऊर्ध्वोपपन्नेच्छया । इहत्यमिवेति । इह भव-
इहत्य- । अधोभूमिक

इत्यर्थ- । इहत्यमिव पश्येदिति निकायान्तरीया- । यथा
स्प्रष्टव्यमिति । उदाहरणमात्रमेतत् ।

यथाशब्द इत्येतदपि गम्येत ।

चतुर्णां कामावचराणां यामादिस्थानानाम् ।
द्विगुणोत्तरमिति । यामस्थानाद् द्विगुणं तुषित-

स्थानमित्यादि । चतुर्थे त्वपरिमाणमिति ।
तारकावदतलवाटकप्रतिबद्धविमानत्वादपरिमाणत्व-

सम्भव इत्यभिप्राय- ॥७२॥

@४१७

चतुर्द्वीपकचन्द्रार्कमेरुकामदिवौकसाम् ।

ब्रह्मलोकसहस्रं च साहस्रश्चूडिको मत- ॥७३॥

सहस्रं जम्बूद्वीपानां
पूर्वविदेहानामपरगोदानीयानामुत्तरकुरुणाम्, सहस्रं
सूर्याणां

चन्द्राणां सुमेरूणाम्, सहस्रं चातुर्महाराजकायिनां
देवानां यावत् परनिर्मितवशवर्तिनाम्,

सहस्रं ब्रह्मलोकानाम्-अयमुच्यते साहस्रश्चूडिको
लोकधातु- ।

तत् सहस्रं द्विसाहस्रो लोकधातुस्तु मध्यम- ।

तेषां चूडिकानां लोकधातूनां सहस्रं द्विसाहस्रो
मध्यमो लोकधातु- ।

तत् सहस्रं त्रिसाहस्र-,

तेषां द्विसाहस्राणां लोकधातूनां सहस्रं
त्रिसाहस्रमहासाहस्रो लोकधातु- ।

एष हि कृत्स्न--

समसंवर्तसम्भव- ॥७४॥

समं संवर्तते, समं विवर्तते । सम्भवो हि विवर्त
इत्युत्तरत्र व्याख्यास्याम- ।

किं खलु यथा भाजनानां प्रमाणभेद-, एवं
तद्वासिनामपि सत्त्वानां प्रमाण-

भेदोऽस्ति ? अस्तीत्याह । तत्र तावत्-

जाम्बूद्वीपा- प्रमाणेन चतु-सार्धत्रिहस्तका- ।

जम्बूद्वीपका मनुष्या- प्रमाणार्धचतुर्हस्तका- ।
केचित्तु चतुर्हस्तका- ।

द्विगुणोत्तरवृद्ध्या तु पूर्वगोदोत्तराह्वया- ॥७५॥

पूर्वविदेहका-, गोदानीया-, औत्तरकौरवाश्च मनुष्या
अष्ट-षोडश-द्वात्रिंशद्धस्त-

प्रमाणका यथाक्रमम् ॥७५॥

-------------------

सहस्रं ब्रह्मलोकानामिति ।
ब्रह्मकायिक-ब्रह्मपुरोहित-महाब्रह्मणामित्यर्थ- । लोके

तथा प्रतीतत्वात् ।

"चूडिक-" इति । महतो लोकधातोश्चूडाभूतत्वाच्चूडिक
इत्युच्यते । सम्भवो हि

विवर्त्त इति । विविधवर्त्तनं विवर्त्त- । विविधा
वर्तन्तेऽस्मिन्निति विवर्त- । संवर्तनं संवर्त- ।

संवर्तन्ते वास्मिन्निति संवर्त्त- । तस्मिन् हि काले सत्त्वा
एकस्मिन् ध्याने द्वितीये तृतीये चतुर्थे

वा संवर्त्तन्ते, सङ्गच्छन्त इति ।

"विवर्तते च संवृत्त आस्ते संवर्तते समम्" (अभि^ को^
३.९३) इति उत्तरत्र

व्याख्यास्याम- ॥७३-७४॥

"जाम्बूद्वीपा- प्रमाणेन चतु-सार्धत्रिहस्तका-" इति ।
सार्धत्रिहस्तप्रमाणशरीरा- । केचित्तु

चतुर्हस्तप्रमाणशरीरा- ।

"पूर्वगोदोत्तराह्वया-" इति । पूर्वगोद-, उत्तर इति चाह्वय
एषां ते पूर्वगोदोत्तराह्वया-,

तेषां यथासङ्ख्यमष्टहस्तप्रमाणा- पूर्वविदेहका-,
षोडशहस्तप्रमाणा गोदानीया-, द्वात्रिंशद्धस्त-

प्रमाणका औत्तरकौरवा इति ॥७५॥

@४१८

पादवृद्ध्या तनुर्यावत् सार्धक्रोशो दिवौकसाम् ।

कामिनाम्,

पाद- = क्रोशस्य चतुर्थो भाग- । तन्मात्रं शरीरं
चातुर्महाराजकायिकानाम्, द्वौ

पादौ त्रायस्त्रिंशानाम्, त्रयो यामानाम्,
चत्वारस्तुषितानाम्, पञ्च निर्माणरतीनाम्, अध्यर्ध-

क्रोश- परिनिर्मितवशवर्तिनाम् ।

रूपिणां त्वादौ योजनार्धम्,

रूपिणां देवानां प्रथमे स्थाने
ब्रह्मकायिकानामर्धयोजनमात्रं शरीरम् ।

तत- परम् ॥७६॥

अर्धार्धवृद्धि-,

त्रिषु स्थानेषु ब्रह्मपुरोहितानां योजनम्,
महाब्रह्मणोऽध्यर्धम्, परीत्ताभानां द्वे

योजने ।

ऊर्ध्वं तु परीत्ताभेभ्य आश्रय- ।

द्विगुणद्विगुणा हित्वाऽनभ्रकेभ्यस्त्रियोजनम् ॥७७॥

अप्रमाणाभानां चत्वारि योजनानि ।
आभास्वराणामष्टौ । एवं द्विगुणवृद्ध्या

यावच्छुभकृत्स्नानां चतु-षष्टि- । अनभ्रकाणां ततो
योजनत्रयेण हीनं द्विगुणं पञ्चविंशति-

योजनशतम् । तस्मात् परेण पुन- पुण्यप्रसवानां
द्विगुणं द्विगुणं यावदकनिष्ठानां षोडश-

योजनसहस्राणि शरीरम् ॥७६-७७॥

एवं प्रमाणाभिन्नानां किमायुषोऽप्यस्ति भेद- ?
अस्तीत्याह ।

सहस्रमायु- कुरुषु,

वर्षाणाम् ।

द्वयोरर्धार्धवर्जितम् ।

द्वयोर्द्वीपयोरर्धार्धं वर्जयित्वा पञ्च वर्षशतानि
गोदानीयानाम् । अर्धतृतीये वर्षशते

पूर्वविदेहानाम् ।

इहानियतम्,

जम्बूद्वीपे नास्त्यायुषो नियम- । कदाचित् भूयो भवति,
कदाचिदल्पीय- ।

अन्ते तु दशाब्दा-,

-------------------

"पादवृद्ध्या" इति विस्तर- । "यावत् सार्धक्रोश-" इति ।
वक्ष्यमाणत्वात् पाद

इति क्रोशस्येति गम्यते । क्रोशचतुर्थमभागमात्रं च
शरीरं चातुर्महाराजकायिकानाम्, द्विपादमात्रं

त्रायस्त्रिंशानाम्, यावदध्यर्धं क्रोशमात्रं
परनिर्मितवशवर्त्तिनाम् ।

योजनत्रयेण हीनं द्विगुणमिति । द्विगुणं कृत्वा त्रीणि
योजनान्यपनेयानि । पञ्चविंश-

योजनशतमनभ्रकाणां शरीरप्रमाणमिति ।
पुण्यप्रसवानामिति । पुण्यप्रसवानामर्धतृतीये
योजनशते

शरीरप्रमाणम्, बृहत्फलानां पञ्चयोजनशतानीति
गणयितव्यम् ॥७६-७७॥

@४१९

अब्द- = संवत्सर- । अन्ते हीयमानं दश
वर्षाण्यायुर्भवति ।

आदितोऽमितम् ॥७८॥

आदित- प्राथमकल्पिकानां
मनुष्याणामपरिमाणमायुर्भवति । सहस्रादिसङ्ख्यया

परिमातुं न शक्यते ॥७८॥

उक्तं मनुष्याणाम् ॥

देवानां वक्तव्यम् । तच्चाहोरात्रं व्यवस्थाप्य शक्यं
वक्तुमिति स एव चैषां

व्यवस्थाप्यते-

नृणां वर्षाणि पञ्चाशदहोरात्रो दिवोकसाम् ।
कामेऽधराणाम्,

यानि मनुष्याणां पञ्चाशद् वर्षाणि, तानि
कामधातावधराणां देवानां चातु-

र्महाराजकायिकानामेकं रात्रिन्दिवम् ।

तेनायु- पञ्चवर्षशतानि तु ॥७९॥

तेन ततस्त्येनाहोरात्रेण तेषां त्रिंशद्रात्रकेण
मासेन द्वादशमासकेन संवत्सरेण

दिव्यानि पञ्चवर्षशतानि आयु-प्रमाणम् ॥७९॥

द्विगुणोत्तरमूर्ध्वानामुभयम्,

ऊर्ध्वानां देवानामुभयं
द्विगुणोत्तरमहोरात्रश्चायुश्च । कथं कृत्वा ?
यन्मनुष्याणां

वर्षशतं तत् त्रायस्त्रिंशानां देवानामेकं
रात्रिन्दिवम्, तेन रात्रिन्दिवेन दिव्यं वर्षसहस्रमायु- ।

एवं यामादीनां यथाक्रमम् । मानुष्यकाणि द्वे
चत्वार्यष्टौ षोडश वर्षशतान्येकं रात्रिन्दिवम्,

तेन रात्रिन्दिवेन द्वे चत्वार्यष्टौ षोडश दिव्यानि
वर्षसहस्राण्यायुष- प्रमाणम् ।

युगन्धरादूर्ध्वं सूर्याचन्द्रमसोरभावात् कथं
देवानामहोरात्रव्यवस्थानम्, आलोक-

कृत्यं वा ?

पुष्पाणां सङ्कोचविकासात् कुमुदपद्मवत्, शकुनीनां च
कूजनाकूजनात्,

मिद्धापगमोपगमाच्च आलोककृत्यम्; स्वयम्प्रभत्वात् ।

उक्तमायु- कामिनाम् ॥

रूपिणां पुन- ।

नास्त्यहोरात्रमायुस्तु कल्पै- स्वाश्रयसम्मितै- ॥८०॥

-------------------

"कुमुदपद्मवदिति" । यथेह कुमादान्यहनि सङ्कुचन्ति
रात्रौ विकसन्ति, पद्मानि तु

विपर्ययेण; तथा तत्र केषाञ्चिदेव पुष्पाणां
सङ्कोचादहनि च विकासादहोरात्रव्यवस्थानम् ।

शकुनीनाञ्च कूजनाकूजनात् । अकूजनाद् रात्रि-,
कूजनात् प्रभातम् । विपर्ययेण वा यथा

शकुनिजात् मिद्धापगमोपगमाच्च । मिद्धोपगमाद् रात्रि-
प्रज्ञायते, मिद्धापगमात् प्रभातमिति ॥७८-८०।

@४२०

येषां रूपिणामर्धयोजनमाश्रय-,
तेषामर्धकल्पमायु- । येषां योजनम्, तेषां

कल्पम् । एवं यस्य यावद्योजनमाश्रय-, तस्य
तावत्कल्पमायु-; यावदकनिष्ठानां षोडश-

कल्पसहस्राण्यायु- प्रमाणम् ॥८०॥

आरूप्ये विंशति- कल्पसहस्राण्यधिकाधिकम् ।

आकाशानन्त्यायतने विंशतिकल्पसहस्राण्यायुष-
तस्मादधिकं विंशति- ।

भवाग्रे तस्मादधिकं विंशति- । एवं तेषां
यथाक्रमं चत्वारिंशत् षष्टिरशीति- कल्प-

सहस्राण्यायु-प्रमाणम् ॥

कतमोऽत्र कल्पो वेदितव्य--किमन्तरकल्प-, अथ
संवर्तकल्प-, अथ विवर्त्त-

कल्प-, अथ महाकल्प- ?

महाकल्प- परीत्ताभात् प्रभृत्यर्धमधस्तत- ॥८१॥

परीत्ताभादेव निकायात् प्रभृति महाकल्पेनायु-
वेदितव्यम् । तस्मादधो महा-

कल्पस्यार्ध कल्पीकृत्य
महाब्रह्मादीनामायुर्व्यवस्थापितम् ।

कथं कृत्वा ?

यच्च लोको विंशतिमन्तरकल्पान् विवर्तते, यच्च लोको
विंशतिमन्तरकल्पान्

विवर्त आस्ते, यच्च विंशतिमन्तकल्पान् संवर्तते-इमे
षष्टिरन्तरकल्पा महा-

ब्रह्मणोऽध्यर्ध- कल्प उक्त- । एवं च कृत्वा
महाकल्पस्यार्धं चत्वारिंशदन्तरकल्पान्

कल्पीकृत्य तेषामायु- प्रमाणमुक्तम् ॥८१॥

उक्तं सुगतावायु- प्रमाणम् ॥

दुर्गताविदानीं वक्तव्यम् । तत्र तावत्-

कामदेवायुषा तुल्या अहोरात्रा यथाक्रमम् ।

सञ्जीवादिषु षट्सु,

यावत् षण्णां कामावचराणां
देवनिकायानामायुरुक्तम्, तेन तुल्या अहोरात्रा-

-------------------

"अधिकाधिकम्" इति । विंशतिरधिकम् । अधिकं
भवतीत्यर्थ- । तेनाह-एवं तेषां

यथाक्रमं चत्वारिंशत् षष्टिरशीति- कल्पसहस्राणि
आयु-प्रमाणमिति । विज्ञानानन्त्यायतने

चत्वारिंशत् । आकिञ्चन्यायतनेषष्टि- । भवाग्रेऽशीति-
। तस्मादधो महाकल्पस्यार्धमिति विस्तर- ।

अशीतिरन्तकल्पा महाकल्पा-, तस्यार्धं
चत्वारिंशदन्तरकल्पा- । तस्य महाकल्पार्धस्य

कल्पीकृतस्य यदर्धं विंशतिरन्तरकल्पा- तद्
ब्रह्मकायिकानामायु- प्रमाणम् । यत्तदर्धकल्पीकृतं

चत्वारिंशदन्तरकल्पा-, तद्ब्रह्मपुरोहितानामायु-
प्रमाणम् । तदेवमात्मीयार्धं महाब्रह्मण

आयु- प्रमाणम् । स ह्यध्यर्ध- कल्प इत्युच्यते
षष्ट्यन्तरकल्पसङ्ख्या- । महाब्रह्मादीनामिति ।

आदिशब्देन ब्रह्मपुरोहितानां ब्रह्मकायिकानां च
प्रातिलोम्येन ग्रहणम् ।

"अर्धमधस्तत-" । परीत्ताभात् देवनिकायादिति
निर्देशापेक्षणात् तेषामायु- प्रमाण-

मुक्तमिति । तेषां महाब्रह्मपुरोहितानां
ब्रह्मकायिकानाम् ॥८१॥

@४२१

षट्षु नरकेषु यथाक्रमं वेदितव्या--सञ्जीवे,
कालसूत्रे, सङ्घाते, रौरवे, महारौरवे,

तापने च ।

आयुस्तैस्तेषां कामदेववत् ॥८२॥

तैरिदानीं स्वैरहोरात्रैस्तेषां यथा षण्णां
कामावचराणां देवानामायु-, तथैव

यथाक्रमं वेदितव्यम् ।

कथं कृत्वा ? यद्धि
चातुर्महाराजकायिकानामायु-प्रमाणम्, तत् सञ्जीवने

महानरके एकं रात्रिन्दिवम् । तेन यावद् द्वादशमासकेन
संवत्सरेण तत्रत्यानि पञ्चवर्ष-

शतान्यायु- ।

यत् त्रायस्त्रिंशानामायु-प्रमाणम्, तत् कालसूत्रे
महानरके । एवं रात्रिन्दिवम् ।

तेन रात्रिन्दिवेन तस्मिन् वर्षसहस्राण्यायु- प्रमाणम् ।

एवमन्येष्वपि यथायोगं योज्यम्, यावत्
परनिर्मितवशवर्तिनामायु- प्रमाणं

तत्तुल्येनाहोरात्रेण तापने षोडश वर्षसहस्राण्यायु-
प्रमाणम् ॥८२॥

अर्धं प्रतापने,

प्रतापने महानरकेऽन्तरकल्पस्यार्धमायु- प्रमाणम् ।

अवीचावन्त-कल्पम्,

तिरश्चां तु नियमो नास्ति ।

परं पुन- ।

कल्पं तिरश्चाम्,

परमायुस्तिरश्चामन्तरकल्पम् । तत् पुनर्नागानां
नन्दोपनन्दाश्वतलीप्रभृतीनाम् ।

उक्तं हि भगवता-"अष्टाविमे भिक्षवो नागा महानागा-
कल्पस्था धरणीन्धरा-"

( ) इति विस्तर- ।

-------------------

"कामदेवायुषा तुल्या-" इति विस्तर- ।
चातुर्महाराजकायिकानां यदायु- प्रमाणमुक्तम्,

स सञ्जीवे अहोरात्र- । एवं यावद्यत्
परनिर्मितवशवर्त्तिनामायु- प्रमाणमुक्तम्, स तपने
अहोरात्र- ।

"कामदेववत्" इति । कामदेवानामिव कामदेववत् । "तत्र
तस्येव" (पा^ सू^

५.१.११६) इति वति- । तेन यावद् द्वादशमासकेनेति । तेन
ततस्त्येनाहोरात्रेण तेषां त्रिंशद्रात्रकेण

मासेन द्वादशमासकेन संवत्सरेण तत्रत्यानि दिव्यानि
पञ्च वर्षशतान्यायुरित्यादि ।

एवमन्येष्वपि यथायोगं योज्यमिति । यद् यामानामायु-
प्रमाणम्, तत् सङ्घाते महानरके

एकं रात्रिन्दिवम् । तेन तस्मिन् रात्रिन्दिवेन
वर्षसहस्रद्वयमायु- प्रमाणम् । एवमन्येष्वपि
यथायोगं

योज्यम् ॥८२॥

अष्टाविमे भिक्षव इति । `अष्टाविमे भिक्षवो नाग
महानागा- कल्पस्था धरणीन्धरा

अप्रत्युद्धार्या- सुपर्णिन- पक्षिराजस्य देवासुरमपि
सङ्ग्राममनुभवन्त्यपि प्रत्यनुभवन्त्यपि । ते

पुन- कतमे ? तद् यथा-नन्दो नागराज-, उपनन्दो
नागराज-, अश्वतरो नागराज-, मुचिलिन्दो

@४२२

प्रेतानां मासाह्ना शतपञ्चकम् ॥८३॥

यो मनुष्याणां मास-, स प्रेतानामहोरात्र- ।
तेनाहोरात्रेण पञ्च वर्षशता-

न्यायु- ॥८३॥

शीतनरकेष्वायुष- किं प्रमाणम् ?

वाहाद् वर्षशतेनैकतिलोद्धारक्षयायुष- ।

अर्वुदाद् विंशतिगुणप्रतिवृद्ध्यायुष- परे ॥८४॥
उपमानमात्रेण तेष्वायुराख्यातं भगवता-"तद्यथा

भिक्षव इह स्याद् विंशति-

खारीको मागधकस्तिलवाह- पूर्वस्तिलानां
चूडिकाबद्ध- । तत- कश्चिदेव वर्षशतस्यात्य-

यादेकं तिलमपनयते, क्षिप्रतरं भिक्षव- स
विंशतिखारीको मागधकस्तिलवाहो-

ऽनेनोपक्रमेण परिक्षयं पर्यादानं गच्छेत् । न
त्वेवाहमर्वुदोपपन्नानामायुष- पर्यन्तं वदामि ।

यथा खलु भिक्षवो विंशतिरर्वुदा-, एवमेको निरर्वुद-;
विस्तरेण यथा खलु भिक्षवो

विंशति- पद्मा एवमेको महापद्म-" इति ॥

एवमेषामायुष्मतां सत्त्वानां
किमस्त्यपरिपूर्णायुषामन्तरा मृत्यु-, आहोस्विन्न ?

सर्वत्रास्ति-

कुरुबाह्योऽन्तरामृत्यु-,

उत्तरकुरुषु नियतायुष- सत्त्वा अवश्यं
कृत्स्नमायुर्जीवन्ति । अन्येषु नावश्यम् ।

पुद्गलानां तु बहूनां नास्त्यन्तरेण कालक्रियया ।
तुषितस्थस्यैकजातिप्रतिबद्धस्य

बोधिसत्त्वस्य, चरमभविकसत्त्वस्य जिनादिष्टस्य
जिनभूतस्य, श्रद्धानुसारिधर्मानु-

सारिणो-, बोधिसत्त्वचक्रवर्त्तिमात्रोश्च
तद्गर्भयोरित्येवमादीनाम् ॥

योजनप्रमाणेन स्थानानि शरीराणि चोक्तानि,
वर्षप्रमाणेनायुरुक्तम् ॥

तयोश्च प्रमाणं नोक्तमिति वक्तव्यम्, नाम्ना च सर्वेषां
व्यवस्थानम्, अतस्तस्यापि

पर्यन्तो वक्तव्य- । तेषां समानाख्यानार्थमादिप्रक्रम
आरभ्यते-

परमाण्वक्षरक्षणा- ।

रूपनामाध्वपर्यन्ता-,

-------------------

नागराज-, मनस्वी नागराज-, धृतराष्ट्रो नागराज-,
महाकारो नागराज-, एलपत्रो नागराज-ऽ

( ) इति । चूडिकाबद्ध इति शिखाबद्ध- ॥८३-८५॥

एकजातिप्रतिबद्धस्येति । एकजन्यप्रतिबद्धबुद्धत्वस्य ।
चरमभविकस्येति । अन्त्य-

जन्मन- । येन तस्मिन्नेव जन्मन्यर्हत्त्वं साक्षात्
कर्त्तव्यम् । तस्य नास्त्यन्तरेण कालक्रिया

यावदर्हत्त्वं न प्राप्नोति ।
श्रद्धानुसारिधर्मानुसारिणो- नास्त्यन्तरेण कालक्रिया
यावच्छ्रद्धाधि-

मुक्तदृष्टिप्राप्तौ न भवत- । तद्गर्भयोरिति ।
बोधिसत्त्वचक्रवर्तिगर्भयो- तन्मात्रोर्नास्त्यन्तरेण

कालक्रिया यावन्न तौ जायेते । एवमादीनामिति ।
आदिशब्देन निरोधासञ्ज्ञिसमापत्तिसमापन्नानां

मैत्र्यादिसमापन्नानां च नास्त्यन्तरेण कालक्रिया,
यावत्तस्मात् समाधेर्न व्युतिष्ठन्ते ॥८६॥

@४२३

रूपस्यापचीयमानस्य पर्यन्त- परमाणु- । कालस्य
पर्यन्त- क्षण- । नाम्न-

पर्यन्तोऽक्षरम् । तद्यथा-गौरिति ।

क्षणस्य पुन- किं प्रमाणम् ? समग्रेषु प्रत्ययेषु
यावता धर्मस्यात्मलाभ-, गच्छन्

वा धर्मो यावता परमाणो- परमाण्वन्तरं गच्छति ।
बलवत्पुरुषाद्धटमात्रेण पञ्चषष्टि-

क्षणा अतिक्रामन्तीत्याभिधार्मिका- ।

परमाणुरणुस्तथा ॥८५॥

लोहाप्शशाविगोच्छिद्ररजोलिक्षास्तदुद्भवा- ।
यवस्तथाङ्गुलीपर्व ज्ञेयं सप्तगुणोत्तरम् ॥८६॥

एतत् परमाण्वादिकं सप्तगुणोत्तरं वेदितव्यम् । सप्त
परमाणवोऽणु- सप्ताणवो

लोहरज-, तानि सप्ताब्रज-, तानि सप्त शशरज-, तानि
सप्तैडकरज-, तानि सप्त गोरज-,

तानि सप्त वातायनच्छिद्ररज-, तानि सप्त लिक्षा-,
तदुद्भवा यूकेत्यर्थ-, सप्त यूका

यव-, सप्त यवा अङ्गुलीपर्व । त्रीणि पर्वाण्यङ्गुलीति
प्रसिद्धमेवेति नोक्तम् ॥८५-८६॥

पार्श्वीकृतास्तु-

चतुर्विशतिरङ्गुल्यो हस्तौ हस्तचतुष्टयम् ।

धनु-,

व्यासेनेत्यर्थ- ।

पञ्चशतान्येषां क्रोशोऽरण्यं च तन्मतम् ॥८७॥

धनुषां पञ्चशतानि क्रोश- । क्रोशमात्रं च ग्रामादि
अरण्यमिष्टम् ॥८७॥

तेऽष्टौ योजनमित्याहु-,

उक्तं योजनस्य प्रमाणम् ॥

वर्षस्येदानीमुच्यते-

विंशं क्षणशतं पुन- ।

तत्क्षण-,

क्षणानां विंशं शतमेकस्तत्क्षण- ।

ते पुन- षष्टिर्लव-.

तत्क्षणा- षष्टिर्लव इत्युच्यते ।

-------------------

"चतुर्विंशतिरङ्गुल्यो हस्त-" इति । अभिधर्मवचनकाले य-
पुरुषहस्त- स ग्रहीतव्य- ।

येन चतुर्द्वीपकादिपरिमाणव्यवस्थानम् ॥८७॥

हेमन्तानामिति । यथा वर्षा इत्येकस्मिन्नप्यर्थे
बहुवचनं प्रसिद्धम्, तथा हेमन्ता-,

ग्रीष्मा इति द्रष्टव्यम् । प्रवचने त्रय एवर्तव-, न
यथा लोके षडिति । शिशिरो हि शीत-

सामान्याद्धेमन्त इत्युक्त-, वसन्तोऽप्यूष्मसामान्याद्
ग्रीष्म इत्युक्त-, शरदपि वृष्टिसामान्याद्

वर्षा इत्युक्तेति

@४२४

त्रिंशद्गुणोत्तरा- ॥८८॥

त्रयो मुहूर्त्ताहोरात्रमासा-,

त्रिंशल्लवा मुहूर्त्त-, त्रिंशन्मुहूर्त्ता अहोरात्र- ।
कदाचित्तु रात्रिरधिका भवति,

कदाचिदूना, कदाचित् समा । त्रिदशाहोरात्रा मास- ।

द्वादशमासक- ।

संवत्सर- सोनरात्र-,

चत्वारो मासा हेमन्तानाम्, चत्वारो वर्षाणामित्येते
द्वादश मासा संवत्सर-

सार्धमूनरात्रै- । संवत्सरेण हि षडूनरात्रा
निपात्यन्ते । कथं कृत्वा ?

"हेमन्तग्रीष्मवर्षाणामध्यर्धे मासि निर्गते ।

शेषेऽर्धमासे विद्वद्भिरूनरात्रो निपात्यते ॥"

उक्तं वर्षप्रमाणम् ॥

कल्पस्येदानीं वक्तव्यम्-

कल्पो बहुविध- स्मृत- ॥८९॥

अन्तरकल्प-, संवर्त्तकल्प-, विवर्त्तकल्प-, महाकल्पश्चेति
। तत्र तावत्-

संवर्त्तकल्पो नरकासम्भवात् भाजनक्षय- ।

नरकेषु हि सत्त्वासम्भवात् प्रभृति यावत्
भाजनसङ्क्षय- ।

द्वे हि संवर्त्तन्यौ-गतिसंवर्तनी, धातुसंवर्तनी च ।
पुनर्द्वे संवर्तन्यौ-सत्त्व-

संवर्तनी, भाजनसंवर्तनी च ।

भवति स कालो यन्नरकेषु सत्त्वाश्च्यवन्ते नोपपद्यन्ते ।
स आरम्भ- संवर्त-

कल्पस्य । यदयं लोको विंशत्यन्तरकल्पान् विवृत्तोऽस्थात्
तन्निर्यातं वक्तव्यम् ।

यद्विंशतिमन्तरकल्पान् संवर्तिष्यते तत् प्रतिपन्नं
वक्तव्यम् ।

-------------------

हेमन्तग्रीष्मवर्षाणामिति । सर्वबौद्धानां हेमन्ता-
प्रथम ऋतु-, ग्रीष्मा द्वितीया-,

वर्षास्तृतीय- । तत्राधिकमर्धमस्येत्यध्यर्धो मास-,
तस्मिन्नध्यर्धे मासि निर्गते । मार्गशीर्षे

सपौषार्धेऽधिक्रान्ते । शेषऽर्धमासे ।
पौषस्यार्धेऽवशिष्टे कृष्णचतुर्दश्याम्, ऊनरात्रो
विद्वद्भि-

र्बौद्धैर्निपात्यते । त्यज्यत इत्यर्थ- । चातुर्दशिकोऽत्र
भिक्षुभि- पोषध- क्रियते । एवं माघे

फाल्गुनार्धेऽतिक्रान्ते शेषेऽर्धमासे फाल्गुनावशिष्टे
पुनरपर ऊनरात्रो निपात्यते । तथा ग्रीष्मेषु

वैशाखकृष्णचतुर्दश्याम्,
आषाढ्+अकृष्णचतुर्दश्यां चापरावूनरात्रौ
निपात्येते । वर्षाष्वपि भाद्रपद-

कृष्णचतुर्दश्यां कार्त्तिककृष्णचतुर्दश्यां
चापरावूनरात्रौ निपात्येते ॥८८-८९॥

गतिसंवर्त्तनीति । नरकाद्या- पञ्चगतयो गत्येकदेशे
देवगतौ संवर्त्तन्ते एकस्थीभवन्ती-

त्यर्थ- । धातुसंवर्त्तनी चेति । कामधातू रूपधातौ
संवर्तत इति । सत्त्वसंवर्त्तनी । यदा सत्त्वा एव

संवर्त्तन्ते, ध्यानेष्वेकस्थीभवन्ति; न तु तद्भाजनानि
संवर्तन्ते, विनश्यन्तीत्यर्थ- । भाजनसंवर्त्त-

नीति । यदा भाजानान्येव संवर्त्तन्ते न तु सत्त्वा-;
एकस्यापि सत्त्वस्य तत्राभावात् ।

@४२५

यदा नरकेष्वेकसत्त्वो नावशिष्टो भवति इयतायं लोक-
संवृतो भवति । यदुत

नरकसंवर्त्तन्या यस्य तदानीं नियतं नरकवेदनीयं
कर्म ध्रियते स लोकधात्वन्तरनरकेषु

क्षिप्यते ।

एवं तिर्यक्संवर्त्तनी, प्रेतसंवर्त्तनी च वक्तव्या ।
महासमुद्रगतास्तिर्यञ्च- पूर्वं

संवर्तन्ते ।

मनुष्यसहचरिष्णवस्तु तैरेव सार्धं भवन्ति । स कालो
यन्मनुष्येष्वन्यतम- सत्त्व-

स्वयमनाचार्यकं धर्मताप्रतिलम्भिकं प्रथमं
ध्यानं समापद्यते, स तस्मात् व्युत्थाय

वाचं भाषते-`सुखं बत विवेकजं प्रीतिसुखम्, शान्त
बत विवेकजं प्रीतिसुखम्ऽ

इति । तं च शब्दं श्रुत्वा अन्येऽपि सत्त्वा- समापद्यन्ते ।
कालं कृत्वा ब्रह्मलोक उपपद्यन्ते ।

यदा जम्बूद्वीप एकसत्त्वोऽपि नावशिष्टो भवति
इयताऽयं लोक- संवृत्तो भवति यदुत

जम्बुद्वीपसंवर्तन्या ।

एवं पूर्वविदेह-गोदानीयोत्तरकुरुसंवर्तन्यो वक्तव्या- ।

यदा मनुष्येष्वेकसत्त्वोऽपि नावशिष्टो भवति इयताऽयं
लोक- संवृत्तो भवति

यदुत मनुष्यगतिसंवर्त्तन्या ।

औत्तरकौरवास्तु कालं कृत्वा कामावचरेषु
देवेषूपपद्यन्ते । तत्र वैराग्याभावात् ।

एवं चातुर्महाराजकायिकेष्वपि देवेषु प्रथमं ध्यानं
समापद्य ब्रह्मलोक उपपद्यन्ते ।

यदा तत्रैकसत्त्वोऽपि नावशिष्टो भवति इयताऽयं लोक-
संवृत्तो भवति यदुत चातु-

र्महाराजकायिकसंवर्त्तन्या ।

-------------------

यदयं लोक इति विस्तर- । यदयं लोको
विंशतिमन्तरकल्पान् विवृत्तो जात- ।

यावन्नरकोत्पत्तिप्रवृत्तिं निर्यातं तन्निष्ठितं
वक्तव्यमित्यर्थ- । तत्प्रतिपन्नं वक्तव्यमिति ।

त्संवर्तनमारब्धं वक्तव्यमिति ।

एवं तिर्यक्संवर्तनी प्रेतसंवर्त्तनी च वक्तव्येति ।
यदा तिर्यक्ष्वेकसत्त्वोऽपि नावशिष्टो

भवति, इयतायं लोक- संवृत्तो भवति ।
तिर्यक्संवर्तन्या यस्य तदानीं नियतं तिर्यग् वेदनीयं

कर्म ध्रियते, स लोकधात्वन्तरतिर्यक्षु क्षिप्यते । एवं
प्रेतसंवर्तनी योज्या `यदा प्रेतेषुऽ इति

विस्तरेण ।

मनुष्यसहचरिष्णव इति । मनुष्यसहचरणशीला
गोमहिषादय- । धर्मताप्रतिलम्भिक-

मिति । धर्मता नाम कुशलानां धर्माणां तदानीं
परिणामविशेष-, तया प्रतिलम्भोऽस्यास्तीति

धर्मताप्रतिलम्भिकम् । यन्मनुष्येष्विति ।
जम्बूद्वीपमनुष्येष्वित्यभिप्राय- ।

एवं पूर्वविदेह-गोदानीयसंवर्तन्यौ योज्यौ ।
उत्तरकुरुसंवर्तनीत्वेवं वक्तव्या भवति-

स कालो यदुत्तरकुरौ मनुष्याश्च्यवन्त एव, नोपपद्यन्ते ।
यदा तत्रैकसत्त्वोऽपि नावशिष्टो

भवति, इयतायं लोक- संवृत्तो
भवत्युत्तरकुरुसंवर्तन्येति । कस्मादेवं वक्तव्या, न तु
जम्बूद्वीप-

संवर्त्तन्यादिवत् ? इत्याह-तत्र वैराग्याभावात् ।
तत्रोत्तरकुरौ वैराग्याभावात् ।

@४२६

एवं यावत् परिनिर्मितवशवर्तिसंवर्त्तन्यो वक्तव्या- ।
यदैकसत्त्वोऽपि कामावचरेषु

देवेषु नावशिष्टो भवति इयताऽयं लोक- संवृत्तो
भवति यदुत कामाधातुसंवर्तन्या ।

ब्रह्मलोकेऽप्यन्यतम- सत्त्वो धर्मताप्रातिलम्भिकं
द्वितीयं ध्यानं समापद्योत्थाय

वाचं भाषते-`सुखं बत समाधिजं प्रीतिसुखम्
शान्तं बत समाधिजं प्रीतिसुखम्ऽ

इति । तं शब्दं श्रुत्वाऽन्येऽपि सत्त्वा- समापद्यन्ते ।
कालं च कृत्वा आभास्वरेषु

देवेषूपपद्यन्ते । यदा ब्रह्मलोक एकसत्त्वोऽपि नावशिष्टो
भवति इयताऽयं लोक- संवृत्तो

भवति यदुत सत्त्वसंवर्तन्या ।

तत- शून्ये भाजने इत एव सामन्तकात् सत्त्वानां
तदाक्षेपके कर्मणि परिक्षीणे

सप्त सूर्या- प्रादुर्भूय क्रमेण यावत् पृथिवीं
सुमेरुं च नि-शेषं दहन्ति । तस्मादेव च

प्रज्वलितादर्चिर्वायुना क्षिप्तं शून्यं ब्राह्मं
विमानं निर्दहत् परैति । तच्च तद्भूमिकमेव-

र्चिर्वेदितव्यम् । नहि विसभागा अपक्षाला- क्रमन्ते;
तत्सम्बद्धसम्भूतत्वात् । तस्मात्त-

दित्युक्तम् । कामावचरो ह्यग्नी रूपावचरमग्निं
सम्बध्नातीति ।

एवमन्यस्यामपि संवर्तन्यां यथासम्भवं वेदितव्यमिति
। नरकेषु सत्त्वानां

च्युत्यनुत्पादात् प्रभृति यावद् भाजनानां सङ्क्षय एष
काल- ।

विवर्तकल्प- प्राग्वायोर्यावन्नरकसम्भव- ॥९०॥

प्रथमाद् वायो- प्रभृति यावन्नरकेषु सत्त्वसम्भव-,
एष कालो विवर्तकल्प

इत्युच्यते ।

-------------------

इत एव सामन्तकादिति । चातुर्द्वीपकसामन्तकादित्यर्थ- ।
तदाक्षेपके कर्मणि परिक्षीण

इति । भाजनाक्षेपके भाजनोत्पादके परिक्षीण इत्यर्थ-
। ब्राह्मं विमानं निर्दहदर्चि- परैति ।

गच्छतीत्यर्थ- । तच्च तद्भूमिकमेवार्चिरिति ।
प्रथमध्यानभूमिकम् । कस्माद् ? इत्याह-नहि

विसभागा विसदृशा अपक्षाला उपद्रवा अग्न्यादय-
क्रमन्ते । तापयन्त इत्यर्थ- । आह-

यद्येवम्, किमिदमुच्यते-तस्मादेव चेति विस्तरेणेति ? अत
उच्यते-तत्सम्बद्धसम्भूतत्वादिति

विस्तर- । तेन कामावचरेणार्चिषां सम्बद्धं
सम्भूतं रूपावचरमर्चि-, तद्भावस्तस्मादिति ।

एवमन्यस्यामिति । यथा तेज- संवर्त्तन्यामुक्तम्,
एवमन्यस्यामप्यप्संवर्तन्याम्, वायु-

संवर्तन्यां च यथासम्भवं वेदितव्यम् । कथं कृत्वा
नरकादिसंवर्तनी ? यां पूर्ववदुक्त्वा

यावदियताऽयं लोक- संवृत्तो भवति सत्त्वसंवर्त्तन्या
। तत- शून्ये भाजने सहजोऽब्धातु-

सम्भवति । यस्तं भाजनलोकं लवणमिव विलोपयति, स
कामावचरोऽब्धातु- प्रथमध्यान-

भूमिकमब्धातुं सम्बध्नाति, स च
द्वितीयध्यानभूमिकं सम्बध्नाति । स
चाब्धातुस्त्रिभूमिकोऽपि

स्वेन स्वेन भाजनेन सहान्तर्धीयते । एवं
वायुसंवर्तन्या सहजो वायु- सम्भवतीति वक्तव्यम् ।

कथमिति ? पूर्ववदुक्त्वा यावत् सहजो वायुधातु-
सम्भवतीति । यस्तं भाजनलोकं कामावचरं

यावत् तृतीयध्यानभूमिकं क्रमेण पांशुराशिमिव
विकरति विध्वंसयति । यावत्तेनैव सार्धमन्तर्धीयते ।

@४२७

तथा हि संवृत्तो लोक आकाशमात्रावशेषश्चिरं
कालं तिष्ठति यावत् पुनरपि

सत्त्वानां कर्माधिपत्येन भाजनानां
पूर्वनिमित्तभूता आकाशे मन्दमन्दा वायव- स्यन्दन्ते ।

तदा प्रभृति यदयं लोको विंशतिमन्तरकल्पात्
संवृत्तोऽस्थात्, तन्निर्यातं वक्तव्यम् ।

यद् विंशतिमन्तरकल्पान् विवर्त्तिष्यते, तदुपयातं
वक्तव्यम् ।

ततस्ते वायवो वर्धमाना यथोक्तं वायुमण्डलं जायते
। तत- शनैर्यथोक्तक्रमविधानं

सर्वं जायते-अब्मण्डलम्, काञ्चनमयी पृथिवी,
सुमेर्वादयश्च । प्रथमं तु ब्राह्मं

विमानमुत्पद्यते । ततो यावद् यामीयम्, ततो
वायुमण्डलादीनि । इयताऽयं लोको

विवृत्तो भवति यदुत भाजनविवर्तन्या ।

अथान्यतर- सत्त्व आभास्वरेभ्यश्च्युत्वा शून्ये ब्राह्मे
विमान उत्पद्यते । अन्येऽपि

च सत्त्वास्ततश्च्युत्वा ब्रह्मपुरोहितेषूपपद्यन्ते । ततो
ब्रह्मकायिकेषु परनिर्मितवशवर्तिषु ।

क्रमेण यावदुत्तरकुरौ, गोदानीये, पूर्वविदेहे,
जम्बूद्वीपे, प्रेतेषु, तिर्यक्षु, नरकेषूपपद्यन्ते ।

धर्मता ह्येषा-यत् पश्चात् संवर्तते तत् पूर्व विवर्त्तते
।

यदा नरकेष्वेक- सत्त्वोऽपि प्रादुर्भूतो भवति, तदा
यदयं लोको विंशति-

मन्तरकल्पान् विवर्तते तन्निर्यातं भवति । यद्
विंशतिमन्तरकल्पान् विवर्त्त- स्थास्यति,

तदुपयातं भवति ॥९०॥

-------------------

विवर्तकल्पं विस्तरेण वक्तुकाम आह-तथा हि संवृत्तो
लोक इति विस्तर- । तथेति

यथा वर्णितम् । तदेति विस्तर- । यदाकाशे मन्दमन्दा
वायव- स्यन्दन्ते तदा प्रभृति यदयं

लोको विंशतिमन्तरकल्पान् संवृत्तोऽस्थात्, तन्निर्यातं
परिसमाप्तं वक्तव्यम् । तदुपयातं

वक्तव्यमिति । तदारब्धं वक्तव्यमित्यर्थ- ।

यथोक्तक्रमविधानमिति । यथोक्तेन क्रमेण विधानेन च
सर्वे जायते । यथोक्त- क्रम--

वायुमण्डलम्, अब्मण्डलम्, तत- काञ्चनमयी पृथिवी,
तत- सुमेर्वादयश्चेति । यथोक्तं

विधानम्-यस्य यद्विधानमुक्तम्,
अयामोद्वेधपरिणाहसंस्थानलक्षणम्, तत्तथा सर्वं
जायते ।

प्रथमं तु ब्राह्ममिति विस्तर- । यत् पश्चात् संवर्त्तते
तत्पूर्व विवर्तत इति स्थिति- । तेनाह-प्रथमं

तु ब्राह्मं विमानमुत्पद्यते । ततो यावद्यामीयमिति ।
यावच्छब्देन ब्रह्मविमानानन्तरं परनिर्मित-

वशवर्त्तिविमानम्, तदनन्तरं निर्माणरतिविमानम्,
ततोऽनन्तरं यावद्यामीयं विमानमुत्पद्यते ।

ततो यामीयविमानोत्पत्त्यनन्तरं वायुमण्डलादीनीति ।
यदुत भाजनविवर्तन्येति । न सत्त्व-

विवर्तन्येति दर्शयति ।

शून्ये ब्राह्मे विमान उत्पद्यते इति । महाब्रह्मा ।

अन्येऽपि च सत्त्वा इति । तत्परिवारा- । ततश्च्युत्वा
ब्रह्मपुरोहितेष्विति । तत

आभास्वरेभ्य- ।

तन्निर्यातं भवतीति तद्विवर्तनं लोकस्य परिसमाप्तं
भवतीत्यर्थ- । तदुपयातं भवतीति ।

आरब्धं विवृत्तावस्थानायेत्यर्थ- ॥९०॥

@४२८

अन्त-कल्पोऽमितात् यावद् दशवर्षायुष-,

विवर्तमाने लोके एकान्नविंशतिरन्तरकल्पा
अपरिमितायुषां मनुष्याणामति-

क्रामन्ति ।

अपरिमितायुषामेव हसतां यावद्दशवर्षायुषो भवन्ति
। सोऽसौ विवृत्तानां तिष्ठतां

प्रथमोऽन्तरकल्प- ।

तत- ।

उत्कर्षा अपकर्षाश्च कल्पा अष्टादशापरे ॥९१॥

तस्मादपरेऽष्टादशोत्कर्षा-,
अपकर्षाश्चाष्टादशान्तरकल्पा भवन्ति ।

कथं कृत्वा ? तेभ्यो हि दशवर्षायुष्केभ्य उत्कर्षं
गच्छन्त- क्रमेणाशीतिवर्ष-

सहस्रायुषो भवन्ति । पुनश्चापकर्षं गच्छन्तो
दशवर्षायुषो भवन्ति । एवं द्वितीयोऽन्तर-

कल्प- । एवं यावदष्टादश ॥९१॥

उत्कर्ष एक-,

एकान्तरकल्पो विंशतितम उत्कर्ष- । एवमपकर्ष- ।
दशवर्षायुष्केभ्यो यावद-

शीतिवर्षायुषां मनुष्याणामिति वर्त्तते ।

अथैते उत्कर्षा- कियन्तं प्रकर्षं गच्छन्ति ?

तेऽशीतिसहस्राद् यावदायुष- ।

नात- परेण वर्धन्ते । यावानेव
चान्येषामन्तरकल्पानामुत्कर्षापकर्षकाल-,

तावानेव प्रथमस्यापकर्षकाल- पश्चिमस्य चोत्कर्षकाल
इति समानकाला- सर्वे भवन्ति ।

इति लोको विवृत्तोऽयं कल्पां^स्तिष्ठति विंशतिम् ॥९२॥

इत्यनेनान्तरकल्पन्यायेनायं विंशतिमन्तरकल्पान्
विवृत्तस्तिष्ठति ॥९२॥

यावन्तं कालं विवृत्तस्तिष्ठति, तावन्तमेव कालम्-

विवर्ततेऽथ संवृत्त आस्ते संवर्तते समम् ।

विंशतिमेवान्तरकल्पान् विवर्तते, विंशतिं संवर्त्तते,
विंशतिं संवृत्त आस्ते ।

यद्यपि तदानीमुत्कर्षा अपकर्षाश्च न प्रवर्तन्ते,
कालस्तु समान- परिसङ्ख्यायते ।

-------------------

एकोनविंशतिरन्तरकल्पा अपरिमितायुषामिति ।
एकोऽन्तरकल्पो ब्रह्मलोकविमानादि-

भाजननिवृत्याऽतिक्रान्त इत्येकोनविंशतिरवशिष्टा
अन्तरकल्पा अपरिमितायुषां मनुष्याणामति-

क्रामन्ति; आनरकसत्त्वप्रादुर्भावात् । सा च
विवर्तमानावस्थातिक्रान्तैवावगन्तव्या । प्रादुर्भूते

नारके सत्त्वे विवृत्तावस्था प्रारब्धा ।
सेयमुच्यते-अपरिमितायुषामेव ह्रसतां
यावद्दशवर्षायुषा-

मेको विवृत्तावस्थान्तरकल्प- । तेनाह-सोऽसौ विवृत्तानां
तिष्ठतां प्रथमोऽन्तरकल्प इति ।

ततोऽष्टादश "उत्कर्षा अपकर्षाश्च" ॥९१॥

ततस्तु "उत्कर्ष एक-" इति । विंशत्यन्तरकल्पपरिमाणा
विवृत्तावस्था अव-

गन्तव्या ॥९२॥

@४२९

तत्रैकेनान्तरकल्पेन भाजनान्यभिनिवर्तन्ते,
एकान्नविंशत्याऽन्तरकल्पेन भाजनानि

विध्वंस्यन्ते, एकान्नविंशत्या शून्यीभवन्ति । ता एता
अन्तरकल्पानां चतस्रो विंशत्यो-

ऽशीतिर्भवन्ति ।

ते ह्यशतिर्महाकल्प-,

एतन्महाकल्पस्य प्रमाणम् ॥

कल्प- किंस्वभाव- ? पञ्चस्कन्धस्वभाव- । यदुच्यते-

"त्रिभिरसङ्ख्येयै- कल्पानां बुद्धत्वं प्राप्यते" ( ) इति
।

तत् कतमेषां कल्पानाम् ? य एव महाकल्पो निर्दिष्ट- ।

तदसङ्ख्यत्रयोद्भवम् ॥९३॥

बुद्धत्वम्,

असङ्ख्येयानां कल्पनानां त्रयेण ।

कथमसङ्ख्येयस्यासति सङ्ख्येयावसाने पुनस्त्रित्वमुच्यते
? नैतदेवं वेदितव्यम् ।

किं तर्हि ? "षष्टि- स्थानान्तराण्यसङ्ख्येयम्" ( ) इति
मुक्तकसूत्रं पठ्यते ।

कतमानि षष्टि- ?

एको ह्यद्वितीय- प्रथमं स्थानान्तरम् । एककानां दशको
द्वितीयम् । दश दशकानि

शतं तृतीयम् । दश शतानि सहस्रम् । दश सहस्राणि
प्रभेद- । दश प्रभेदा लक्षम् । दश

लक्षा अतिलक्ष- । दशातिलक्षा- कौटि- । दश कौट्यो
मध्य- । दश मध्या अयुतम् ।

दशायुता महायुतम् । दश महायुता नियुतम् । दश
नियुता महानियुतम् । दश महानियुता-

प्रयुतम् । दश प्रयुता महाप्रयुत- । दश महाप्रयुता-
कङ्कर- । दश कङ्करा महाकङ्कर- ।

दश महाकङ्करा विस्वर- । दश विस्वरा महाविस्वर- ।
दश महाविस्वरा अक्षोभ्य- ।

दशाक्षोभ्या महाक्षोभ्य- । दश महाक्षोभ्या विवाह- ।
दश विवाहा महाविवाह- । दश

महाविवाहा उत्सङ्ग- । दशोत्सङ्गा महोत्सङ्ग- । दश
महोत्सङ्गा वाहन- । दश वाहनानि

महावाहनम् । दश महावाहनानि तिटिभ- । दश
तिटिभा महातिटिभ- । दश महातिटिभा

हेतु- । दश हेतवो महाहेतु- । दश महाहेतव- करभ- ।
दश करभा महाकरभ- । दश

महाकरभा इन्द्र- । दशेन्द्रा महेन्द्र- । दश महेन्द्रा-
समाप्तम् । दश समाप्तानि महासमाप्तम् ।

दश महासमाप्तानि गति- । दश गतयो महागति- । दश
महागतयो निम्बरज- । दश

निम्बरजांसि महानिम्बरज- । दश महानिम्बरजांसि
मुद्रा । दश मुद्रा महामुद्रा । दश

महामुद्रा बलम् । दश बलानि महाबलम् । दश
महाबलानि सञ्ज्ञा । दश सञ्ज्ञा महासञ्ज्ञा ।

दश महासञ्ज्ञा विभूत- । दश विभूता महाविभूत-
। दश महाविभूता बलाक्षम् । दश

बलाक्षा महाबलाक्षम् । दश महाबलाक्षाणि असङ्ख्यम्
।

-------------------

पञ्चस्कन्धस्वभाव- कल्प- । "त एवाध्वा कथावस्तु"
(अभि^ को^ १.७) इति ।

मुक्तकमिति । न चतुरागमान्तर्गतमित्यर्थ- ।

@४३०

अष्टकं मध्याद् विस्मृतम् ।

इत्येतेषां षष्टिस्थानान्तरगतां सङ्ख्यामनुप्राप्ता-
कल्पा असङ्ख्येयानीत्युच्यन्ते ।

ततो व्यावृत्य पुनर्गण्यन्ते । एवं त्रीणि
असङ्ख्येयानीत्युच्यन्ते । न तु नैव परिसङ्ख्यातुं

शक्यन्त इति ।

किन्नु खलु कालप्रकर्षेणैव कृतप्रणिधाना बोधिसत्त्वा
बोधिमभिसम्बुध्यन्ते ?

किमेतदेव भविष्यति-महतां हि पुण्यज्ञानसम्भारेण
षड्भि- पारमिताभि- बहुभिर्दुष्कर-

शतसहस्रैस्त्रिभि- कल्पासङ्ख्येयैरनुत्तरां
सम्यक्सम्बोधिमभिसम्बुध्यन्ते बोधिसत्त्वा- ।

यद्यप्यन्यथाप्यस्ति मोक्षावकाश-, किमर्थं त इयन्तं
यत्नमारभन्ते ? परार्थं त इयन्तं

यत्नमारभन्ते-`कथं परानपि महतो दु-खौघात्
परित्रातुं शक्नुयाम्ऽ इति ।

क एषां परार्थेन स्वार्थ- ? एष एव तेषां स्वार्थो
य- परार्थ-, तस्याभिमतत्वात् ।

क इदानीमेतच्छ्रद्धास्यते ? सत्यं
दु-श्रद्धानमेतदात्मम्भरिभिर्निष्करुणै-;

कारुणिकैस्तु श्रद्धितमेवैतत् । यथा चेह
केचिदभ्यस्तनैर्घृण्या असत्यपि स्वार्थे

परव्यसनाभिरता उपलभ्यन्ते । तथा
पुनरभ्यस्तकारुण्या असत्यपि स्वार्थे परहित-

क्रियाभिरामा- सन्तीति सम्भाव्यम् । यथैव
चाभ्यासवशादनात्मभूतेषु संस्कारेषु संस्कृत-

तलक्षणानभिज्ञा आत्मस्नेहं निवेश्य
तद्धेतोर्दु-खान्युद्वहन्ति, एवं
पुनरभ्यासवशादात्मस्नेहं

तेभ्यो निर्वर्त्य परेष्वपेक्षां वर्धयित्वा
तद्धेतोर्दु-खान्युद्वहन्तीति सम्भाव्यम् ।

गोत्रान्तरमेव हि तत् तथाजातीयं निर्वर्तते यत्
परेषां दु-खेन दु-खायते सुखेन

सुखायते, नात्मन इति । न ते पुन- स्वार्थमन्यं पश्यन्ति
। आह चात्र-

"हीन- प्रार्थयते स्वसन्ततिगतं यैस्तैरुपायै- सुखम्,

मध्यो दु-खनिवृत्तिमेव न सुखं दु-खास्पदं तद् यत- ।

-------------------

अष्टकं मध्याद् विस्मृतमिति । अष्टौ स्थानानि क्वापि
प्रदेशे प्रमुषितत्वान्न पठितानि ।

तेनात्र द्वापञ्चाशत् स्थानानि भवन्ति । षष्ट्या च
सङ्ख्यास्थानैर्भवितव्यम् । तान्यष्टकानि स्वयं

कानिचिन्नामानि कृत्वा पठितव्यानि, येन
षष्टिसङ्ख्यास्थानानि परिपूर्णानि भवेयु- । असङ्ख्या

इति । असङ्ख्येया- सङ्ख्यानेनासङ्ख्येया असङ्ख्या इति ।
बहुवचननिर्देशादनुक्ता अपि तद्धिता

भवन्ति । यद्येवं "तदसङ्ख्यत्रयोद्भवम्" इति कथमुक्तम्
? नैष दोष-; नास्ति सङ्ख्या

परेणैष्वित्यसङ्ख्या-, असङ्ख्येया- कल्पा- ।
असङ्ख्याश्चासङ्ख्याश्चेत्यसङ्ख्या-, तेषां त्रयम् ।

तेषां कल्पानामसङ्ख्यत्रय उद्भवतीति
तदसङ्ख्यत्रयोद्भवं बुद्धत्वमित्येवं तद्व्याख्यातव्यम्
।

तस्याभिमतत्वादिति । तस्य परार्थस्याभिमतत्वात् । यो
ह्यभिमत- स स्वार्थो दृष्ट

इति ।

तद्धेतोरिति । आत्मस्नेहहेतो- । आत्मस्नेहं तेभ्य इति
विस्तर- । आत्मस्नेहं तेभ्य-

स्वासान्तानिकेभ्य- संस्कारेभ्यो निर्वर्त्य अपेक्षां
करुणालक्षणां वर्धयित्वा तद्धेतोरपेक्षाहेतो-

र्दु-खान्युद्वहन्तीति सम्भाव्यं प्रतिपत्तव्यम् ।

@४३१

श्रेष्ठ- प्रार्थयते स्वसन्ततिगतैर्दु-खै- परेषां
सुखम्,

दु-खात्यन्तनिवृत्तिमेव च यतस्तद्दु-खदु-ख्येव स- ॥" ( )
किं

पुनरुत्कर्षा बुद्धा उत्पद्यन्ते ? आहोस्विदपकर्षा- ?

अपकर्षे तु शताद् यावत् तदुद्भव- ।

अशीतिवर्षशतायुषि प्रजायामपकर्षे आरब्धे
यावद्वर्षशतायुषो मनुष्या भवन्ति,

एतस्मिन्नन्तरे बुद्धा उत्पद्यन्ते ।

कस्मान्नोत्कर्षकाले ? तदा हि दु-समुद्वेजा- सत्त्वा भवन्ति
।

कस्मान्न शतात् ? तदा हि पञ्च कषाया अभ्युत्सदा
भवन्ति । तद्यथा-

आयुष्कषाय-, कल्पकषाय-, क्लेशकषाय-,
दृष्टिकषाय-, सत्त्वकषायश्च ।

अपकर्षस्याधस्तात् प्रत्यवरा आयुरादय-
किट्टभूतत्वात् कषाया उच्यन्ते ।

द्वाभ्यां हि जीवितोपकरणविपत्ती यथाक्रमम् ।
द्वाभ्यां कुशलपक्षविपत्ति-;

कामसुखल्लिकाऽत्मक्लमथानुयोगाधिकारात्,
गृहिप्रव्रजितपक्षयोर्वा । एकेनात्मभाव-

विपत्ति-;
प्रमाणरूपारोग्यबलवृद्धिस्मृतिवीर्यधैर्यभ्रंशात् ॥

-------------------

मध्यो दु-खनिवृत्तिमेवेति । प्रत्येकबुद्ध- श्रावको
दु-खनिवृत्तिमेव मोक्षमेव प्रार्थयते,

न सुखं सांसारिकम् । कुत- ? दु-खास्पदं तद्यत- ।
यस्मात् तत् सांसारिकं सुखं दु-खस्थानं

भवति । श्रेष्ठोबोधिसत्त्व- स्वसन्ततिगतैर्दु-खै-
परेषां सुखमाभ्युदयिकं दु-खात्यन्तनिवृत्तिमेव

च नि-श्रेयसस्वभावां परेषां प्रार्थयते ।
अथवा-परेषां सुखमाभ्युदयिकनै- श्रेयसिकं
प्रार्थयते ।

दु-खात्यन्तनिवृत्तिमेव च बुद्धलक्षणामात्मीयां
परहितकियोपायभूतां प्रार्थयते । कस्माद् ?

इत्याह-यतस्तद्दु-खदु-ख्येव स इति । तस्मात् परदु-खै- स
बोधिसत्त्वो दु-खी भवति ।

अत एव सुखं द्विप्रकारं प्रार्थयत इति ।

अपकर्षस्याधस्तादिति विस्तर- । वर्षशतस्याधस्तात् ।
पञ्चकषाया अभ्युत्सदा भवन्ति ।

अभ्यधिका भवन्तीत्यर्थ- । वर्षशतेऽभ्युत्सदा-, न
त्वभ्युत्सदा यथाधस्तात् । आयु-कषाय

इति । किट्टभूतं प्रत्यवरं कषाय-, आयुरेव कषाय
आयु-कषाय- । एवं कल्पकषायादय- ।

यथाक्रममिति । जीवितविपत्तिरायु- कषायेण,
उपकरणविपत्ति- कल्पकषायेण ।

धान्यपुष्प फलोषधादीन्युपकरणान्यल्परस
वीर्यविपाकप्रभावाणि हि तानि भवन्ति, नैव वा

भवन्ति । द्वाभ्यां कुशलपक्षविपत्तिरिति ।
क्लेशकषायेण, दृष्टिकषायेण च कुशलपक्षस्य
विपत्ति- । कथम् ?
इत्याह-कामसुखल्लिकात्मक्लमथानुयोगाधिकारादति ।
कामसुखमेव

कामसुखल्लिका, कामसुखलीनतेति वा । कामतृष्णा वा
कामसुखल्लिका, यथा कामसुखे

सज्यते । आत्मक्लमथ- = आत्मोपताप- । आत्मपीडेत्यर्थ- ।
कामसुखल्लिकात्मक्लमथ-

योरनुयोग- = अनुसेवनम्, तस्याधिकारस्तस्मात् ।
तदुक्तम्-कामसुखल्लिकानुयोगमात्म-

क्लमथानुयोगं वाधिकृत्यारभ्य
क्लेशदृष्टिकषायाभ्यां कुशलपक्षविपत्तिर्भवतीति ।
एवं

तावदविशेषेण ।

गृहिप्रव्रजितपक्षयोर्वा । गृहिपक्षस्य क्लेशकषायेण
कुशलपक्षविपत्ति-, प्रव्रजितपक्षस्य

@४३२

अथ प्रत्येकबुद्धानां कस्मिन् काले उत्पाद- ?

द्वयो- प्रत्येकबुद्धानाम्,

उत्कर्षेऽपि, अपकर्षेऽपि ।

द्विविधा हि प्रत्येकबुद्धा--वर्गचारिण-,
खड्गविषाणकल्पाश्च ।

तत्र वर्गचारिण- श्रावकपूर्विण- प्रत्येकजिना उच्यन्ते ।
पृथग्जनपूर्विणोऽपि

सन्तीत्यपरे । येऽन्यत्रोत्पादितनिर्वेधभागीया इह स्वयं
मार्गमभिसम्बुध्यन्ते । तथा हि

पूर्वयोगं पठन्ति-"पर्वते किल पञ्चशतानि
तापसानां कष्टानि तपांसि तप्यन्ते स्म,

यावत् प्रत्येकबुद्धसहोषितेन मर्कटेनागस्य
तदीर्यापथसन्दर्शनात् प्रत्येकबोधि-

मभिसम्बुद्धा-" ( ) इति । न चार्या- सन्त- कष्टानि
तपांसि तप्येरन् ।

खड्गविषाणकल्पा- पुनरसंसृष्टविहारिण- ।

तेषां प्रत्येकबुद्धानाम्-

खड्ग- कल्पशतान्वय- ॥९४॥

महाकल्पानां शतं बोधिसम्भारेषु चरित- खड्गं
विषाणकल्पो भवति ।

विनोपदेशेनात्मानमेकं प्रतिबुद्धा इति प्रत्येकबुद्धा- ।
ते ह्येकमात्मानं दमयन्ति, नान्यान् ।

किं पुनरत्र कारणम् ? न हि तावदशक्ता धर्मं
देशयितुम्; प्रतिसंवित्प्राप्तत्वात् ।

शक्यं च तै- पूर्वबुद्धानामनुशासनमनुस्मृत्यापि
धर्मं देशयितुम् । नापि निष्करुणा-;

-------------------

दृष्टिकषायेण । यथाक्रमं कामप्रधाना गृहिण-,
दृष्टिप्रधाना प्रव्रजिता इति । एकेनेति । सत्त्व-

कषायेण ।

द्विविधा हि प्रत्येकबुद्धा इति । यस्माद् वर्गचारिणोऽपि
प्रत्येकबुद्धा- श्रावकपूर्विणो

भवन्ति न केवलं खड्गविषाणकल्पा- ।
तस्मादुत्कर्षेऽपि तेषामुत्पत्तिर्न विरुध्यते । ये
ह्युत्पादित-

स्रोत आपत्तिफलसकृदागामिफला अन्तर्हिते बुद्धशासने
स्वयमर्हत्त्वमधिगच्छन्ति, ते वर्ग-

चारिण- । ते च बुद्धोत्पादकाल एव प्राकृतसंवेगत्वान्न
पुन- संवेजनीया इति । तदीर्यापथ-

सन्दर्शनादिति । प्रत्येकबुद्धेर्यापथसन्दर्शनात् ।
पर्यङ्कबद्धसमाधिरूपसन्दर्शनात् । न चार्या- सन्त-

कष्टानि तपांसि तप्येरन्निति । सत्यदर्शनकाल एव
शीलव्रतपरामर्शदृष्टे- प्रहीणत्वात्, शीलव्रत-

परामर्शदृष्टिपूर्वकत्वाच्च कष्टतप- क्रियाया- ।

खड्गविषाणकल्पा इति । यथा खड्गविषाणा अद्वितीया
भवन्ति, एवं ते गृहस्थ-

प्रव्रजितैरन्यैश्च प्रत्येकबुद्धैरसंसृष्टविहारिण
इति । खड्गविषाणकल्पा इत्युच्यन्ते ।

"कल्पशतान्वय-" इति । कल्पशतकृतबोधिहेतुरित्यर्थ- ।
अत एव व्याचष्टे-

महाकल्पानां शतं बोधिसम्भारेषु
शीलसमाधिप्रज्ञालक्षणेषु चरित- कृतप्रयोग इति ।

शक्यञ्च तैरिति विस्तर- । अथापि ते प्रतिसंवित्प्राप्ता न
भवेयु-, तथापि तै- प्रणिधिज्ञानेन

पूर्वबुद्धानामनुशासनमनुस्मृत्य धर्मो देशयितुं
शक्यते । ऋद्धेराविष्करणादिति । आकाश-

गमनादिकाया- सत्त्वानुग्रहार्थं प्रकाशनात् । नापि
सत्त्वानामभव्यत्वात् । धर्मं न देशयन्तीति

@४३३

सत्त्वानुग्रहार्थम्द्धेराविष्करणात् । नापि
सत्त्वानामभव्यत्वात्; तथा हि लौकिकवीतरागा-

संविद्यन्ते । किं तर्हि ?

पूर्वाभ्यासवशेनाल्पोत्सुकताधिमुक्तत्वात् नोत्सहन्ते
गम्भीरधर्मग्रहणाय परेषां

व्यापर्तुम् । अनुस्रोतोगामिनीनां हि प्रजानां दुष्करं
प्रतिस्रोतोनयनम् ।

गणपरिकर्षणप्रसङ्गपरिहारार्थं च;
व्याक्षेपसंसर्गभीरुत्वात् ॥९३-९४॥

अथ चक्रवर्त्तिन- कदोत्पद्यन्ते ?

चक्रवर्तिसमुत्पत्तिर्नाधोऽशीतिसहस्रकात् ।

असिते चायुषि मनुष्याणां यावदशीतिसहस्रके
चोत्पत्तिश्चक्रवर्त्तिनाम्,

नाध-; तस्या- सस्यसम्पदस्तदूनायुषामभाजनत्वात् ।

राज्यं चक्रेण वर्तयितुं शीलमेषामिति चक्रवर्त्तिन- ।

ते पुनश्चतुर्विधा--

सुवर्णरूप्यताम्रायश्चक्रिण-,

सुवर्ण-रूप-ताम्र-अयश्चक्राणि येषां सन्ति । प्रथम
एषामुत्तम-, द्वितीय उपोत्तम-,

तृतीयो मध्यम-, चतुर्थोऽधम- ।

तेऽधरक्रमात् ॥९५॥

एक-द्वि-त्रि-चतुर्द्वीपा-,

यस्यायसं चक्रं स एकद्वीपाधिपति-, यस्य ताम्रमयं
स द्वयो-, यस्य रूप्यमयं

स त्रयाणाम्, यस्य सुवर्णमयं स
चतुर्द्वीपाधिपति--एष प्राज्ञप्तिको निर्देश- ।

सूत्रे तु प्रधानग्रहणादेकमेव सौवर्णं चक्रम् । "यस्य
राज्ञ- क्षत्रियस्य

मूर्धाभिषिक्तस्य तदैव पोषधे पञ्चदश्यां
शिर-स्नातस्योपोषधोपोषितस्योपरिप्रासाद-

तलगतस्यामात्यगणपरिवृतस्य पूर्वस्यां दिशि
चक्ररत्नं प्रादुर्भवति सहस्रारं सनाभिकं

सनेमिकं सर्वाकारपरिपूर्णं शुभकर्मारकृतं
दिव्यं सर्वसौवर्णम्, स राजा भवति चक्रवर्ती"

(दी^ नि^ च^ सू^) इति ।

-------------------

वाक्यशेष- । कस्माद् ? इत्याह-तथाहीति विस्तर- ।
यस्माद्धि लौकिकवीतरागास्तदानीं

संविद्यन्ते, तस्माल्लोकोत्तरवीतरागा अपि
सम्भवेयुरित्यभिप्राय- । यद्येते न हेतवो धर्मदेशनाया

अकरणे, कस्तर्हि हेतु- ? इत्याह-किं तर्हीति विस्तर- ।

पूर्वाभ्यासवशेन असंसर्गाभ्यासवशेन ।
अलोपोत्सुकताधिमुक्तत्वात् । तत्कृतरुचि-

त्वादित्यर्थ- । गणपरिकर्षणप्रसङ्गपरिहारार्थं च
नोत्सहन्ते गम्भीरधर्मग्रहणाय परेषां व्यापर्तुम् ।

तथा व्यापारे हि सति गण- परिक्रष्टव्य- स्यात् ।
गणपरिकर्षणप्रसङ्गं पुन- कस्मात् परिहरन्ति ?

व्याक्षेपसंसर्गभीरुत्वात् । व्याक्षेपसंसर्गाभ्यां
भीरुत्वात् । व्याक्षेप- = अभिप्रेतसमाध्यादिकर्मण्य-

प्रवृत्ति- । संसर्ग- = अन्यसम्पर्क- ।
व्याक्षेपसंसर्गभीरुत्वं पुन- पूर्वाभ्यासवशात्
॥९३-९४॥

एष प्राज्ञप्तिक इति ।
प्रज्ञप्तिशास्त्रनिर्देश--चतुर्विधाश्चक्रवर्त्तिन इति ।
सूत्रे तु

सुवर्णचक्रवर्त्येवोक्त-, प्राधान्यात् ।

@४३४

एवं चैते चक्रवर्तिन उत्पद्यन्ते-

न च द्वौ सह बुद्धवत् ।

सूत्र उक्तम्-"अस्थानमनवकाशो यदपूर्वाचरमौ द्वौ
तथागतावर्हन्तौ

सम्यक्सम्बुद्धौ लोक उत्पद्येयाताम् ! नेदं स्थानं विद्यते
। स्थानमेतद् विद्यते

यदेकस्तथागत- । यथा तथागत एवं चक्रवर्त्तिनौऽ ( )
इति ।

इदमत्र सम्प्रधार्यम्-किमत्र त्रिसाहस्रमहासाहस्रो
लोकधातुर्लोक इष्ट-, उताहो

सर्वलोकधातव इति ?

नान्यत्र बुद्धा उत्पद्यन्ते इत्येके । किं कारणम् ? मा भूद्
भगवत- शक्तिव्याघात

इति । एक एव हि भगवान् सर्वत्र शक्त- । यत्र बुद्ध एको
न शक्त- स्याद् विनेयान्

विनेतुम्, तत्रान्योऽपि न शक्त इति । उक्तं च सूत्रे-"स चेत्
त्वां शारिपुत्र कश्चिदुप-

सङ्क्रम्यैवं पृच्छेत्-`अस्ति कश्चिदेतर्हि श्रमणो वा
ब्राह्मणो वा समसम- श्रमणेन

गौतमेन यदुताभिसम्बोधाय । एवं च पृष्ट- किं
व्याकुर्या-ऽ ? `स चेन्मां भदन्त

कश्चिदुपसङ्क्रम्येवं पृच्छेत्, तस्याहं पृष्ट एवं
व्याकुर्याम्-नास्ति कश्चिदेतर्हि श्रमणो

वा, ब्राह्मणो वा समसमो भगवता यदुताभिसम्बोधाय ।
तत् कस्य हेतो- ? सम्मुखं मे

भगवतोऽन्तिकाच्श्रुतम्,
सम्मुखमुद्गृहीतम्-अस्थानमनवकाशो यदपूर्वाचरमौ

तथागतौ लोक उत्पद्येयातां नेदं स्थानं विद्यते"ऽ ( )
इति ।

यत्तर्हि भगवतोक्तं
ब्रह्मसूत्रे-"यावत्त्रिसाहस्रमहासाहस्रको लोको वशे

मेऽत्र वर्तते" ( ) इति ? आभिप्रायिक एष निर्देश- ।

कोऽत्राभिप्राय- ? तावतोऽनभिसंस्कारेण व्यवलोकनात् ।
अभिसंस्कारेण

त्वनन्तो बुद्धानां चक्षुर्विषय- ।

सन्त्येवान्यलोकधातुषु बुद्धा इति निकायान्तरीया- । किं
कारणम् ? बहवो

हिसमं सम्भारेषु प्रवर्तमाना दृश्यन्ते । न चैकत्र
बहूनां युगपद् योग उत्पत्तुम्, न

चास्ति तदुत्पत्तौ कश्चित् प्रतिबन्ध इति नियतं
लोकधात्वन्तरेषूत्पद्यन्ते । अनन्ता

लोकधातव इति न शक्यं भगवता कल्पमप्यायुर्बिभ्रता
यथेह तथान्येष्वपि अनन्तेषु

लोकधातुषु व्यापर्तुम्, किं पुन- पुरुषायुषम् ।

-------------------

अस्थानं वर्तमानकालापेक्षया ।
अनवकाशोऽनागतापेक्षया । अनागतेऽप्यध्वनि

सम्भवाद्युगपद् द्वयोरिति । अपूर्वाचरमाविति । नैक-
पूर्वो नापर- पश्चात् । किं तर्हि ? सहेत्यर्थ- ।

समसम इति वीप्सा । अथ वा-समै- सर्वसत्त्वेषु
बुद्धैर्भगवद्भि- सम इति समसम- ।

तावतोऽनभिसंस्कारेणेति । तावतो लोकधातोरनाभोगेन
दर्शनात् ।

निकायान्तरीया इति । महासाङ्घिकप्रभृतय- ।

न चैकत्रेति । लोकधातौ पुरुषायुषमिति । पुरुषस्यायु-
पुरुषायुषम् । तद् बिभ्रतेति

वर्तते । इदमिन्द्रियमिति । श्रद्धादि । अस्याङ्गस्येति । अस्य
प्रत्ययस्य ।

@४३५

कथं चेह बुद्धो व्याप्रियते ? अस्य पुद्गलस्येदमिन्द्रियम्
इयता कालेनामुष्मिन्

देशे अमुं पुद्गलमागम्यास्य दोषस्य
परिहारादस्याङ्गस्योपसंहारादनेन प्रयोगेणानुत्पन्नं

वोत्पत्स्यते, अपरिपूर्णं वा परिपूरयिष्यतीति ।

यत्त्विदं सूत्रमत्रोपनीतम्-"अस्थानमनवकाशो
यदपूर्वाचरमौ द्वौ तथा-

गतावेकत्र लोक उत्पद्येयाताम्" ( ) इति, तदेवेदं
सम्प्रधार्यते-

किमिदमेकं लोकधातुमधिकृत्योक्तम्, आहोस्वित् सर्वानिति ?
चक्रवर्तिनोऽपि

चास्य लोकधातौ न स्यादुत्पाद-; सहोत्पत्तिप्रतिषेधात्
बुद्धवत् ।

अथैतत् क्षम्यते, इदं तु कस्मान्न क्षम्यते-"पुण्यस्तु
बुद्धानां लोक उत्पाद-"

इति ? यदि बहूनां बहुषु स्यात्, न दोष- स्यात् ।
भूयसां लोकानामभ्युदयेन योग-

स्यान्नि- श्रेयसेन च ॥

अथैकस्मिन्नपि कस्माद् द्वौ तथागतौ न सहोत्पद्यते ?

१. प्रयोजानाभावात् । २. प्रणिधानवशाच्च । एवं हि
बोधिसत्त्वा- प्रणिधानं

कुर्वन्ति-`अहो बताहमन्धे लोकेऽपरिणायके बुद्धो लोक
उत्पद्येयमनाथानां नाथ-ऽ

इति । ३. आदरार्थम् । ४. अभित्वरार्थं च । एकस्मिन् हि
बुद्धे सुतरामाद्रियन्ते । `दुर्लभ

ईदृशोऽन्य-ऽ इति मन्यमाना- सुतरां चाभित्वरन्ते
शासनप्रतिपत्तौ-`माऽस्मिन् गते

परिनिर्वृते वाऽनाथा भूमऽ इति ।

अथैते चक्रवर्तिन- सुवर्णादिमयैश्चक्रै- पृथिवीं
जयन्त- कथं जयन्ति ?

यथाक्रमम्-

प्रत्युद्यानस्वयंयानकलहास्त्रजित-,

यस्य सौवर्णं चक्रं भवति तं कोटराजान- स्वयं
प्रत्युद्गच्छन्ति-`इमे देवस्य

जनपदा- ऋद्धाश्च स्फीताश्च क्षेमाश्च
सुभिक्षाश्चाकीर्णबहुजनमनुष्याश्च, तान् देव-

समनुशास्तु, वयं देवस्यानुयात्रिका भविष्याम-ऽ इति ।

यस्य रूप्यमयं स स्वयमेव तेषामन्तिकं याति,
पश्चादस्य प्रह्वीभवन्ति ।

यस्य ताम्रमयं स तेषामन्तिकं गत्वा कलहायते,
पश्चात् प्रह्वीभवन्ति ।

यस्य शस्त्रमयं स तेषामन्तिकं गच्छति, अन्योन्यं
शस्त्राण्यावहन्ति, पश्चान्नमन्ति ॥

-------------------

किमिदमेकं लोकधातुमधिकृत्येति । एकचातुर्द्वीपकं
त्रिसाहस्रमहासाहस्रं वा

लोकधातुमधिकृत्यैतदुक्तमित्यभिप्राय- । चक्रवर्तिनोऽपि
चेति विस्तर- । "अस्थानमनवकाशो

यदपूर्वाचरमौ द्वौ तथागतौ उत्पद्येयाताम्" इति नानेन
वचनेन लोकधात्वन्तरोत्पादप्रतिषेध-;

तथागतानां तथोक्तत्वात् । तद् यथा-चक्रवर्त्तिनाम् ।
चक्रवर्त्तिनोऽपि हि तथोक्ता--

"अस्थानमनवकाशो यदपूर्वाचरमौ द्वौ चक्रवर्त्तिनौ
म्लोक उत्पद्येयाताम्" इति ।

जना- प्राकृतमनुष्या- । मनुष्यास्तु मतिमन्त-

@४३६

सर्वे तु चक्रवर्तिन--

अवधा- ॥९६॥

शस्त्रेणापि जयतां वधो न प्रवर्तते । निर्जित्य च
सत्त्वान् दशसु कुशलेषु कर्मपथेषु

प्रतिष्ठापयन्ति । अत एव ते नियतं देवेषूत्पद्यन्ते ।
सूत्र उक्तम्-"राज्ञश्चक्रवर्तिनो

लोके प्रादुर्भावात् सप्तानां रत्नानां लोके प्रादुर्भावो
भवति । तद्यथा-चक्ररत्नस्य,

हस्तिरत्नस्य, अश्वरत्नस्य, मणिरत्नस्य, स्त्रीरत्नस्य,
गृहपतिरत्नस्य, परिणायकरत्नस्य"

( ) इति । कथं सत्त्वसङ्ख्याता हस्त्यादय- परकीयेण
कर्मणोत्पद्यन्ते ? न वै

कश्चित् परकीयेणोत्पद्यते । येन तु सत्त्वेन
तत्सम्बन्धजातीयं तत्सम्बद्धसंवर्तनीयं

कर्मोपचितम्, तस्मिन्नुत्पन्ने स्वान्येवैनं
कर्माण्युत्पादयन्ति ।

किमेष एवान्यराजभ्यश्चक्रवर्तिनां विशेष- ? अन्योऽपि
विशेषोऽस्ति; तद्यथा-

द्वात्रिंशन्महापुरुषलक्षणान्येषां भवन्ति, तद्यथा
बुद्धानाम् ॥९५-९६॥

तत्र तु-

देशस्थोत्तप्तपूर्णत्वैर्लक्षणातिशयो मुने- ।

देशस्थतराणि बुद्धानां लक्षणानि, उत्तप्ततराणि,
सम्पूर्णतराणि च-इत्येष तेषां

विशेष- ॥

किं खलु प्राथमकल्पिका अपि मनुष्या- सराजका आसन् ?
नेत्याह । किं

तर्हि ?

प्रागासन् रूपिवत् सत्त्वा-,

प्राथमकल्पिका मनुष्या रूपावचरा इवासन् । सूत्र
उक्तम्-"ते भवन्ति रूपिणो

मनोमया- सर्वाङ्गप्रत्यङ्गोपेता अविकला अहीनेन्द्रिया-
शुभा वर्णस्थायिन- स्वयम्प्रभा

विहायसङ्गमा- प्रीतिभक्षा- प्रीत्याहारा दीर्घायुषो
दीर्घमध्वानं तिष्ठन्ति" ( ) इति ।

-------------------

शस्त्राण्यावहन्ति उत्क्षिपन्ति ।

गृहपतिरत्नम् । कोषाध्यक्षजातीय- । परिणायकरत्नम् ।
बलाध्यक्षजातीय- । तत्सम्बन्ध-

जातीयमिति । तेन चक्रवर्त्तिना सम्बद्ध- । तत्सम्बद्धस्य
तत्सम्बद्धेन वा संवर्तनं तस्मै हितं

तदनुकूलं तत्सम्बद्धसंवर्तनीयमिति । येन सत्त्वेन
कर्मापचितं तस्मिन्नुत्पन्ने चक्रवर्त्तिन- स्वान्येवैनं

सत्त्वं कर्माण्युत्पादयन्ति । न तु

अत्त्वश्चक्रवर्त्तिकुशलविपाकोत्पत्तिप्रत्ययभावमापद्यते ।
स च

कुशलविपाकश्चक्रवर्त्तिन एवेत्यवगन्तव्यम् ॥९५-९६॥

देशस्थतराणीति । अभ्रष्टस्थानानि । उत्तप्ततराणि ।
प्रभास्वरतराणि । सम्पूर्णतराणि ।

अखण्डरूपाणि ॥

चक्रवर्त्तिराजप्रस्तावेनेदं विचार्यते-किं खलु यावत्
सराजका इति । रूपावचरा

इवासन्निति, अस्यार्थस्य प्रतिपादनाय सूत्रमानयति-सूत्र
उक्तमिति विस्तर- । दृश्यरूपत्वाद्

रूपिण- । उपपादुकत्वान्मनोमया- ।
हस्तपादतदङ्गुल्याद्युपेतत्वात् सर्वाङ्गप्रत्यङ्गोपेता- ।

@४३७

रसरागात् तत- शनै- ॥९७॥

आलस्यात् सन्निधिं कृत्वा साग्रहै- क्षेत्रपो भृत- ।

तेषां तथाभूतानां भूमिरस- प्रादुर्भूतो
मधुस्वादुरस- ।

तस्यान्यतमो लोलुपजातीय- सत्त्वो गन्धं घ्रात्वा रसं
स्वादितवान्, भक्षितवांश्च ।

तथा अन्येऽपि सत्त्वास्तथैवाकार्षु- । स आरम्भ-
कवलीकाराहारस्य । तेषां तदाहारा-

भ्यासात् खरत्वं गुरुत्वं च कायेऽवक्रान्तम्, प्रभावा
अन्तर्हिता- । ततोऽन्धकार उत्पन्ने

सूर्या-चन्द्रमसौ प्रादुर्भूतौ ।

सोऽप्येषां भूमिरस आस्वादगृद्धानां क्रमेणान्तर्हितो
भूमिपर्पटकं प्रादुर्भूतम् ।

तत्रापि गृद्धा-, तदप्यन्तर्हितम् । वनलता प्रादुर्भूता
। तत्रापि गृद्धा-, साऽप्यन्तर्हिता ।

अकृष्टोप्त- सालिरुत्पन्न-, तं प्रभुक्ता- ।
तस्येदानीमौदारिकत्वान्नि-ष्यदनिर्वाहार्थं सत्त्वानां

मूत्रपुरीषमार्गौ सह स्त्रीपुरुषेन्द्रियाभ्यां
प्रादुर्भूतौ, संस्थानं च भिन्नम् । तेषामन्योन्यं

पश्यतां
पूर्वाभ्यासवशादयोनिशोमनस्कारग्राहग्रासतां
गतानां कामराग उदीर्णो यतो

विप्रतिपन्ना- । एष आरम्भ- कामिनां
कामभूतग्रहावेशस्य ।

ते च खलु तं शालिं सायं च सायमाशार्थं
प्रातश्च प्रातराशार्थं प्रवेशयन्ति स्म । अथान्यतम-

सत्त्वोऽलसजातीय- सन्निधिकारमकार्षीत् । अन्येऽपि च
सत्त्वा- सन्नि-

धिकारमकार्षु- । तेषां तत्र ममकार उत्पन्ने स
शालिर्लूनो लूनो न पुनर्जायते स्म ।

तत- क्षेत्राणि प्रविभज्य स्वेष्वाग्रहं कृत्वा
परकीयं हर्तुमारब्धा- । प्रथम

आरम्भश्चौर्यस्य । तैस्तेषामङ्कुशार्थं
समेत्यान्यतम- पुरुषविशेष- क्षेत्राणि पालयितुं

षष्ठभागेन भृत- । तस्य क्षेत्राणामधिपति-
क्षत्रिय- क्षत्रिय इति सञ्ज्ञोत्पन्ना । महाजनकायस्य

सम्मत- प्रजां च रञ्जयतीति महासम्मतो राजेति
सञ्ज्ञोत्पन्ना । एष आरम्भो राजपरम्पराया- ।

तत्र ये गृहेभ्यो बहिर्मनस- संवृत्तास्तेषाम्
ऽब्राह्मणा-ऽ इति सञ्ज्ञोत्पन्ना ।

अथान्यतमस्य राज्ञो लोभात् संविभागमकुर्वन्त-
सत्त्वानां तास्कर्यं प्राचुर्य-

-------------------

समग्रेन्द्रियत्वादविकला- । काणविभ्रान्ताद्यभावाद
हीनेन्द्रिया- । दर्शनीयसस्थानत्वात् शुभा- ।

रमणीयवर्णत्वाद् वर्णस्थायिन- ।
आदित्यादिप्रभानपेक्षत्वात् स्वयम्प्रभा- ।
कर्मद्धिसंयोगेना-

काशचरत्वाद् विहायसङ्गमा- ।
कवलीकाराहारानपेक्षत्वात् प्रीतिभक्षा-, प्रीत्याहारा
इति

पर्यायौ । तथा दीर्घायुषो दीर्घमध्वानं
तिष्ठन्तीति ।

मधुस्वादुरस इति । मधुन इव स्वादुरसोऽस्य स इति ।
अयोनिशोमनस्कारस्य ग्राहभूतस्य ग्रासतां गतानां
सत्त्वानां काम एव ग्रह-, तेनावेशस्त-

स्यारम्भ इति ।

सायमाशार्थमिति । अपराह्णभोजनार्थम् ।
प्रातराशार्थमिति । प्रातर्भोजनार्थम् ।

सन्निधिकार- सङ्ग्रह- । क्षेत्राणि विभज्य अकृष्टोप्तेन
शालिना तद्वृत्तिकल्पनात् । क्षत्त्रियादिसञ्ज्ञानां

नैरुक्तेन विधिना सिद्धि- ॥९७-९८॥

@४३८

मापन्नम् । स तान् शस्त्रेणोपसङ्क्रमते स्म । ततोऽन्यते
`नैवङ्कारका- स्मऽ इति मृषा

वाचं वक्तुमारब्धा इति ।

तत- कर्मपथाधिक्यादपह्रासे दशायुष- ॥९८॥

तत एवं कर्मपथानां वृद्धौ सत्यां क्रमेण
ह्रसतां मनुष्याणां दशवर्षायुषो मनुष्या-

सम्भवन्ति ।

अतोऽस्य कृत्स्नस्यानर्थौघस्य द्वौ धर्मौ
मूलयोनि--रसराग-, आलस्यं

च ॥९८॥

दशवर्षायुषां मनुष्याणामन्तरकल्पस्य निर्याणं
भवति । कथं भवति ? इत्याह-

कल्पस्य शस्त्ररोगाभ्यां दुर्भिक्षेण च निर्गम- ।

त्रिभिरन्तरकल्पस्य निर्याणं भवति-शस्त्रेण, रोगेण,
दुर्भिक्षेण च ।

अन्तरकल्पस्य निर्याणकाले दशवर्षायुषो मनुष्या
अधर्मरागरक्ता भवन्ति विषमलोभाभि-

भूता मिथ्याधर्मपरीता- अमातृज्ञा अपितृज्ञा- ।
तेषां व्यापाद उत्कर्षं गतोऽन्योन्यं सत्त्वं

दृष्ट्वा तीव्रमाघातचित्तं वधकचित्तं च
प्रत्युपस्थितं भवति । तद्यथा-इदानीं

मृगलुब्धकस्यारण्यकं मृगं दृष्ट्वा ते यद्यदेव
गृह्णन्ति काष्ठं वा लोष्टं वा तत्तेषां तीक्ष्णं

शस्त्रं प्रादुर्भवति, तेऽन्योन्यं सत्त्वं जीविताद्
व्यपरोपयन्ति ।

पुन- कल्पस्य निर्याणकाले दशवर्षायुषां
मनुष्याणां तैरेव दोषैरमनुष्या

ईतिमुत्सृजन्ति, यतस्तेषामसाध्या व्याध्यादय-
प्रादुर्भवन्ति यतो म्रियन्ते ।

पुनर्दशवर्षायुषां मनुष्याणां तैरेव दोषैर्देवा
वर्षं नोत्सृजन्ति, यतो दुर्भिक्षं जायते-

चञ्च-, श्वेतास्थि, शलाकवृत्ति- ।

कथं च चञ्च- ? द्वाभ्यां कारणाभ्याम् । य इदानीं
समवाय- स तदानीं `चञ्च-ऽ

इत्युच्यते । समुद्गोऽपि चञ्च- । ते च मनुष्या
जिघत्सादौर्बल्यपरीता- समेत्य कालं

-------------------

निर्याणमिति । परिसमाप्ति- । अधर्मरागरक्ता इति ।
काममिथ्याचाररागाध्यवसिता- ।

विषमलोभाभिभूता इति । विषमलोभ- =
परकीयस्वीकरणेच्छा चौर्याद् बलाद्वा, तेनाभिभूता- ।

मिथ्याधर्मपरीता इति । विपरीतधर्मपरिदीपका- ।
अमातृज्ञा अपितृज्ञा इति विस्तर- ।

पुन- कल्पस्य निर्याणकाल इति । इह कल्पस्य निर्याणानि
त्रीण्युच्यन्ते-शस्त्र-

रोगदुर्भिक्षाणि । किमेकस्य दशवर्षायु- कल्पस्य त्रीणि
निर्याणाणि क्रमेण भवन्ति, आहोस्विदेकैकस्यैकैकं

क्रमेणेति ? एके तावदाहु--एकैकमिति । अपरे
पुनराहु--एकस्य

क्रमेण त्रीणि भवन्ति । पूर्वं दुर्भिक्षम्, तदनन्तरो
रोग-, तदनन्तरं शस्त्रमिति । पूर्वकस्तु पक्ष

इष्ट इति पश्याम- ।

तैरेव दोषैरिति । अधर्मादिरागादिभि- । अमनुष्या-
पिशाचादय- । ईतिं व्याध्यादिका-

मुत्सृजन्ति, ओजो वा हरन्ति, प्रभावतो वा
पुष्पलौषधिप्रभृतीनां महाभूतानि दृषयन्ति ।

यतस्तेषामसाध्या व्याधय- प्रादुर्भवन्ति यतो म्रियन्ते ।

@४३९

कुर्वन्ति, समुद्गेषु चानागतजनतानुग्रहार्थं
बीजान्यवस्थापयन्ति । अतस्तद् दुर्भिक्षम्,

`चञ्चम्ऽ इत्युच्यते ।

कथं श्वेतास्थि ? द्वाभ्यां कारणाभ्याम् । तेषां हि
शुष्करूक्षकायानां कालं

कुर्वतामाश्वेवास्थीनि श्वेतानि भवन्ति,
बुभुक्षाहताश्च श्वेतान्यस्थीनि संहृत्य क्वाथयित्वा

पिबन्ति ।

कथं शलाकावृत्ति- ? द्वाभ्यां कारणाभ्याम् । ते हि
सत्त्वा- शलाकोद्देशिकया

गृहेष्वामिषं संविभजन्ते-अद्य गृहस्वामी भोक्ष्यते,
श्वो गृहस्वामिनीत्येवमादि;

धान्यस्थानविवरेभ्यश्च शलाकया धान्यफलानि
निष्कृष्य बहुलोदकेन क्वाथयित्वा

पिबन्ति ।

एवं वर्णयन्ति-"येनैकाहमपि प्राणातिपातविरति-
संरक्षिता भवति

एकहरीतकी वा सङ्घायैकपिण्डपातो वा
सत्कृत्यानुप्रदत्तो भवति, स तेषु शस्त्ररोग-

दुर्भिक्षान्तरकल्पेषु नोत्पद्यते" ( ) इति ।

अथ कियन्तं कालमेतानि शस्त्राघातरोगदुर्भिक्षाणि
तेषां सत्त्वानां भवन्ति ?

दिवसान् सप्त मासांश्च वर्षाणि च यथाक्रमम् ॥९९॥

शस्त्रक- प्राणातिपात- सप्त दिवसान् भवति । रोग- सप्त
मासांश्च, दिवसांश्च ।

दुर्भिक्षं सप्त वर्षाणि च । मासांश्च दिवसांश्चेति
समुच्चयार्थश्चकार- ।

तदा च द्वयोर्द्वीपयोस्तेषां प्रतिरूपकाणि भवन्ति ।
व्यापाद उद्रेकप्राप्तो भवति,

वैवस्त्र्यदौर्बल्ये, जिघत्सापिपासे च ।

यदुक्तम्, एवमन्यस्यामपि संवर्तन्यां वेदितव्यं
यथायोगमिति ॥९९॥

अथ कतीमा- संवर्तन्य- ?

संवर्तन्य- पुनस्तिस्त्रो भवन्त्यग्न्यम्बुवायुभि- ।

एकत्र ध्याने सत्त्वा- समं संवर्तन्ते एतस्यामिति
संवर्तनी ।

१. सप्तभि- सूर्यैस्तेज- संवर्तनी भवति । २.
वर्षोदकेनाप्संवर्तनी । ३. वायुप्रकोपाद्

वायुसंवर्तनी । ताभिश्च सूक्ष्मोऽप्यवयवो नावशिष्यते
।

अत्र तु केचित् तीर्थकरा इच्छन्ति-"परमाणवो नित्यास्ते
तदानीं शिष्यन्ते"

इति ।

कस्मात् त एवमिच्छन्ति ? सा भूदबीजक- स्थूलानां
प्रादुर्भाव इति ।

ननु च सत्त्वानां कर्मज- प्रभावविशिष्टो
वायुर्बीजमुक्तम् । संवर्तनीशीर्षवायुर्वा

-------------------

तदा चेति विस्तर- । यदेह जम्बुद्वीपे शस्त्रक-
प्राणातिपात-, तदा द्वयोर्द्वीपयो-

पूर्वविदेहावरगोदानीययो र्व्यापाराद् उद्रेकप्राप्तो भवति
। यदेह रोगस्तदा तयोर्दौर्बल्यम्, यदेह

दुर्भिक्षं तयोर्जिघत्सापिपासे ॥९९॥

तीर्थकरा- कणभुक्प्रभृतय- ।

@४४०

तस्य निमित्तं भविष्यति । "वायुना लोकान्तरेभ्यो
बीजान्याह्रियन्ते" इति महीशासका-

सूत्रे पठन्ति ।

एवमपि न ते बीजादिभ्योऽङ्कुरादीनामुत्पत्तिमिच्छन्ति । किं
तर्हि ? स्वेभ्य

एवावयवेभ्य-, तेषामपि स्वेभ्य एव, एवं यावत्
परमाणुभ्य- ।

किमिदं बीजादीनामङ्कुरादिषु सामर्थ्यम् ? न
किञ्चिदन्यत्र परमाणूपसर्पणात् ।

किं पुन- कारणं त एवमिच्छन्ति ? नहि विजातीयात्
सम्भवो युक्त इति ।

कस्मान्न युक्त- ? अनियमो हि स्यात् ।

शक्तिनियमान्नैवं भविष्यति, शब्दपाकजोत्पत्तिवत् ।

चित्रो हि गुणधर्म-, द्रव्यं तु नैवम् । समानजातीयेभ्य-
एव हि द्रव्येभ्य-

समानजातीयानां दृष्ट उत्पाद-, तद्यथा-वीरणेभ्य-
कटस्य, तन्तुभ्य- पटस्येति ।

इदमयुक्तं वर्तते ।

किमत्रायुक्तम् ? यदसिद्धं साधनायोदाह्नियते ।

किमत्रासिद्धम् ? अन्यो वीरणेभ्य- कट-, अन्यश्च तन्तुभ्य-
पट इति ।

-------------------

वायुर्बीजमुक्तमिति ।
"बहुविधप्रभावभिन्नैर्वायुभिरभिमथ्यमाना-"
(द्र^-अभि^

को^ ३.४९) इति वचनात् । तस्य निमित्तमिति । रूपावचरो
वायुरविनष्ट- । कामावचरस्य

विवर्तकाले प्रथमक्षणोत्पन्नस्य वायोर्निमित्तम् ।
बीजान्याह्नियन्त इति । पञ्च बीजजातानि

मूलबीजादीनि । मूलबीजम्, फलबीजम्, बीजबीजम्,
अग्रबीजम्, स्कन्धबीजम् ।

एवमपीति । यद्यप्याह्नियन्ते बीजानि न ते
स्थूलभावानां बीजादिभ्योबीजाङ्कुरगण्डा-

दिभ्योऽङ्कुरादीनामङ्कुरकाण्डादीनामुत्पत्तिमिच्छन्ति ।
बीजादीनि हि तेषां निमित्तकारणानि,

न समवायिकारणानि, समवायिकारणैश्च भवितव्यम् ?
अत आह-किं तर्हि, स्वेभ्य

एवावयवेभ्य इति विस्तर- । तद्यथा-अङ्कुराद्यवयवी
अङ्कुराद्यवयवेभ्य- । तेषामप्यङ्कुराद्य-

वयवानां स्वेभ्य एवावयवेभ्य- । तेषामपि स्वेभ्य एवेति
। एवं यावत् परमाणुभ्य- ।

अन्यत्र परमाणूपसर्पणादिति । न जनने बीजादीनां
सामर्थ्यं किञ्चिदस्ति । अङ्कुरादि-

परमाणुपसर्पणात्तु तेषां सामर्थ्यमिष्यत
इत्यभिप्राय- । अनियमोहि स्यादिति । तन्त्वादिभ्योऽपि

कटाद्युत्पत्ति- स्यादित्यर्थ- । शक्तिनियमादिति । यथा
बीजादीनां सामर्थ्यनियमान्नानियमो

भविष्यति । शब्दपाकजोत्पत्तिवत् । यथा
शब्दोऽभिघातादिभ्यो विजातीयेभ्य उत्पद्यते, अथ

च न यत- कुतश्चिद् गन्धरसादेर्विजातीयादुत्पद्यते,
अभिघातादीनामेव विजातीयानां तदुत्पादने

सामर्थ्यात्; तथा पाकजा रूपादयो
विजातीयादग्न्यादेरुत्पद्यन्ते, अथ च न यत- कुतश्चिद्

विजातीयाच्चक्षुरादेरुत्पद्यन्ते, अग्न्यादेरेव तदुत्पादने
सामर्थ्यात् ।

वैशेषिक आह-चित्रो वै गुणधर्म- स्वजातीयेभ्यो
विजातीयेभ्यश्चोत्पद्यते ।

स्वजातीयेभ्यस्तावद् रूपरसगन्धस्पर्शादय-
कारणपूर्वा रूपरसगन्धस्पर्शादिभ्य- एवोत्पद्यन्ते,

विजातीयेभ्योऽपि संयोगविभागपाकजादय- कर्मादिभ्य- ।
तदेवं गुणधर्मो द्रव्यधर्म

प्रत्युदाहरणम् ।

@४४१

त एव हि ते तथासन्निविष्टास्तां तां सञ्ज्ञां
लभन्ते, पिपीलिकापङ्क्तिवत् ।

कथं गम्यते ? एकन्तुसंयोगे पटस्यानुपलम्भात् । को हि
तदा सत- पटस्योपलब्धौ

प्रतिबन्ध- ।

अकृत्स्नवृत्तौ पटभागोऽत्र स्यात्, न पट- ।
समूहमात्रं च पट- । कश्च

तन्तुभ्योऽन्य- पटभाग- ! अनेकाश्रसंयोगापेक्षायां
दशामात्रसङ्घाते पटोपलब्धि- स्यात् ।

न वा कदाचित्; मध्यपरभागानामिन्द्रियेणासन्निकर्षात् ।
क्रमसन्निकर्षे चावयवानां

चक्षु- स्पर्शनाभ्यामवयविज्ञानं न स्यात् । तस्मात्
क्रमेण सन्निकर्षादवयविव्यवसायादव-

-------------------

त एव हि ते तथेति विस्तर- । वीरणादय एव हि ते तथा
तेन प्रकारेण कटादिरूपेण

सन्निविष्टा व्यवस्थितास्तां कट सञ्ज्ञां लभन्ते ।
पिपीलिकादिपङ्क्तिवत् । यथा पिपीलिकास्तथा-

सन्निविष्टा- पङ्क्तिरिति सञ्ज्ञां लभन्ते, न च
ताभ्योऽन्यत् पङ्क्तिद्रव्यमस्ति भवतामपि सिद्धान्ते ।

कथं गम्यते तानि वीरणादीनि तथासन्निविष्टानि
कटादिसञ्ज्ञा लभन्ते, न पुनस्तेभ्यो

द्रव्यान्तराणीति ? अत आह-एकतन्तुसंयोगे
पटस्यानुपलम्भात् । आरब्धकार्ये ह्येकस्मिन्

तन्तौ चक्षु- संस्पर्शाभ्यां संयुक्ते तत्समवेत-,
पटोऽपि च ताभ्यां सन्निकृष्ट इत्यसावपि तथैवो-

पलभ्येत । यदि ब्रूयात्-प्रतिबन्धात्तस्यानुपलब्धिरिति ?
अत आह-को हि तदा सतो

विद्यमानस्य पटस्योपलब्धौ प्रतिबन्ध इति । नास्ति
प्रतिबन्ध इत्यभिप्राय- । तस्मान्न पटो नाम

द्रव्यान्तरमस्तीति ।

स्यान्मतम्, एकैकस्मिन्तन्तौ प्रदेशेन पटो वर्त्तते, न
सर्वात्मना वर्त्तत इति ? अत

उच्यते-अकृत्स्नवृत्ताविति विस्तर- । अकृत्स्नवृत्तौ पटस्य
कल्प्यमानायां पटभागोऽत्रैकैकस्मिन्,

तन्तौ स्यान्न पट- । तत- किमिति चेत् ? अत
आह-समूहमात्रं च पट- । स्यादिति वर्त्तते ।

एकस्मिन् भाग-, अपरस्मिन्नपर इति तन्तुवर्त्तिनां बहूनां
भागानां समुदाय- पट इति च

प्राप्नोति, न चेष्यते । कश्च तन्तुभ्योऽन्य- पटभाग इति
कणभुग्भक्ता- प्रष्टव्या-, येन भागेनाय-

मिन्द्रियसन्निकृष्टे तन्तौ वर्त्तते । तस्मादेतामपि
कल्पनां कल्पयित्वा नातोऽन्य- पट- सिध्यति ।

स्यान्मतम्-एकैकस्मिन्नपि तन्तौ पटो वर्त्तते,
पटोपलब्धेस्तु पटेन्द्रियसन्निकर्ष-

पटस्यानेकाश्रयसंयोगापेक्षो निमित्तमिति ।
अतोऽनेकाश्रयसंयोगापेक्षायामुपलब्धौ कल्प्य-

मानायां दशामात्रसङ्घाते गृह्यमाणे पट
उपलभ्येत, न तूपलभ्यते; पटमध्यभागाद्यदर्शनात् ।

अथ मतम्-नैव तदानीमपीन्द्रियेण मध्यादिभागा-
सम्प्रयुज्यन्त इति, अतो दशामात्र-

सङ्घाते पटोपलब्धिर्न भवतीति ? तत
इदमभिधीयते-न वा कदाचिदिति विस्तर- । न वा

कदाचित् पटोलब्धि- स्यात् ।
मध्यपरभागानामिन्द्रियेणासन्निकर्षात् । नैव हि
सम्भवोऽस्ति

यत्तदारम्भका मध्यपरभागा- सर्व एवेन्द्रियेण
सन्निकृष्येरन् । तथा च सति तन्त्वादिष्वप्येष

प्रसङ्ग इति । न च किञ्चिदपि कार्यमुपलभ्येत ।
किञ्च-क्रमसन्निकर्षे चेति विस्तर- । यदा

क्रमेण चक्षु- संस्पर्शनेन्द्रियं वा पटं गृह्णीयात्,
तदा पटग्रहणं न स्यात्; युगपदनेकाश्रय-

संयोगाभावाच्चक्षु- स्पर्शनेन्द्रिययो- ।
एवमन्येषामप्यवयवानां ग्रहणं न स्यात् ।

तस्मादिति विस्तर- । यस्मात् क्रमेण पटबुद्धि-
कटबुद्धिर्वा, तस्मादवयवेष्वेव

@४४२

यवेष्वेव तद्बुर्द्धि-, अलातचक्रवत् ।
भिन्नरूपजातिक्रियेषु तन्तुषु पटस्य रूपाद्य-

सम्भवात् ।

चित्ररूपादित्वे विजातीयारम्भोऽपि स्यात्, अविचित्रे च
पार्श्वान्तरे पटस्यादर्शनं

स्यात्, चित्ररूपदर्शनं वा । क्रियापि च चित्रेत्यतिचित्रम् ।
तापप्रकाशभेदे चाग्निप्रभाया

आदिमध्यान्तेषु तद्रूपस्पर्शयोरनुपपत्ति- ।

परमाण्वतीन्द्रियत्वेऽपि समस्तानां प्रत्यक्षत्वं यथा
तेषां कार्यारम्भकत्वं चक्षु-

रादीनां च तैमिरिकाणां च विकीर्णकेशोपलब्धि- ।
तेषां परमाणुवदेक- केशोऽतीन्द्रिय- ।

-------------------

पटावयवेषु कटावयवेषु वा तद्बुद्धि- पटबुद्धि-,
कटबुद्धिर्वा विकल्पवशाद् भवति । अलात-

चक्रवत् । यथालाते शीघ्रसञ्चारात् तत्र
तत्रोत्पद्यमाने अलातचक्रबुद्धिर्भवति, तद्वत् । साधनं

चात्र-न द्रव्यसत् पट-,
अवयवग्रहणसापेक्षग्रहणत्वात्, अलातचक्रवत्ऽ ।
भिन्नरूपजाति-

क्रियेष्विति विस्तर- । भिन्नरूपेषु तन्तुषु
नीलपीतादिभेदात्, भिन्नजातिषु दुकूलकर्पासादि-

भेदात्, भिन्नक्रियेषूर्ध्वाधोगमभेदात् । पटस्य
रूपाद्यसम्भवात् । कीदृशं तत्र रूपं भवतु, जाति-

क्रिया वा ?

स्यादेषा बुद्धि--चित्रमस्य रूपादीति ? तदेवं
चित्ररूपादित्वे कल्प्यमाने विजातीया-

रम्भोऽपि स्यात्, तन्तुवीरणयोरपि कटारम्भ- स्यात् ।
तथा सति धर्मविशेषविपर्यय- प्राप्नोति ।

अत्यन्तविजातीयारम्भकत्वं द्रव्याणां प्राप्नोतीत्यर्थ-
।

अविचित्रे च पार्श्वान्तरे एकपार्श्वचित्रस्य
पटस्यादर्शनं स्यात्, तस्य चित्ररूपादि-

भमतत्वात् । रूपदर्शने हि
तदाश्रयद्रव्योपलब्धिरिष्यते
वैशेषिकै--"महत्यनेकद्रव्य-

वत्त्वाद्रूपाच्चोपलब्धि-", "रूपसंस्काराभावाद्
वायावनुपलब्धि-" (वै^ सू^ ४.१.६-८)_

इति वचनात् । चित्ररूपदर्शनं वा अचित्रे पार्श्वे स्याद्
यदि पटो दृश्येत । चित्रं हि तस्य

रूपमिष्यते । क्रियापि च चित्रेत्यतिचित्रमिति । एकं तद्
द्रव्यं विचित्रक्रियमिति न युज्यते ।

क्रियावैचित्र्ये हि क्रियावदभिमतानां
द्रव्याणामन्यत्वमिष्यते । तापप्रकाशभेदे चेति विस्तर-
।

अग्निप्रभालक्षणस्यावयविन आदिमध्यान्तेष्वारम्भकेषु
तापप्रकाशभेदे स्पर्शनभेदो दृष्ट- । स

च तद्भेदस्तत्र यथाक्रमं तीव्रमध्यमन्दता ।
तस्यावयविन- प्रभाद्रव्यस्य तौ रूपस्पर्शौ नोपपद्येते ।

न ह्येकस्यावयविनोऽनेकं रूपं स्पर्शो वा युज्यते । तेन
नावयवेभ्योऽवयविद्रव्यमन्यदस्तीति ।

अथ मतम्-यदि तन्त्वादिभ्योऽवयवेभ्यो न पटाद्यवयवी
व्यतिरिक्तोऽस्ति, परमाणू-

नामतीन्द्रियत्वात्, न च तैरवयवैरैन्द्रियक आरब्ध इति
कृत्स्नं जगदप्रत्यक्षं स्यात्, प्रत्यक्षं च

गवादि दृश्यते । तस्मादतीन्द्रियै-
परमाणुभिरर्थान्तरमन्यदैन्द्रियकमारब्धमिति
सिद्धिरिति ?

अत्रोच्यते-परमाण्वतीन्द्रियत्वेऽपीति विस्तर- । यथा
भवतां वैशेषिकाणामतीन्द्रियत्वेऽपि

समस्तानां कार्यारम्भकत्वम्, न व्यस्तानाम्;
एवमस्माकमपि समस्तानामेव प्रत्यक्षत्वं न

व्यस्तानामसत्यवयविन्यर्थान्तरभूते । यथा
चक्षुरादीनां चक्षुरूपालोकमनस्काराणां
समस्तानां

चक्षुर्विज्ञानोत्पत्तौ कारणत्वम्, नैकैकस्य; एवं
परमाणूनामतीन्द्रियत्वेऽपि समस्तानां प्रत्यक्षत्वम्,

नैकैकस्य । तैमिरिकाणां च पुरुषाणां
विकीर्णानामसंयुक्तानां केशानां समूह उपलभ्यते

@४४३

रूपादिष्वेव च परमाणुसञ्ज्ञाविनिवेशात् तद्विनाशे
सिद्ध- परमाणुविनाश- ?

द्रव्यं हि परमाणु- अन्यच्च रूपादिभ्यो द्रव्यमिति न
तेषां विनाशे तद्विनाश-

सिध्यति ।

अप्रयुक्तमस्यान्यत्वम्; यावता न परिच्छिद्यन्ते
केनचित्-इमानि पृथिव्यप्तेजांसि,

इम एषां रूपादय इति । चक्षु- स्पर्शनग्राह्याणि च
प्रतिज्ञायन्ते । दग्धेषु चोर्णाकर्पास-

कुसुम्भकुङ्कुमादिषु तद्बुद्ध्यभावाद् रूपादिष्वेव
तद्बुद्धि- ।

पाकजोत्पत्तौ घटपरिज्ञानं संस्थानसामान्यात्,
पङ्क्तिवत् । चिह्नमपश्यतो-

ऽपरिज्ञानात् को वा बालप्रलापेष्वादर- इति तिष्ठतु
तावदेवाप्रतिषेध- ॥

-------------------

अनारब्धेऽप्यवयविनि, न त्वेकैक- केश- । तेषां
तैमिरिकाणां परमाणुवदेक- केशोऽतीन्द्रिय

इति । अतो नास्ति तेऽन्यद् द्रव्यम् ।

तदेवमवयविनं प्रतिषिध्य रूपादिभ्यो
गुणेभ्योऽर्थान्तरं गुणिनं प्रतिषेद्धुकाम् आह-

रूपादिष्वेव चेति विस्तर- । रूपादिष्वेव परमाणुरिति
सञ्ज्ञाविनिवेश- । तद्विनाशे रूपादिविनाशे

सिद्ध- परमाणुविनाश इति ।

वैशेषिका आहु--द्रव्यं हि परमाणु- । अन्यच्च
रूपादिभ्यो द्रव्यम्; "रूपरसन्ध-

स्पर्शवती पृथिवी" (वै^ सू^ २.१.१)
इत्येवमादिसिद्धान्तवचनात् ।

अप्रयुक्तमस्यान्यत्वम् । यस्मान्न केनचित् परिच्छिद्यन्ते इमानि
पृथिव्यप्तेजांसि, इमे

एषां पृथिव्यादीनां रूपादयो रूपरसगन्धस्पर्शा
गुणा इति । ब्रूयाद्-अतीन्द्रियाणि तत्त्वतो न

निर्धार्यन्त इति । अत आह-चक्षुस्पर्शनग्राह्याणि च तानि
पृथिव्यादीनि प्रतिज्ञायन्त इति ।

दग्धेषु चेति विस्तर- । ऊर्णादीन्यवयविद्रव्याणि न
पच्यन्त इत पैलुका- । तदुक्तं भवति-

प्राक्तनगुणनिवृत्तौ पाकजगुणोत्पत्तौ तदाश्रयास्तु
द्रव्याणि तदवस्थानान्येव भवन्तीति ।

तथैवोर्णादिबुद्धि- स्यात् । न च भवति । तस्माद्
द्रव्यबुद्ध्यभावात्, रूपादिष्वेव तद्बुद्धिर्न

द्रव्येऽर्थान्तरभूत इति । यदि हि ऊर्णादिद्रव्यं
रूपादिभ्योऽन्यत् स्यात्, तत्तदवस्थानं भवतीति

रूपादीन्येवाग्निसम्बन्धादुष्णेन
निरुद्धानीत्यूर्णादिबुद्धि- स्यात्, न च भवति, तस्माद्
रूपादिष्वे-

वोर्णादिबुद्धि- ।

वैशेषिका आहु--यदि रूपादिमात्रं घट- स्यात्,
अग्निसम्बन्धाद् रूपादीनि

पाकजादीन्यन्यान्युत्पद्यन्त इति `स एवायं घट-ऽ इति न
परिज्ञायेत । यस्य तु पाकाद्

रूपादीन्येवोत्पद्यन्ते निरुध्यन्ते चेति, स एव
घटस्तदवस्थानो भवतीति तस्य तत् परिज्ञानं

युज्यत इति ? अत इदमुच्यते-पाकजोत्पत्तौ घटपरिज्ञानं
संस्थानसामान्यादिति । रूपाद्याकृति-

सामान्यादित्यर्थ- । पङ्क्तिवत् । यथा न वस्तत्
पिपीलिकानां तद्व्यतिरिक्तं पङ्क्तिद्रव्यं नामास्ति,

अथ च पूर्वपङ्क्तिसंस्थानसामान्यादन्यस्यामपि
तत्परिज्ञानं भवति-सैवेयं पिपीलिकानां

पङ्क्तिरिति । आह-कथमेतद् गम्यते संस्थानसामान्यात्
परिज्ञानम्, न तु तादवस्थादिति ?

अत्रोच्यते-चिह्नमपश्यतोऽपरिज्ञानादिति । यस्मात्
खण्डनिम्नोन्नतादि चिह्नमपश्यतस्तत्परिज्ञानं

न भवति, अत- संस्थानसामान्यादिति सिद्धम् ॥१००॥

@४४४

अथ कस्या- संवर्तन्या- कतमच्छीर्षं भवति ?

ध्यानत्रयं द्वितीयादि शीर्षं तासां यथाक्रमम्
॥१००॥

त्रीणि संवर्तनीशीर्षाणि-तेज- संवर्तन्या द्वितीयं
ध्यानं शीर्षं भवत्यधो दह्यते,

अप्संवर्तन्यास्तृतीयं ध्यानं शीर्षं भवत्यध-
क्लिद्यते, वायुसंवर्त्तन्याश्चतुर्थं ध्यानं शीर्षं

भवत्यधो विकीर्यते ।

यद्धि संवर्तन्या उपरिष्टात्तच्छीर्षमित्युच्यते ॥१००॥

किं पुन- कारणं प्रथमद्वितीयतृतीयध्यानानि
तेजोजलवायुभिर्ध्वस्यन्ते ?

तदपक्षालसाधर्म्यात्,

प्रथमे हि ध्याने वितर्कविचारा अपक्षाला- । ते च मनस-
परिदाहकत्वादग्नि-

कल्पा- ।

द्वितीये प्रीतिरपक्षाला । सा च
प्रस्रब्धियोगेनाश्रयमृदुकरणादप्कल्पा । अत एव

च तस्मिन् कृत्स्नकायस्थैर्यापगमात् दु-खेन्द्रियनिरोध
उक्त- सूत्रे ।

तृतीये ध्याने आश्वासप्रश्वासा- । ते च वायव एव । इति
यस्यां ध्यानसमापत्तौ

यथाभूत आध्यात्मिकोऽपक्षाल-, तस्यां ध्यानोपपत्तौ
तथाभूतो बाह्य इति ।

कस्मात् पृथिवीसंवर्तनी न भवति ? पृथिव्येव हि
भाजनाख्या, तस्यां

तेजोजलवायुभिर्विरोध-, न पृथिव्येति ।

अथ चतुर्थध्याने कथं न संवर्तनी ?

न चतुर्थेऽस्त्यनिञ्जनात् ।

चतुर्थं
ध्यानमाध्यात्मिकापक्षालरहितत्वादानेञ्ज्यमुक्तं
भगवता । अतोऽत्र

बाह्योऽपक्षालो न प्रवर्तत इति नास्त्यत्र संवर्तनी ।

शुद्धावासप्रभावादित्यपरे । न तै- शक्यमारूप्यान्
प्रवेष्टुम्, नाप्यन्यत्र गन्तुमिति ।

नित्यं तर्हि चतुर्थध्यानभाजनं प्राप्नोति ?

-------------------

सा चेति विस्तर- । सा च प्रीति- । प्रस्रब्धियोगेन ।
`प्रीतेर्मनस- प्रस्रब्धिर्जायतेऽ इति

प्रस्रब्धियोगेना श्रयमृदुकरणादप्कल्पा ।

अत एव चेति विस्तर- । आश्रयमृदुकरणात् । तस्मिन् द्वितीये
समापत्तिध्याने कृत्स्नस्य

कायस्थैर्यस्यापगमाद् दु-खेन्द्रियनिरोध उक्त- । "सुखस्य
च प्रहाणाद् दु-खस्य च प्रहाणात्

पूर्वमेव सौमनस्यदौर्मनस्ययोरस्तङ्गमाददु-खासुख
मुपेक्षास्मृतिपरिशुद्धं चतुर्थं ध्यानमुपसम्पद्य

विहरति" ( ) इति वचनात् ।

आध्यात्मिकापक्षालरहितत्वादिति । ये
वितर्कविचारादयोऽष्टावाध्यात्मिकापक्षाला--

"वितर्कचारौ श्वासौ च सुखादि च चतुष्टयम्" (अभि^ को^
८.११) इति, तद्रहित-

त्वादित्यर्थ- । आनेज्यमिति । "एजृ कम्पने" (मा^ धा^ १.१४६)
इत्यस्य धातोरेतद् रूपम्-

आनेज्यमिति । यथा त्वा निञ्ज्यमिति पाठ-, तदा इगे-
(द्र^-मा^ धा^ १.९१) प्रकृत्यन्तर-

@४४५

न नित्यं सह सत्त्वेन तद्विमानोदयव्ययात् ॥१०१॥

न हि चतुर्थं ध्यानमेकभूमिसम्बद्धम् । किं तर्हि ?
विच्छिन्नस्थानान्तरम्,

तारकावत् । तत्राप्ययं सत्त्व उपपद्येत, च्यवेत वा, स
सार्धं विमानेनेति नास्त्यस्य

नित्यत्वम् ॥१०१॥

केन पुन- क्रमेणैता- संवर्तन्यो भवन्ति ? निरन्तरं
तावत्-

सप्ताग्निना,

सप्त संवर्तन्यस्तेजसा भवन्ति । तत--

अद्भिरेका,

सप्तानां तेज- संवर्तनीनामनन्तरमद्भि- संवर्तनी
भवति ।

एवं गतेऽद्भि- सप्तके पुन- ।

तेजसा सप्तक-,

एतेन क्रमेणाप्संवर्तनीनां गते सप्तके पुन- तेज-
संवर्तनीनां सप्तको भवति ।

पश्चाद् वायुसंवर्तनी तत- ॥१०२॥

पश्चादेका वायुसंवर्तनी भवति । किं कारणम् ?
यथैव हि तेषां सत्त्वानां

समापत्तिविशेषादात्मभावानां स्थितिविशेष-, तथा
भाजनानामपामिति ता एता भवन्ति ।

एवं च कृत्वा-षट्पञ्चाशत् तेज- संवर्तन्य-, सप्त
अप्संवर्त्तन्य-, एका वायुसंवर्त्तनी ।

-------------------

स्यैतद् रूपं द्रष्टव्यम् । न तै- शुद्धावासकायिकै-
शक्यमारूप्यान् प्रवेष्टुं विपश्यनाचरितत्वात् ।

शमथचरिताश्चारूप्या- । नाप्यन्यत्र गन्तुमधरां
भूमिं विशेषगामित्वात् ॥१०१॥

एतेन क्रमेणेति । यथोक्तेन । सप्तानां तेज-
संवर्तनीनामनन्तरमद्भि- संवर्तनी भवत्येका ।

पुन- सप्तानां तेज- संवर्त्तनीनामनन्तरमद्भि-
संवर्तनी भवति द्वितीया । एवं यावत् सप्तम्यद्भि-

संवर्तनी ।

"एवं गतेऽद्भि- सप्तके पुन- तेजसा सप्तक-" । "तत-"
पश्चात् एका वायुसंवर्त्तनी

भवति, किं कारणम् ? यथा वर्णितम्-बहुना
कालप्रकर्षेणाप्संवर्तनी भवति, ततोऽपि बहुतरेण

वायुसंवर्त्तनीति, अत इदमुच्यते-यथैव हि तेषामिति
विस्तर- । यथा प्रथमध्यानाद् द्वितीय-

ध्यान समापत्तिविशेषादात्मभावानां
द्वितीयध्यानभूमिकानां स्थितिविशेष- ।
अर्धमहाकल्पार्धं

प्रथमध्यानोपपन्नानामायु- प्रमाणम्, कल्पद्वयं
द्वितीयध्यानोपपन्नानामिति । तथा भाजनाना-

मपामपि । किम् ? स्थितिविशेष इति । एवं द्वितीयादपि
तृतीयध्यानस्य विशेषो वक्तव्य- । एवं

च कृत्वेति । यस्मादष्टकृत्वस्तेज- संवर्तनीसप्तका इति
षट्पञ्चाशत् तेज- संवर्तन्यो भवन्ति,

सप्ताप्संवर्तन्य-, एका वायुसंवर्तनीति चतु-षष्टि-
संवर्तन्यो भवन्ति । तस्माद् यदुक्तं प्रज्ञप्ति-

भाष्ये-चतु-षष्टि- कल्पा- शुभकृत्स्नानामायु-
प्रमाणमिति, तत् सूक्तं भवति । यथा "ऊर्ध्वं

तु परीत्ताभेभ्य आश्रय- । द्विगुणद्विगुण-" (अभि^ को^
३.७७) इत्यत्रोक्तं शुभकृत्स्नानां

चतु-षष्टियोजनानां शरीरप्रमाणम् ।
शरीरप्रमाणेन च तेषामायु- प्रमाणमुक्तम् । "आयुस्तु
कल्पै-

@४४६

एवं च प्रज्ञप्तिभाष्यं सुनीतं भवति-"चतु-षष्टि-
कल्पा- शुभकृत्स्नाना-

मायु-प्रमाणम्" ( ) इति ॥१०२॥

अभिधर्मकोशभाष्ये लोकनिर्देशो नाम

तृतीयं कोशस्थानं समाप्तमिति ।

-------------------

स्वाश्रयसम्मितै-" (अभि^ को^ ३.८०) इति वचनात् । एकैका
संवर्तनी महाकल्प इति

कृत्वा । इयता हि कालेन तेषामायुष- परिसमाप्तिरिति
॥१०२॥

आचार्ययशोमित्त्रकृतायां स्फुटार्थायाम्

अभिधर्मकोशव्याख्यायां

लोकनिर्देशो नाम

तृतीयं कोशस्थानम् ॥