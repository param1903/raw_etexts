@इ
बौद्ध-संस्कृत-ग्रन्थावली-२३
##Bउद्धिस्त् षन्स्क्रित् टेxत्स्-णो.२३
@इइ
Bउद्धिस्त् षन्स्क्रित् टेxत्स्-णो.२३
आVआडाणा-Kआळ्Pआळाटा
##OF##
Kष्EंEण्डृआ
##(Vओलुमे ईई)
Fइर्स्त् Eदितिओन् Eदितेद् ब्य् 
ड्र्. P.ळ्. Vआईड्य़ा
षेचोन्द् Eदितिओन् Eदितेद् ब्य्
ड्र्. षृईड्ःआऋ टृईPआट्ःई
PऊBळीष्ःEड् Bय़्
ट्ःE ंईट्ःईळा ईण्ष्टीटूट्E
OF 
Pओस्त्-ङ्रदुअते ष्तुदिएस् अन्द् ऋएसेअर्छ् इन्
षन्स्क्रित् ळेअर्निन्ग्, डर्भन्ग
१९८९##
@इइइ
बौद्ध-संस्कृत-ग्रन्थावली-२३
काश्मीरिककवि-क्षेमेन्द्रविरचिता
अवदान-कल्पलता ।
द्वितीय- खण्ड- ।
प्रथमसंस्करणम् मिथिलाविद्यापीठप्रधानेन
वैद्योपाह्वश्रीपरशुरामशर्मणा
सम्पादितम्
द्वितीय संस्करणम्
डा.च्^ श्रीधरत्रिपाठिना
सम्पादितम्
मिथिलाविद्यापीठप्रधानेन प्रकाशिता ।
शकाब्द- १९१०
संवत् २०४५
ऐशवीयाब्द- १९८९
@इव्
##Cओपिएस् ओफ़् थे त्wओ Vओलुमेस् ओफ़् थिस् wओर्क् नोत् सोल्द् सेपरतेल्य् मय् बे हद्,
पोस्तगे पैद्, फ़्रोम् योउर् उसुअल् Bओओक्-सेल्लेर् ओर् फ़्रोम् थे डिरेच्तोर्,
ंइथिल ईन्स्तितुते, डर्भन्ग, ओन् प्रे-पय्मेन्त् एइथेर् इन्
चस्ह्, Pओस्तल् Oर्देर् ओर् ं. O. ओफ़् ऋस्. ६५.०० पेर् Vओलुमे
Pरिन्तेद् ब्य् ऋ. P. Pअन्द्य अत् थे टर Pरिन्तिन्ग् Wओर्क्स्, Vअरनसि
अन्द् Pउब्लिस्हेद् ब्य् ड्र्. ष्. ट्रिपथि, डिरेच्तोर्,
ंइथिल ईन्स्तितुते, डर्भन्ग, Bइहर्,
@व्
ठे ङोवेर्न्मेन्त् ओफ़् Bइहर् एस्तब्लिस्हेद् थे ंइथिल
ईन्स्तितुते ओफ़् Pओस्त्-ङ्रदुअते ष्तुदिएस् अन्द् ऋएसेअर्छ् इन् षन्स्क्रित्
ळेअर्निन्ग् अत् डर्भन्ग wइथ् थे ओब्जेच्त्, इन्तेर् अलिअ, तो प्रोमोते
अद्वन्चेद् स्तुदिएस् अन्द् रेसेअर्छ् इन् षन्स्क्रित् ळेअर्निन्ग् तो ब्रिन्ग्
तोगेथेर् थे त्रदितिओनल् Pअन्दित्स् wइथ् थेइर् प्रोफ़ोउन्द्
लेअर्निन्ग् अन्द् थे मोदेर्न् स्छोलर्स् wइथ् थेइर् तेछ्निक़ुए ओफ़्
रेसेअर्छ् अन्द् इन्वेस्तिगतिओन् अन्द् तो पुब्लिस्ह् wओर्क्स् ओफ़् पेर्मनेन्त्
वलुए तो स्छोलर्स्. ठिस् ईन्स्तितुते इस् ओने ओफ़् थे सिx ऋएसेअर्छ्
ईन्स्तितुतेस् बेइन्ग् रुन् ब्य् ङोवेर्न्मेन्त् ओफ़् थे Bइहर् अस् अ तोकेन्
ओफ़् थेइर् होमगे तो थे त्रदितिओन् ओफ़् लेअर्निन्ग् अन्द् स्छोलर्स्हिप्
फ़ोर् wहिछ् Bइहर् wअस् नोतेद्. ठे फ़िवे ओथेर्स् अरे : (इ)
ऋएसेअर्छ् ईन्स्तितुते ओफ़् Pरक्रित्, ञैनोलोग्य् अन्द् आहिम्स अत्
Vऐस्हलि; (इइ) Kअस्हि Pरसद् ञयसwअल् ऋएसेअर्छ् ईन्स्तितुते फ़ोर्
रेसेअर्छ् इन् अन्चिएन्त्, मेदिएवल् अन्द् मोदेर्न् ईन्दिअन् ःइस्तोर्य् अत्
Pअत्न; (इइइ) Bइहर् ऋअस्त्रभस Pअरिस्हद् फ़ोर् ऋएसेअर्छ् अन्द्
आद्वन्चेद् ष्तुदिएस् इन् ःइन्दि अत् Pअत्न; (इव्) णव णलन्द
ंअहविहर फ़ोर् ऋएसेअर्छ् अन्द् Pओस्त्-ङ्रदुअते ष्तुदिएस् इन्
Bउद्धिस्त् ळेअर्निन्ग् अन्द् Pअलि अत् णलन्द; अन्द् (व्) ईन्स्तितुते ओफ़्
Pओस्त्-ङ्रदुअते ष्तुदिएस् अन्द् ऋएसेअर्छ् इन् आरबिच् अन्द् Pएर्सिअन्
ळेअर्निन्ग् अत् Pअत्न.
आस् पर्त् ओफ़् थिस् प्रोग्रम्मे ओफ़् रेहबिलिततिन्ग् अन्द्
रेओरिएन्ततिन्ग् अन्चिएन्त् लेअर्निन्ग् अन्द् स्छोलर्स्हिप्, थे एदितिन्ग्
अन्द् पुब्लिचतिओन् ओफ़् थिस् वोलुमे हस् बेएन् उन्देर्तकेन् wइथ्
थे चो-ओपेरतिओन् ओफ़् स्छोलर्स् ओफ़् Bइहर् अन्द् ओउत्सिदे. ठे
ङोवेर्न्मेन्त् ओफ़् Bइहर् होपे तो चोन्तिनुए तो स्पोन्सोर् सुछ्
प्रोजेच्त्स् अन्द् त्रुस्त् थत् थिस् हुम्ब्ले सेर्विचे तो थे wओर्ल्द् ओफ़्
स्छोलर्स्हिप् अन्द् लेअर्निन्ग् wओउल्द् बेअर् फ़्रुइत् इन् थे फ़ुल्ल्नेस्स् ओफ़्
तिमे.
@वि
PऋEFआCE ट्O ट्ःE ष्ECOण्ड् EडीटीOण्
ठिस् इस् अ रेप्रिन्त् ओफ़् थे## आवदन-Kअल्पलता# ई & ईई फ़िर्स्त्
पुब्लिस्हेद् ब्य् थे ंइथिल ईन्स्तितुते ओफ़् Pओस्त्-ङ्रदुअते ष्तुदिएस्
अन्द् ऋएसेअर्छ् इन् षन्स्क्रित् ळेअर्निन्ग्, डर्भन्ग इन् १९५९.
ठे ओब्जेच्तिवे हेरे हस् अल्ल् अलोन्ग् बेएन् थे रेइन्तेग्रतिओन् ओफ़्
थे Bउद्धिस्त् Cउल्तुरे इन् थे लिघ्त् ओफ़् मोदेर्न् क्नोwलेद्गे अन्द्
थे रेसुस्चिततिओन् ओफ़् इत्स् फ़ुन्दमेन्तल् वलुएस् इन् थेइर् प्रिस्तिने
विगोउर्. ई चन्नोत् बुत् बे ग्रतेफ़ुल् फ़ोर् थे ग्रेअतेर् देमन्द्
फ़ोर् थे बोओक् wहिछ् सेएम्स् तो प्रोवे थत् थे बोओक् स्तिल्ल् मेएत्स्
अ रेअल् नेएद्. 
ष्ःऋईड्ःआऋ टृईPआट्ःई##
@इ
बोधिसत्त्वावदानकल्पलता ।
द्वितीय- खण्ड- ।
अनुक्रमणिका ।
४९ षड्दन्तावदानम् (नोपलभ्यते) ... ३०५
५० दशकर्मप्लुत्यवदानम् ... ३०५
५१ रुक्मवत्यवदानम् ... ३१६
५२ अदीनपुण्यावदानम् ... ३२०
५३ सुभाषितगवेष्यवदानम् ... ३२६
५४ सत्त्वौषधावदानम् ... ३३२
५५ सर्वददावदानम् ... ३३४
५६ गोपालनागदमनावदानम् ... ३३८
५७ स्तूपावदानम् ... ३४१
५८ पुण्यबलावदानम् ... ३४३
५९ कुणालावदानम् ... ३४६
६० नागकुमारावदानम् ... ३६८
६१ कर्षकावदानम् ... ३७१
६२ यशोदावदानम् ... ३७३
६३ महाकाश्यपावदानम् ... ३८१
६४ सुधनकिन्नर्यवदानम् ... ३८६
६५ एकशृङ्गावदानम् ... ४११
६६ कविकुमारावदानम् ... ४२१
६७ सङ्घरक्षितावदानम् ... ४२८
६८ पद्मावत्यवदानम् ... ४३४
६९ धर्मराजिकाप्रतिष्ठावदानम् ... ४४३
७० माध्यन्तिकावदानम् ... ४४६
७१ शाणवास्यवदानम् ... ४४७
७२ उपगुप्तावदानम् ... ४४९
७३ नागदूतप्रेषणावदानम् ... ४५४
७४ पृथिवीप्रदानावदानम् ... ४५७
७५ प्रतीत्यसमुत्पादावदानम् ... ४५८
७६ विदुरावदानम् ... ४५९
७७ कैनेयकावदानम् ... ४६१
७८ शक्रच्यवनावदानम् ... ४६३
@इइ
७९ महेन्द्रसेनावदानम् ... ४६५
८० सुभद्रावदानम् ... ४७०
८१ हेतुत्तमावदानम् ... ४७७
८२ मारपूर्विकावदानम् ... ४७९
८३ राहुलकर्मप्लुत्यवदानम् ... ४८२
८४ मधुरस्वरावदानम् ... ४८५
८५ हितैष्यवदानम् ... ४८९
८६ कपिञ्जलावदानम् ... ४९२
८७ पद्मकावदानम् ... ४९४
८८ चित्तहस्तिशय्यातिपुत्रावदानम् ... ४९७
८९ धर्मरुच्यवदानम् ... ५०३
९० धनिकावदानम् ... ५१६
९१ शिबिसुभाषितावदानम् ... ५१८
९२ मैत्रकन्यकावदानम् ... ५२१
९३ सुमागधावदानम् ... ५२६
९४ यशोमित्रावदानम् ... ५३५
९५ व्याघ्र्यवदानम् ... ५३७
९६हस्त्यवदानम् ... ५३९
९७कच्छपावदानम् ... ५४०
९८ तापसावदानम् ... ५४३
९९ पद्मकावदानम् ... ५४४
१०० पुण्यप्रभासावदानम् ... ५४५
१०१ श्यामाकावदानम् ... ५४७
१०२ सिंहावदानम् ... ५५२
१०३ प्रियपिण्डावदानम् ... ५५४
१०४ शशकावदानम् ... ५५६
१०५ रैवतावदानम् ... ५५८
१०६ कनकवर्मावदानम् ... ५६१
१०७ शुद्धोदनावदानम् ... ५६३
१०८ जीमूतवाहनावदानम् ... ५६५
प्रणिधानम् ... ५९०
विशेषनामसूची ... ५९१
@इइइ
अवदान-कल्पलता ।
द्वितीय- खण्ड- ।
@३०५
नमो रत्नत्रयाय
[४९ एकोनपञ्चाशत्तमो नोपलभ्यते]
५० {१. ##Vओलुमे ईई ओफ़् Bइब्लिओथेच ईन्दिच एदितिओन् बेगिन्स् हेरे.##}दशकर्मप्लुत्यवदानम् ।
ये हेलोच्छलितप्रभावलहरीजाताद्भुतश्रेणय-
सत्त्वोत्साहभुव- स्वभावविमलज्ञानप्रकाशाशया- ।
आज्ञालेख्यलिपिं विधातृनृपते- संसक्तकर्मावलीं
चित्रं ते’पि न लङ्घयन्ति कुटिलां वेलामिवाम्भोधय- ॥१॥
श्रावस्त्यां प्रेरितास्तद्वद्दुर्वृत्तैस्तीर्थिकाङ्गना- ।
कीर्तिभङ्गोद्यता- शास्तु सदेहा नरके’पतन् ॥२॥
तत- पुण्यनदीसङ्घपरिक्षिप्तामलाम्भसि ।
सरस्यनवतप्ताख्ये रत्नसोपानसञ्चये ॥३॥
हेमाब्जपुञ्जकिञ्जल्कपिञ्जरीकृतषट्पदे ।
पद्मासनस्थो भगवान् भिक्षुभि- परिवारित- ॥४॥
सर्वज्ञ- कर्मतन्त्रस्य दर्शयन्नविलङ्घ्यताम् ।
स्वकर्मप्लुतिवैचित्र्यं वक्तुं समुपचक्रमे ॥५॥
कर्माख्यानक्षणे तस्मिन् भगवान् भक्तवत्सल- ।
शारिपुत्रसमाह्वाने मौद्गल्यानमादिशत् ॥६॥
सूच्या सूत्रेण सङ्घाटीं कुर्वाणं रचनाचिताम् ।
स शारिपुत्रमासाद्य गृध्रकूटाचलाश्रमे ॥७॥
अङ्गुलीपञ्चकेनैव सूचीकर्म प्रभाववान् ।
विलम्बभीत्या कृत्वास्य तमभाषत सत्वर- ॥८॥
एह्येहि तूर्णं भगवान् सरस्यनवतप्तके ।
कर्मोपदेशं भिक्षुणां सर्वज्ञ- कर्तुमुद्यत- ॥९॥
कर्मव्यग्रतया क्षिप्र विलम्बं विदधासि चेत् ।
तन्महद्ध्र्या नयामि त्वां विपुलं पश्य मे बलम् ॥१०॥
इति तस्य वच- श्रुत्वा शारिपुत्रस्तमब्रवीत् ।
अचलं नय मे तावत्ततो जानामि ते बलम् ॥११॥
इत्युक्त्वा गृध्रकूटाद्रिशिखरे स बबन्ध तत् ।
मौद्गल्यायनकृष्टे च तस्मिन् गिरिरकम्पत् ॥१२॥
गिरिपातभयान्मेरौ शारिपुत्रो बबन्ध तत् ।
तेन कृष्टे तत’प्यस्मिन् विचचाल सुरालय- ॥१३॥
@३०६
शास्तुरासनहेमाब्जनाले मणिमये तत- ।
शारिपुत्रेण बद्धं तत् परस्याशक्यतां ययौ ॥१४॥
ऋद्धिक्रमेण मौद्गल्य- शारिपुत्रेण निर्जित- ।
तस्मिन् पूर्वतरं प्राप्ते ययौ भगवतो’न्तिकम् ॥१५॥
तयोर्महर्द्धिविक्षोभान्नागौ नन्दोपनन्दकौ ।
पातालादुत्थितौ भीत्या भगवन्तं प्रणेमतु- ॥१६॥
जयिन- शारिपुत्रस्य प्रभावमथ भिक्षुभि- ।
पृष्टो बभाषे भगवान् प्राग्वृत्तं ज्ञानलोचन- ॥१७॥
अभूतां शङ्खलिखितौ वाराणस्यामृषी पुरा ।
वर्षावर्षविवादेन सङ्घर्षो’भूत्तयोर्मिथ- ॥१८॥
कदाचिदथ शङ्खेन पद्भ्यां स्पृष्टजट- क्रुधा ।
लिखित- प्राह तं मूर्धभेद- सूर्योदये’स्तु ते ॥१९॥
शङ्खो’वदन्मद्वचसा नोदेष्यति दिवाकर- ।
इत्युक्ते तेन सुचिरं सान्धकारमभूज्जगत् ॥२०॥
कल्पितं लिखितेनास्य कृपया मृण्मयं शिर- ।
सूर्योदये’थ सहसा शतधा वसुधां ययौ ॥२१॥
जन्मान्तरे स शङ्खो’द्य मौद्गल्यायनतां गत- ।
लिखित- शारिपुत्रो’पि तद्विजेता तदाप्यभूत् ॥२२॥
सर्वज्ञेनेति कथिते वृत्तान्ते प्राक्तने तयो- ।
तत्कर्मतन्त्रवैचित्र्यं पप्रच्छुर्मुनय- पुन- ॥२३॥
भगवान् कर्मणां केषामद्भुतो’यं स्फुटोद्गम- ।
तव ज्ञानमयस्यापि येन संस्पृश्यते वपु- ॥२४॥
पादाङ्गुष्ठ- क्षत- कस्मात्तव पाषाणधारया ।
विद्ध- खदिरसूच्यायं सव्रणश्चरणश्च किम् ॥२५॥
शून्यपात्र- किमप्राप्य भिक्षामद्यागतो भवान् ।
मिथ्याक्षिप्तो’सि सुन्दर्या किं प्रव्राजिकया तया ॥२६॥
वञ्चा माणविका किं ते सापवादाभवन्मृषा ।
भुक्ता- किं कोद्रवयवा वैरं तेषु त्वया पुरा ॥२७॥
वर्षाणि षड् भगवत- किमभूद्दुष्करक्रिया ।
प्रस्कन्दिव्याधिना स्पृष्टं कस्माच्च भवतो वपु- ॥२८॥
शिरोर्तिरभवत्किं ते तस्मिन् शाक्यकुलक्षये ।
वायुना स्पृष्ट- खेदो’भूत्कस्माद्दिव्यतनोस्तव ॥२९॥
@३०७
इति तैर्भगवान् पृष्टस्तानभाषत सस्मित- ।
श्रूयतामनवच्छिन्नं वैचित्र्यं कर्मस् अन्तते- ॥३०॥
गच्छन्ति गच्छत- पश्चात् पुरस्तिष्ठन्ति तिष्ठत- ।
सद्भृत्या इव सन्नद्धा- कर्मबन्धा- शरीरिणाम् ॥३१॥
गाहन्ते गहनानि दिक्षुं विचरन्त्युल्लङ्घयन्त्यम्बुधिम्
आरोहन्ति गिरीश्वरानभिसरन्त्याक्रम्य शक्रालयम् ।
पातालं प्रविशन्त्यलोकविषयं कर्माणि कालोर्मिवत्
नास्त्येषामनिशं जनानुसरणे मार्गावरोध- क्वचित् ॥३२॥
दीर्घा कर्मलता नवेव सततं व्याप्ता पुराणै- फलै-
साश्चर्या सहचारिणी तनुभृतां तत्राप्यलं निश्चला ।
याकृष्टा परिवेष्टिता विघटिता प्रोत्पाटिता मोटिता
निर्घृष्टा कणश- कृतापि कुशलैर्नैव प्रयाति क्षयम् ॥३३॥
कान्त- काये वहति मलिनं दोषबिन्दुं यदिन्दु-
क्रूराकार- किरणजटिलं यन्मणिं कृष्णसर्प- ।
नानारूपै- शबलचरितं देहिनां दर्शयन्ती
सेयं चित्रक्रमपरिणता कर्मनिर्माणलेखा ॥३४॥
[१] अभूद्गृहपति- पूर्व कर्पटे खर्वटाभिध- ।
अप्रमेयधनोत्पत्तिर्बहुपुत्रकलत्रवान् ॥३५॥
अविभक्तधनस्तस्य भ्राता वैमातृक- शिशु- ।
मुग्धनामा गृहे तस्थौ वात्सल्यात्तेन पालित- ॥३६॥
कदाचित्तं गृहपतिं कालिका नाम वल्लभा ।
उवाच कुटिला स्वैरं गृहचिन्ताकथान्तरे ॥३७॥
आर्यपुत्र त्वया गेहे सरलेन प्रमादिना ।
मोहादसोदरो भ्राता विषवृक्षो विवर्धित- ॥३८॥
एको’पि बहुपुत्रस्य व्ययिनस्तव निर्व्यय- ।
अविभक्तधनादर्धं न्यायेनैष हरिष्यति ॥३९॥
अस्य व्याधेरिवैतस्य वध एवाद्यमौषधम् ।
बन्धुच्छेदादपि नृणां धनच्छेदो हि दु-सह- ॥४०॥
गम्भीराय व्ययारम्भसंसारोचितजन्मनाम् ।
विपन्निपातो महतां द्विपेन्द्रपतनोपम- ॥४१॥
इति तस्या वच- श्रुत्वा क्रूरमुत्कम्पिताशय- ।
स तामुवाच प्रणयात्स्नेहपाशवशीकृत- ॥४२॥
@३०८
हितमुक्तं त्वया तावत्किं त्वेतदतिपातकम् ।
सहजं कश्छिनत्यङ्गं बहिरङ्गधनाप्तये ॥४३॥
न युक्तमर्थशक्तानामर्थार्थं पापचिन्तनम् ।
क्षणेनायान्ति वित्तानि रक्षितान्यपि सङ्क्षयम् ॥४४॥
मुहु- कर्मोर्मिसंरम्भसम्भवक्षोभविभ्रमा- ।
गच्छन्त्य- केन वार्यन्ते शैलकुल्या इव श्रिय- ॥४५॥
तस्मान्न मे मन- सुभ्रु भ्रातृद्रोहे प्रवर्तते ।
वित्तभ्रंशे’स्ति मे वृत्तिर्वृत्तभ्रंशे तु का गति- ॥४६॥
इति तस्य ब्रुवाणस्य नानायुक्तिनिदर्शनै- ।
शनै- सा विदधे पत्यु- पातकाभिमुखं मन- ॥४७॥
वर्धितान् बहुभि- स्नेहै- सहजान् मूर्धजानिव ।
छित्वा हरन्ति सहसा क्षुरधाराखरा- स्त्रिय-॥४८॥
वक्रा परं क्रूरतरक्रियासु
प्रवर्तनायैव दृढाभियोगा ।
पापा निपाताय भवत्यवश्यं
मोहाहतानां युवतिर्मतिश्च ॥४९॥
बन्धुमित्रविरक्तानां स्वसुखक्षीवचेतसाम् ।
श्रीयुतानामिव नति- स्त्रीजितानां मति- कुत- ॥५०॥
अथ भ्रातरमाहूय नीत्वा पुष्पोच्चयाय स- ।
न्यवधीदश्रुताक्रन्दमश्मना विजने वने ॥५१॥
अहमेव स तत्पापं भुक्त्वा पूर्वेषु जन्मसु ।
वहाम्यद्यापि शेषांशमङ्गुष्ठक्षतलक्षणम् ॥५२॥
[२] सार्थवाहो’र्थदत्ताख्य- पूर्णप्रवहण- पुरा ।
पवनस्यानुकूल्येन रत्नद्वीपात्समाययौ ॥५३॥
द्वितीय- सार्थवाहो’थ नष्टार्थस्तं समाश्रित- ।
द्वेषात्प्रवहणे छिद्रं प्रच्छन्नं कर्तुमुद्ययौ ॥५४॥
अथ दृष्टो’र्थदत्तेन वार्यमाण- पुन- पुन- ।
प्राप्तप्रयत्नो द्वेषान्ध- क्षणं न विरराम स- ॥५५॥
तत- सार्थपति- कोपात्तं मात्सर्यविमोहितम् ।
तीव्रशक्तिप्रहारेण चकार गतजीवितम् ॥५६॥
अहं स तद्वधात्पापफलं भुक्त्वान्यजन्मसु ।
वहाम्यद्यापि शेषांशं चरणे खदिरव्रणम् ॥५७॥
@३०९
[३] प्रत्येकबुद्ध- पिण्डाय पात्रपाणिर्दयार्द्रधी- ।
विवेश कामनगरीमुपारिष्टाभिध- पुरा ॥५८॥
सम्पूर्णपात्रमलोक्य तस्य विद्वेषदूषित- ।
युवा चपलको नाम पाणिनापातयद्भुवि ॥५९॥
अहं स पापं तद्भक्तच्छेदोत्थं बहुजन्मसु ।
भुक्त्वापि फलशेषेण प्रयात- शून्यपात्रताम् ॥६०॥
[४] वसिष्ठाख्य- पुरार्हत्त्वं प्राप्तश्चित्तप्रसादवान् ।
उवास प्रशमारामे विहारे पौरकल्पिते ॥६१॥
भ्राता प्रव्रजितस्तस्य भरद्वाज- सदोदितम् ।
विलोक्य जनसत्कारं ययौ द्वेषाग्नितप्तताम् ॥६२॥
गुणिनां मानमालोक्य प्रयत्नं तद्विनाशने ।
जन- करोति न त्वात्मगुणाधानसमुद्यमे ॥६३॥
महार्हवस्त्रयुगलं भ्रात्रे भक्तजनार्पितम् ।
तस्मै वसिष्ठ- प्रददौ प्रीत्या सरलमानस- ॥६४॥
तदादाय गुणद्वेषी न वैराद्विरराम स- ।
नोपकारैर्न वा प्रीत्या निजतां याति दुर्जन- ॥६५॥
एकान्ते स समाहूय विहारपरिचारिकाम् ।
दत्वास्यै वस्त्रयुगलं जगाद कृतसत्कृति- ॥६६॥
इदं त्वया वस्त्रयुगं परिधाय सुमध्यमे ।
वसिष्ठेनार्पितमिति प्रश्ने वाच्य- शनैर्जन- ॥६७॥
इति स्वीकृत्य तेनोक्ता तदादिष्टं चकार सा ।
येनाभवद्वसिष्ठस्य जनो विप्लवशङ्कित- ॥६८॥
शीलवैकल्यवादेन सो’थ पौरैरपूजित- ।
दूरं ययौ महान्तो हि सत्कारभ्रंशभीरव- ॥६९॥
सो’हमार्यापवादेन भरद्वाजो’न्यजन्मसु ।
भुक्त्वाप्यपुण्यं तच्छेषात्सुन्दर्याद्य मृषार्दित- ॥७०॥
ब्राह्मणेनेर्ष्यया पूर्वं वाराराणस्यां मया मुने- ।
दुर्वादेन हता कीर्ति- पञ्चाभिज्ञस्य धीमत- ॥७१॥
[५] वाराणस्यामभूत्पूर्वं भद्रा नाम वरानना ।
वेश्या यश-पताकेव कान्ता कुसुमधन्वन- ॥७२॥
तां कदाचिन्मृणालाख्यौ विट- कुटिलचेष्टित- ।
दृष्ट्वा तस्यै ददौ रात्रिभोगायांशुकभूषणम् ॥७३॥
@३१०
ततस्तरलरागाया- सन्ध्याया- सङ्गमोन्मुखे ।
गगनाङ्गणपर्यन्ते लम्बमाने दिवाकरे ॥७४॥
गत्वा स्वभवनं भद्रा पुष्पांशुकविभूषणै- ।
लावण्याभरणा चक्रे पुनरुक्तं प्रसाधनम् ॥७५॥
अलक्तके पादतलावसक्ते
कण्ठावलम्बिन्यपि तारहारे ।
कार्यार्थिनी दर्पणसम्मुखी सा
चकार वेश्याचरितं यथार्थम् ॥७६॥
कण्ठेऽन्यदन्यद्वदने’न्यदोष्ठे
बभार तन्वी हृदये तथान्यत् ।
सा भूषणं लोभनमेव पुंसां
मूर्तं स्वकर्तव्यमिवातिचित्रम् ॥७७॥
कलिततरुणरागा साङ्गरागा बभौ सा
तिमिरशबलसन्ध्येवोल्लसद्धूपधूमै- ।
मनसिजजयकीर्ति मूर्तिमाद्यामिवेन्दो-
रलकतिलकलेखां लीलया सूत्रयन्ती ॥७८॥
तत- प्रविश्य त्वरिता दासी मकरिकाभिधा ।
तामूचे क्षणसङ्गार्थी बहिरास्ते युवा नव- ॥७९॥
कार्षापणानां तृणवद्वितीर्य शतपञ्चकम् ।
प्रविश्येव विनिर्याति सो’यं ते निधिरागत- ॥८०॥
प्रभूतद्रविणत्यागी व्यग्रत्वादचिरस्थिति- ।
छन्नकाम- क्षमी कामी सुभगे लभ्यते कुत- ॥८१॥
इति तस्या वच- श्रुत्वा भद्रा प्रोवाच सस्मिता ।
क्षणं दोलायमानेव मध्ये दाक्षिण्यलोभयो- ॥८२॥
कथं रथ्याङ्गनेवाहमन्यस्मादात्तवेतना ।
गच्छामि प्रार्थितान्यस्य तत्क्षणोत्तानपाणिताम् ॥८३॥
प्रपाणामिव सर्वस्य स्वाधीनानामपि क्षणम् ।
पूर्वसेवा वृता येन स स्वामी वेशयोषिताम् ॥८४॥
एकैवेवं मृणालेन क्रीता रात्रि- किमुच्यते ।
पर- प्रात- समायातु नवारम्भा- सदा वयम् ॥८५॥
इत्युक्ता भद्रया क्षुद्रा मधुलुब्धेव सा परम् ।
सक्ता नवनवास्वादे कुपिता तामभाषत ॥८६॥
@३११
न गत- प्रातरागन्ता प्राप्त- सन्त्यज्यते यदि ।
भाग्यैर्भवति वेश्यानां वणिजां च बहुक्रय- ॥८७॥
इत- किञ्चिदित- किञ्चिच्चिन्वन्तीनां दिवानिशम् ।
वेश्यानां पौरुषो लोभ- कुसुमावचयोपम- ॥८८॥
न धर्माय न कामाय धनायैव प्रसाध्यते ।
वेश्या याचकविद्येव बहुप्रणयिनी सदा ॥८९॥
नायात्यशुचितां येश्या व्रतमस्या न लुप्यते ।
भजते बहुसङ्गेन प्रत्युताभ्यर्थनीयताम् ॥९०॥
निर्यान्त्यन्ये विशन्त्यन्ये प्रतीक्षन्ते बहि- परे ।
यस्या- सा शोभते वेश्या सभा भूमिपतेरिव ॥९१॥
दौर्भाग्यं पण्यकामिन्या- किमन्यन्नास्त्यतो’धिकम् ।
तुलेव क्षीणा वणिज- शून्या- सीदन्ति यद्गृहे ॥९२॥
अभाग्यैर्ग्राहकाभावे गणिका शून्यशायिनी ।
मिथ्या वर्णयति प्रात- कामुकैर्द्वारभञ्जनम् ॥९३॥
सद्य-क्रयपरित्यागा दूरवर्तिप्रतीक्षया ।
माला इवाशु शुष्यन्ति वेश्या- पण्यप्रसारके ॥९४॥
एष कौतुकमात्रार्थी कार्यव्यग्रो बहुप्रद- ।
प्रविश्यैव विनिर्थाति का क्षतिर्गृह्यतां धनम् ॥९५॥
श्रुत्वैतत्स्वहितं भद्रा तथेति प्रत्यपद्यत ।
लोभ- स्वभावो वेश्यानामौचित्यं जनरञ्जनम् ॥९६॥
क्षम्यतां क्षणमत्रैव नाहं सज्जप्रसाधना ।
[विससर्ज मृणालाय दासीं सन्देशवादिनीम् ॥९७॥
क्षणं सुन्दरकाख्येन बहुदानेन कामिना ।
सा पद्मिनी गजेनेव भुक्ता व्यालोलतां ययौ ॥९८॥
ततस्तस्मिन् गते दन्तच्छेदोच्छिष्टरदच्छदा ।
निर्दयालिङ्गनैस्तेन नीता निर्माल्यतां क्षणात्] ॥९९॥
विससर्ज मृणालाय पुनरात्तप्रसाधना ।
सा सखीं गूढविद्वेषां तूर्णमागम्यतामिति ॥१००॥
ज्ञात्वा मृणालस्तद्वृत्तं पैशुन्यात्कथितं तया ।
इहैवायातु भद्रेति गूढकोप- समभ्यधात् ॥१०१॥
तत- सा प्राप्तसन्देशा सौरभाकृष्टषट्पदा ।
मृणालजुष्टमुद्यानं प्रययौ फुल्लपादपम् ॥१०२॥
@३१२
तां दृष्टैव समायातां रागद्वेषविषोत्कट- ।
संसार इव साकार- सविकारो बभूव स- ॥१०३॥
सो’चिन्तयच्चपलया मदर्थमुपकल्पितम् ।
कृतमन्योपभोगेन लोभलुप्तं प्रसाधनम् ॥१०४॥
नखोल्लेखैर्वक्रै- कुटिलचरितं हन्तलिखितं
वहन्ती प्रत्यग्रं निजमिव समग्रं स्तनतटे ।
विटोच्छिष्टक्लिष्टाधरदलरुचि- क्षामवदना
भुजङ्गी सर्वाङ्गं विषमविषमेषा दिशति मे ॥१०५॥
क्षणं विचिन्त्येति पृथुप्रकोप- 
कृशानुधूमोद्गमविभ्रमेण ।
भ्रुवोर्विकारेण स कालवक्त्र-
प्रोवाच तां साध्वससन्निरुद्धाम् ॥१०६॥
क्षणेन वेश्या बहुसङ्गता या
गृह्णाति सा किं परवित्तमादौ ।
मदर्थमेवाहित एष वेश-
कृतस्त्वयास्वेदकणावशेष- ॥१०७॥
इति ब्रुवाण- सुतनो प्रकम्प-
विलोलकाञ्च्यास्तरलस्वनेन ।
प्रसीद बालामबलामवध्यां
रक्षेति दैन्यादिव याच्यमान- ॥१०८॥
लताभिरप्याकुलभृङ्गमाला-
विराविणीभिर्दययेव दूरात् ।
निवार्यमाण- प्रणताननाभि-
समन्तत- पल्लवपाणिकम्पै- ॥१०९॥
घोराकृतिर्व्याघ्र इवाघृणो’सौ
त्रासावसन्नाङ्गलतां कुरङ्गीम् ।
हत्वा नृशंसस्तरलायताक्षीं 
रक्ताक्तशस्त्र- प्रययौ जवेन ॥११०॥
तेषामकार्यं किमिवास्ति येषां
क्रोधान्धरुद्धानि विलोचनानि ।
दयादरिद्राणि मनांसि नित्यं 
नैर्घृण्यघोराणि च चेष्टितानि ॥१११॥
@३१३
पापेन भद्रा विजने हतेति
कोलहले तत्र कृते’थ दास्या ।
जनाभिसारे सुरुचेर्विवेश
प्रत्येकबुद्धस्य स काननान्तम् ॥११२॥
धृत्वा तदग्रे रुधिरार्द्रशस्त्रं
तस्मिन् प्रविष्टे जनतान्तरालम् । 
पौरैरपापो’पि गृहीतचिह्नै-
प्रत्येकबुद्ध- सहसा गृहीत- ॥११३॥
नीते’थ तस्मिन् नृपशासनेन 
क्रूरापराधोचितवध्यभूमिम् ।
जातानुताप- प्रसभं मृणाल-
पापं मयैतत्कृतमित्युवाच ॥११४॥
मुक्ते ततस्तद्वचसा विचार्य
प्रत्येकबुद्धे प्रक्षिपत्य राज्ञा ।
रसज्ञतां दु-सहशासनस्य 
नीतो मृणाल- कुकृतोचितस्य ॥११५॥
अहं स पापं बहुजन्मलक्षै-
र्भुक्त्वा तदुग्रं नरकान्तरेषु ।
अद्यापि तत्कर्मफलावशेषात्
मिथ्यैव तीर्थाङ्गनयाभियुक्त- ॥११६॥
[६] बन्धुमत्यां पुरि पुरा विपश्यी भगवान् जिन- ।
भोगैरभ्यर्चित- पौरैस्तस्थौ भिक्षुगणैर्वृत- ॥११७॥
पूज्यमानं तामालोक्य Bरह्मणो मठराभिध- ।
उवाच पौरान् विशिखा भोगयोग्या न भिक्षव- ॥११८॥
पुराणै- कोद्रवयवैर्भोज्यमेषां विधीयताम् ।
न मुण्डकानां विकटं दिव्याहारार्हमाननम् ॥११९॥
इति वाक्यात्स विप्रो’हं तत्पापं बहुजन्मसु ।
भुक्त्वाद्य कोद्रवयवाहार- शेषेण कर्मण- ॥१२०॥
[७] यदाहमभवं पूर्वमुत्तरो नाम माणव- ।
पुङ्गलस्यापवादेन मयाप्तमशुभं तदा ॥१२१॥
@३१४
षड्वर्षाण्यधुना तेन कर्मणा दुष्करक्रिया ।
चरितं न क्षणाद्बोधेर्न प्राप्तं त्वधिकं तत- ॥१२२॥
[८] पुराभवद्गृहपतिर्धनवान्नाम कर्वटे ।
श्रीमान्नाम सुतस्तस्य बभूवास्वस्थविग्रह- ॥१२३॥
वैद्यस्तिक्तमुखो नाम तं बहुद्रविणाशया ।
स्वास्थ्यं निनाय तत्पित्रा दत्तं चास्मै न किञ्चन ॥१२४॥
कालेनातुरतां यात- स्वास्थ्यं तेन पुन- पुन- ।
स नीतस्तत्पितु- किञ्चित्प्राप्तं न त्वार्तिभाषितम् ॥१२५॥
अमर्षज्वरसन्तप्तस्तृष्णातरलित- श्वसन् ।
सो’चिन्तयाद्भिषग्दु-खादातुरेणापि लङ्घित- ॥१२६॥
अहो तवाहं धूर्तेन वाहित- सरलाशय- ।
किं करोम्यधुना हस्ताद्गतो मे निधिरातुर- ॥१२७॥
कटुकौषधवद्वैद्य- पूर्वमार्तस्य सम्मत- ।
चिकित्सितातुर- पश्चात्स्मृतो’पि मुखकूणनम् ॥१२८॥
सिद्धार्थस्येव धनवान् उत्तीर्णस्येव नाविक- ।
नि-शेषव्याधिमुक्तस्य वैद्य- कस्योपयुज्यते ॥१२९॥
सपादपदनैर्मानैरार्तैराराध्यते परम् ।
पश्चात्स कीर्तिते नाम्नि स्वस्थै- फूत्क्रियते भिषक् ॥१३०॥
बन्धाल्लुब्धस्य हरिणश्चौरो राज्ञश्च निर्गत- ।
पुण्यै- स्वस्थश्च वैद्यस्य पुन- पतति गोचरे ॥१३१॥
इति चिन्तयतस्तस्य सततं परिशुष्यत- ।
स वैद्यमिव साकोपं पुनर्व्याधिमवाप्तवान् ॥१३२॥
प्रच्छन्नमन्युस्तस्याथ वैद्य- सद्योविनाशनम् ।
ददौ विरुद्धसंयोगादन्त्रशातनमौषधम् ॥१३३॥
तस्यान्त्राणि व्यशीर्यन्त तद्दत्तापथ्यपायिन- ।
किं न कुर्वन्ति लोभान्धा- पातकश्वभ्रपातिन- ॥१३४॥
वैद्यो’हमेव तत्पापं भुक्त्वा जन्मशतायुतै- ।
अद्यापि कर्मशेषेण प्रस्कन्दिव्याधिलेशवान् ॥१३५॥
[९] पुरा मत्स्यौ महाकायावाकृष्टौ मत्स्यजीविभि- ।
जहर्ष छिद्यमानाङ्गौद् ऋष्ट्वा कैवर्तदारक- ॥१३६॥
@३१५
सो’हं तत्परितोषाप्तं पापं भुक्त्वान्यजन्मसु ।
तस्मिन् विनाशे शाक्यानां क्षणं स्पृष्ट- शिरोरुजा ॥१३७॥
[१०] पुरा जानपदो मल्ल- प्रीतिमल्लं बलाभिधम् ।
निपात्य युद्धे व्याजेन पृष्ठमस्य द्विधाकरोत् ॥१३८॥
सो’हं तत्पातकं भुक्त्वा विपुलं बहुजन्मसु ।
अद्यापि वातशूलेन पृष्ठे कृतपद- क्षणम् ॥१३९॥
इति सम्बुद्धबोधेर्मे निर्दोषस्यापि विग्रहे ।
कर्मपङ्कावशेषाङ्का निपेतु- क्लेशविप्लुष- ॥१४०॥
जन्मोत्सवेषु निधनेषु च सन्निबद्धा
मालेव कर्मसरणि- शबला शरीरे ।
पुंसामियं प्रणयिनी सुखदु-खसीम्नि
भुक्तोज्झितापि विदधात्यधिवासशेषम् ॥१४१॥
इति श्रुत्वा भगवता कथितं सर्वभिक्षव- ।
मेनिरे कर्मवृत्तानामनतिक्रमणीयताम् ॥१४२॥
इति क्षेमेन्द्रविरचितायां बोधिसत्त्वावदानकल्पलतायां
दशकर्मप्लुत्यवदानं नाम पञ्चाशत्तम- पल्लव- ॥
@३१६
५१. रुक्मवत्यवदानम् ।
आर्तत्राणधियां दयाप्रणयिनां प्राणप्रवाहोत्सवे
शस्त्रैस्तीक्ष्णतरै-क्षतानि पुलकालङ्कारलीलाजुषाम् ।
लोलाक्षीश्रवणोत्पलाहतितुलां येषां लभन्ते तनौ 
तेषां कैर्वचनैरुदारचरितं बाल्योचितैरुच्यते ॥१॥
गुह्यकैवर्तदरदौ विनीय भगवान् पुरा ।
देशादन्तर्हितस्तस्माज्जगामान्यत्तपोवनम् ॥२॥
तत्र सेवासमायातस्तस्य देव- शचीपति- ।
स्मितचन्द्रोदयं वक्त्रे दृष्ट्वा पप्रच्छ कारणम् ॥३॥
कौतुकप्रणयात्तेन सम्पृष्ट- स्मितकारणम् ।
तमुवाच वनान्ते’स्मिन् पूर्ववृत्तं स्मृतं मया ॥४॥
स्मरणानुभवादेतत्स्मितं मे न त्वकारणम् ।
इत्युक्त्वा भगवान् पूर्ववृत्तं वक्तुं प्रचक्रमे ॥५॥
नगर्यामुत्पलावत्यां दानशीलदयान्विता ।
ख्याता रुक्मवती नाम पौरमुख्याङ्गनाभवत् ॥६॥
सा कदाचित्क्षुधाक्रान्तां प्रसूतां दुर्गताङ्गनाम् ।
यातुधानीमिवापश्यद्बालकं भोक्तुमुत्सुकाम् ॥७॥
तां दृष्ट्वा करुणाक्रान्ता सा क्षणं समचिन्तयत् ।
अहो स्वदेहस्नेहेन मति- पापे प्रवर्तते ॥८॥
अस्या भोजनमाहर्तुं व्रजामि स्वगृहं यदि ।
तदियं क्षुत्परिक्षामा भक्षयत्येव दारकम् ॥९॥
अथवा शिशुमादाय यदि गच्छामि मन्दिरम् ।
तदेषा कृशतां याता सद्यस्त्यजति जीवितम् ॥१०॥
इति सञ्चित्य दयया तस्मिन्नुभयसंशये ।
जगत्सन्तारणायैव प्रणिधानं विधाय सा ॥११॥
छित्त्वा तयोपनीतेन शितशस्तेर्ण निश्चला ।
निजं स्तनयुगं तस्यै ददौ जीवितधारणम् ॥१२॥
त्रैलोक्यस्पृशी साश्चर्ये तस्या यशसि विश्रुते ।
विप्ररूपेण शक्रेण तत- पृष्टा समेत्य सा ॥१३॥
अपि ते स्तनदानेन मनो विकृतिमाययौ ।
इति पृष्टा सती सत्यवादिनी तं जगाद सा ॥१४॥
@३१७
यदि मे नाभवत्कश्चिद्विकारांश- स्तनार्पणे ।
तेन सत्येन सहसा स्त्रीत्वं तावन्निवर्तताम् ॥१५॥
इत्युक्तमात्रे स्त्रीरूपं सा त्यक्त्वा सत्यशालिनी ।
सर्वलक्षणसम्पन्नं पुरुषत्वं समाययौ ॥१६॥
नगर्यामुत्पलावत्यामस्मिन्नवसरे नृप- ।
उत्पलाक्ष- समाप्तायुर्व्याधियोगाद् व्यपद्यत ॥१७॥
लक्षणज्ञैरथाभ्येत्य प्रवरैर्वृद्धमन्त्रिभि- ।
सद्य- सम्प्राप्तपुंस्त्वो’सौ रुक्मवानभ्यषिच्यत ॥१८॥
स राज्यं राजमानश्री- कृत्वा धर्मधनश्चिरम् ।
तनुं तत्याज कालेन स्थायिनो न हि देहिन- ॥१९॥
तत्रैव श्रेष्ठिन- सूनु- सो’भूत्सत्त्ववराभिध- ।
निर्व्याजोर्जितदानेषु जन्माभ्यस्तेषु सादर- ॥२०॥
सर्वभूतार्तिचिन्तासु स सदा न्यस्तमानस- ।
दु-सहं पक्षिणामेव क्षुद्दु-खं समचिन्तयत् ॥२१॥
स श्मशानवनं गत्वा क्षुरेणोल्लिख्य विग्रहम् ।
उत्तानशायी प्रददौ तनुं क्रव्यादपक्षिणाम् ॥२२॥
उच्चैर्गतिविहङ्गो’स्य पक्षिणं नयनं शनै- ।
उत्पाट्योत्पाठ्य तुण्डेन प्रोत्ससर्ज पुन- पुन- ॥२३॥
धैर्यनिश्चलसर्वाङ्ग- स दृष्ट्वा विस्मितं खगम् ।
उवाच भुङ्क्ष्व नि-शङ्कं नैव त्वां वारयाम्यहम् ॥२४॥
नि-सारविरस- काय- सापायो’यं क्षणक्षयी ।
परोपकारलेशेन याति संसारसारताम् ॥२५॥
क्लेदस्यन्दिनि निन्दिते प्रतिपदं श्वासक्षणस्यन्दिनि
स्नेह- को’यमपायधाम्नि मलिने मिथ्याशरीरे नृणाम् ।
एकैव स्पृहणीयतास्य यदिदं पुण्यै- क्वचित्कस्यचित्
किञ्चिद्वीक्ष्य कदाचिदार्तिसमये त्राणाय सन्नह्यति ॥२६॥
इति तस्य ब्रुवाणस्य क्षुत्क्षामै- पक्षिभि- क्षणात् ।
भक्ष्यमाणस्य विक्षिप्य नीत- कायो’स्थिशेषताम् ॥२७॥
महाशालकुलस्याथ ब्राह्मणस्य स पुत्रताम् ।
यात- सत्यव्रतो नाम बभूव जनसम्मत- ॥२८॥
अवाप्ताखिलविद्यस्य करुणासक्तचेतस- ।
तस्य शान्तिरतस्याभूद्विवाहविमुखं मन- ॥२९॥
@३१८
कुले जन्म गुणावाप्तिर्विवेकालङ्कृता मति- ।
सर्वभूतदया मैत्री लक्षणं पुण्यकर्मणाम् ॥३०॥
वैराग्याभिरतिर्गत्वा स युवैव तपोवनम् ।
दत्तव्रतो महर्षिभ्यां भेजे विश्रान्तिमाश्रमे ॥३१॥
तत- कालेन सम्प्राप्तविमलज्ञानलोचन- ।
आसन्नप्रसवां व्याघ्रीं सद् ऋष्ट्वा समचिन्तयत् ॥३२॥
प्रसवो’स्या- क्षुधार्ताया- सप्ताहेन भविष्यति ।
स्पृहा चोत्पत्स्यते तीव्रा निजपोतकभक्षणे ॥३३॥
इति सञ्चित्य तद्दु-खं मुनिभ्यां विनिवेद्य स- ।
चकार तत्प्रतीकारे कारुण्येन मनोरथम् ॥३४॥
तत- प्रयाते सप्ताहे व्याघ्री गर्भभरालसा ।
बहूपवाससन्तप्ता कृच्छ्रेणासूत पोतकान् ॥३५॥
निजशोणितगन्धेन जाततीव्रतरस्पृहाम् ।
सत्यव्रतस्तामालोक्य दयार्द्र- समचिन्तयत् ॥३६॥
इयं वराकी क्षुद्दु-खादुद्यता पोतभक्षणे ।
अहो बतास्या- स्वार्थेन पुत्रस्नेहो’पि विस्मृत- ॥३७॥
सर्व- स्वदु-खसन्तप्त- परसन्तापशीतल- ।
विशेषार्त- परस्यार्तौ विरलो जायते जन- ॥३८॥
दत्वा शरीरं रक्षामि व्याघ्रीमेतां सशावकाम् ।
न सहे दु-खमेतेषां पर्याप्तं प्राणसंशये ॥३९॥
परप्राणत्राणे तृणकलनया त्यक्तवपुषां
यश-काय- स्थायी भवति पृथुपुण्योदयमय- ।
प्रसक्तापायो’यं प्रसरदनिलालोलनलिनी-
दलोत्सङ्गत्वङ्गज्जललवसुहृज्जीवितकण- ॥४०॥
ध्यात्वेति न्यपतद् व्याघ्र्या- स पुर- करुणानिधि- ।
गलद्रक्तं गले कृत्वा क्षतं वेणुशलाकया ॥४१॥
आपन्नत्राणसरसं न हि नाम महात्मनाम् ।
सहते परसन्तापं करुणाकोमलं मन- ॥४२॥
रक्ताभिलाषनिशिता निपपात तस्य
व्याघ्री तत- प्रततवक्षसि निश्चलस्य ।
आश्चर्यमार्यचरितस्य जगत्सु जात-
हर्षस्मितैरिव नखांशुभिरुल्लिखन्ती ॥४३॥
@३१९
मैत्रीव स्खलितं क्षमेव कुकृतं प्रज्ञेव चिन्ताचयं
दु-खं दु-सहविप्लवं धृतिरिव क्लेशं तप-श्रीरिव ।
तस्य व्याघ्रवधूनिपातविषमक्रूराभिघातोल्बणं
सेहे मूर्तिरचञ्चलैव दयया सा सत्त्वभूमिर्भरम् ॥४४॥
व्याघ्रीनखावलिविलासविलुप्यमाना
वक्ष-स्थली क्षणमलक्षत विक्षतास्य ।
रोमाञ्चचर्चिततनोस्तुहिनांशुशुभ्र-
सत्त्वप्रकाशकिरणाङ्कुरपूरितेव ॥४५॥
तस्यामिषाहरणशोणितपानमत्तां
व्याघ्रीं सहर्षमवलोकयतश्चकार ।
दीर्घप्रवाससमयाकुलिता मुहूर्तं
कण्ठावलम्बनधृतिं निजजीववृत्ति- ॥४६॥
तृप्ता प्रदक्षिणविलासगतागतेन
लज्जावशादिव भृशं विनताननैव ।
तस्याकरोदपि विवाहपराङ्ग्मुखस्य
पाणिग्रहप्रणयिनी हृदयोत्सवं सा ॥४७॥
मैत्रीपवित्रमविकारमुदारसत्त्वं
सौजन्यपुण्यतटिनी भुवनेषु कीर्ति- ।
भव्यात्मनां भवति भूतहितस्वभावं
स्वाधीनदीनकरुणाभरणं च चेत- ॥४८॥
तत्तस्य सत्त्वमतुलं चतुरम्बुराशि-
वेलाविलासरसना वसुधापुरन्ध्री ।
व्याघ्रीनखाग्रदलितस्य विलोक्य सद्य-
प्राणक्षयक्षणभियेव चिरं चकम्पे ॥४९॥
सत्यव्रत- स करुणानिरतो’हमेव 
स्मृत्वा स्ववृत्तमिह सम्प्रति जातहास- ।
श्रुत्वेति पूर्वचरितं कथितं जिनेन 
शक्र- सविस्मयमना- स्तिमिताननो’भूत् ॥५०॥
इति क्षेमेन्द्रविरचितायां बोधिसत्त्वावदानकल्पलतायां
रुक्मवत्यवदानं नाम एकपञ्चाशत्तम- पल्लव- ॥
@३२०
५२. अदीनपुण्यावदानम् ।
अर्थिनां वनगतो’पि वल्कली
य- करोत्यविरतं कृतार्थताम् ।
कैर्न चारुचरितस्य रुच्यते
तस्य चन्दनतरोश्च सत्कृति- ॥१॥
विहरन्तमथान्यस्मिन् भगवन्तं तपोवने ।
पप्रच्छ सस्मितं शक्रो विस्मित- स्मितकारणम् ॥२॥
पृष्ट- प्रणयिना तेन सर्वज्ञस्तमभाषत ।
अस्मिन् देशे सहस्राक्ष पूर्ववृत्तं स्मृतं मया ॥३॥
मधूदकाख्ये नगरे पुरा सुरपुरोपमे ।
अदीनपुण्यनामाभूद्भूपतिभूषणं भुव- ॥४॥
करुणामुदितोपेक्षामैत्रीसंसक्तचेतस- ।
उवासेर्ष्यावतीव श्रीर्यस्यार्थिजनवेश्मसु ॥५॥
कदाचिच्चरितं तस्य श्रुत्वा जगति विश्रुतम् ।
तमाययौ ब्रह्मदत्त- क्ष्मापतिर्विजिगीषया ॥६॥
तत- करिघटाबन्धैरन्धीकृतदिगन्तर- ।
चकार नगराबन्धमनुबन्धाय तस्य स- ॥७॥
सत्त्वानुकम्पी नृपतिर्न शत्रुक्षयमिच्छति ।
ध्यात्वेति निर्ययुर्योद्धुमनुक्त्वैवास्य मन्त्रिण- ॥८॥
वर्तमाने रणे तस्मिन् गजवाजिरथक्षये ।
अदीनपुण्य- कारुण्यविविग्न- समचिन्तयत् ॥९॥
विषय- क्षत्रधर्मो’यमधर्मशतसम्मित- ।
यस्मिन् प्राणिवधक्रौर्य धर्म इत्यभिधीयते ॥१०॥
धिग्धर्मं रुधिरादिग्धं क्षत्रियाणां मलीमसम् ।
कृते यस्य प्रयत्नो’यं तज्जीवितमशाश्वतम् ॥११॥
सापायस्य व्यसनसरणौ शीर्यमाणस्य नित्यं
दु-खोच्छ्वासै- प्रतिहतधृते- स्मर्यमाणस्य पश्चात् ।
सो’यं सद्य- सुखलवधिया क्लेशपाकस्य पुंसा
भोगस्यार्थे बत बत परप्राणहिंसाप्रयत्न- ॥१२॥
तस्मादिदं परित्यज्य हिंसापापनिकेतनम् ।
अधर्मबहुलं राज्यं गच्छाम्येष तपोवनम् ॥१३॥
@३२१
राज्ञामज्ञानमूढानां वधबन्धशतार्जिताम् ।
काल- कवलयत्येव लक्ष्मीमक्षीणकिल्बिषाम् ॥१४॥
अचिन्त्य- संसारे बहुलतरमोहाहतधियां
स्थिरैराशाबन्धैर्विषयसुखजालं कलयताम् ।
अकाले कल्पान्तं प्रतिपुरुषमेष प्रतिदिशन्
बली काल- पुंसां किल विलसितं सङ्कलयति ॥१५॥
इति सञ्चिन्त्य नृपतिहिंसापापपराङ्मुख- ।
दण्डवल्कलमादाय ययौ निशि तपोवनम् ॥१६॥
ततस्तद्गमनं श्रुत्वा लोके प्रच्छाद्य मन्त्रिण- ।
युध्यमाना- शरोदग्रं रिपुं गर्जन्तमूचिरे ॥१७॥
गहने मत्तमातङ्ग मा कृथा गलगर्जितम् ।
घनशब्दकृताक्षान्तिर्निविशत्यत्र केसरी ॥१८॥
इति ब्रुवाणा- समर धीरा युयुधिरे परम् ।
ते घनस्वामिसम्मानसन्नाहच्छन्नविग्रहा- ॥१९॥
अत्रान्तरे कोसलेषु ब्राह्मण- कपिलाभिध- ।
हिरण्यवर्मणा राज्ञा धनदण्डेन पीडित- ॥२०॥
बन्धनागारविन्यस्तसमस्तसुतबान्धव- ।
दत्ताशेषधनो भूरि दारिद्र्याद्दातुमक्षम- ॥२१॥
अचिन्तयत्प्रतीकारं बन्धुबन्धनदु-खित- ।
संसक्तपाशसचिव- सारङ्ग इव अनिश्चल- ॥२२॥
पिता माता स्वसा भ्राता दुहिता तनयश्च मे ।
रुद्धा- कारागृहे मुक्तिं नायान्ति द्रविणं विना ॥२३॥
लोभ- प्रवर्तते यत्र धर्मद्वेषेण भूपते- ।
तस्यार्द्रक्लेशदेशस्य परित्यागेन जीव्यते ॥२४॥
अथवा कथमुत्स्रष्टुं देश- कृच्छ्रे’पि शक्यते ।
जन्तुभि- सतताबद्धेर्बन्धुबन्धनरज्जुभि- ॥२५॥
द्रविणोपार्जनं तस्मादस्मिन् क्लेशमये हितम् ।
नास्ति तद् व्यसनं लोके तीर्यते न धनेन यत् ॥२६॥
प्रार्थ्यमाना- पलायन्ते स्वयमायान्त्यनर्थिता- ।
वेश्या इव विकारिण्य- कुटिला धनसम्पद- ॥२७॥
विरसा जीर्णवल्लीव दीर्घशोषानुबन्धिनी ।
क्वचित्कदाचित्कृच्छ्रेण सेवा फलति नैव वा ॥२८॥
@३२२
लज्जारज-परिचिता याञ्चा सज्जनवर्जिता ।
अवमानशतोच्छिष्टा सफलाप्यफलायते ॥२९॥
पुर- सत्कारांश- प्रथमसमयोपागमरसात् 
ततो मानम्लानिर्द्रविणकणयाञ्चापरिचयात् ।
विमृश्यान्तस्तस्मात्तरलितमतिर्मार्गणगण- 
क्षणादाशाबन्धं विपुलयति सङ्कोचयति च ॥३०॥
लोभस्वभावे लोके’स्मिन् को गृह्णाति धनैर्गुणान् ।
सर्वोपायविहीनस्य तस्मान्नास्त्येव मे गति- ॥३१॥
किं करोमि क्व गच्छामि छायार्थीव मरो- पथि ।
नासादयति विश्रान्तिं निरालम्बो मनोरथ- ॥३२॥
अत्यन्तसङ्कुलतरे जनकानने’स्मिन् 
न प्राप्यते विपदि को’पि स साधुवृक्ष- ।
य- सन्ततार्थिजनसर्वफलार्पणे’पि 
नो कम्पते न च जहाति मतिं कदाचित् ॥३३॥
अदीनपुण्य- सर्वार्थिकल्पवृक्ष- क्षितीश्वर- ।
श्रूयते सत्त्वदुग्धाब्धिरापन्नार्तिहर- परम् ॥३४॥
इति सञ्चिन्त्य स नृपं प्रतस्थे द्रष्टुमुत्सुक- ।
आशाबन्धोपदिष्टेन पथा हर्षपुर-सर- ॥३५॥
तत- स शनकै- प्राप्य पुरोपान्ततपोवनम् ।
ददर्शाध्वपरिश्रान्त- संवीतं वल्कलैर्नृपम् ॥३६॥
नरनाथो’पि तं दृष्ट्वा क्षुत्पिपासाश्रमातुरम् ।
पप्रच्छ करुणासिन्धुर्दूरागमनकारणम् ॥३७॥
स तस्मै निजवृत्तान्तमुष्णनिश्वाससूचितम् ।
निवेद्य बन्धुसंरोधदुखार्त- पुनरब्रवीत् ॥३८॥
आयातो’हं हिरण्यार्थी बन्धुबन्धनमुक्तये ।
अदीनपुण्यं नृपतिं द्रष्टुमर्थिसुरद्रुमम् ॥३९॥
लोकनाथ- स मे श्रीमान् करुणापूर्णमानस- ।
सद्य- सन्दर्शनेनैव सङ्कल्पं पूरयिष्यति ॥४०॥
अम्लानं क्लेशसन्तापैरवमानैरदूषितम् ।
अपर्युषितकालं च फलं सूते महाजन- ॥४१॥
@३२३
दारिद्र्यतीव्रतिमिरापहर- प्रजानां
कीर्तिप्रकाशविभवै- परिपूरिताश- ।
अभ्युल्लसद्विमलमानसहर्षबन्धु-
स्तापं हरिष्यति स मे वसुधासुधांसु-॥४२॥
श्रुत्वेति तेन कथितं व्यथित- पृथिवीपति- ।
सङ्क्रान्तनिष्प्रतिकारसन्ताप- समचिन्तयत् ॥४३॥
अहो नु त्यक्तराज्यो’हमकाले’स्मिन् द्विजन्मना ।
चिन्तित- क्षुत्परीतेन शुष्कवृक्ष इवाध्वनि ॥४४॥
दूराध्वश्रमवैफल्यसन्तापप्रदमर्थिनाम् ।
सम्मोहजननं धिङ्मां मृगतृष्णाजलोपमम् ॥४५॥
मुखाश्मपाततुल्येन मूर्च्छितानामिवार्थिनाम् ।
आशाभङ्गेन गुरुतां प्रयात्यध्वपरिश्रम- ॥४६॥
अहं स राजा सन्त्यक्तराज्य- काननमाश्रित-।
इति श्रुत्वैव विप्रो’यं सद्यस्त्यजति जीवितम् ॥४७॥
जातैव चिन्तामतुलां प्रसूते
निद्रापहारं तरुणी करोति ।
कन्येव वृद्धा विदधाति शोकं 
नष्टा दहत्याशु शरीरमाशा ॥४८॥
राजधानीमितो गत्वा मामप्राप्य विचिन्तितम् ।
किं करिष्यति सन्तापादयं भग्नमनोरथ- ॥४९॥
जीवत्येक- किल स कुशली क्लेशकाले नराणां
श्लाघ्यश्चिते स्फुरति सहसा य- परित्राणबन्धु- ।
प्रत्याख्यानान्मलिनवदनस्तप्तनिश्वासशुष्य-
त्सङ्कल्पाल्पीकृतनततनुर्याति यस्मान्न चार्थी ॥५०॥
धिग्जन्म क्षारसिन्धो- पथिकजनपृथूच्छ्वासनिर्दग्धवृद्धे-
स्तापं यो’र्थिप्रजानां हरति न् अविषमं तीव्रतृष्णासमुत्थम् ।
जातास्वादो’प्यगस्त्योदरकुहरलुठज्जाठराग्निप्रताप-
व्यापारव्याप्यमानक्वथनपरिचित- स्वप्रमाथव्यथानाम् ॥५१॥
इति सञ्चित्य नृपति- कृतातिथ्य- फलाम्बुना ।
तमुवाचाप्रियाख्यानभीतिभीत इव क्षणम् ॥५२॥
ब्रह्मन्नदीनपुण्यो’हं राजा शत्रुवधोद्यमे ।
हिंसाविरक्त- सन्त्यज्य राज्यं विजनमाश्रित- ॥५३॥
@३२४ 
हिंसाफलं महीपाला भोगं भ्रूभङ्गभङ्गुरम् ।
प्रत्यग्ररुधिरादिग्धं क्रव्याद इव भुञ्जते ॥५४॥
किं करोम्यपदस्थो’हमकाले त्वमुपागत- ।
यत्तु शक्यं मया किञ्चित्तदयन्त्रितमुच्यताम् ॥५५॥
इति राजवच- श्रुत्वा वज्रेणेव समाहत- ।
बन्धुमोक्षणनैराश्यात्स पपात महीतले ॥५६॥
मूर्च्छितं पतितं भूमौ तं दृष्ट्वा साश्रुलोचन- ।
प्रियाभिर्वाग्भिराश्वस्य राजा पुनरचिन्तयत् ॥५७॥
अहो नु मन्दपुण्यो’हं यस्मिन्नाशालताङ्कुर- ।
मरुमार्गोपमे जात- सहसा शोषमर्थिन- ॥५८॥
अर्थार्थी प्रथमं विचिन्त्य सफलामस्थानयाच्ञां क्षणात् 
आशातूलिकयाभिलिख्य निखिलं शाखासहस्रै- सुखम् ।
अप्राप्याम्रमिवाथ शुष्कखदिरान्मूढेच्छया वाञ्छितं
सद्यश्छिन्नमनोरथ- पृथुतरारम्भक्षयान्मूर्च्छति ॥५९॥
अस्मै यदि प्रयच्छामि याचितावाप्तमल्पकम् ।
तत्किं तेन करोत्येष भिक्षित्वापि बुभुक्षित- ॥६०॥
तस्मिन्नेव गृहे जरत्तृणकटच्छन्ने यदि स्थीयते
चुल्लीसुप्तबिडालबालसदयास्ता एव यद्यङ्गना- ।
पादाभ्यामवगम्यते यदि पुनस्तेनैव सेवाधुना
तत्को नाम गुण- क्षणं क्षितिभुजा दृष्टेन पृष्टेन वा ॥६१॥
इति ध्यात्वा धराधीश- कृपावसुधया धिया ।
तद्याच्ञासिद्धिसन्नद्ध- प्रतिबोध्य तमभ्यधात् ॥६२॥
उत्तिष्ठ वत्स सम्प्राप्तस्त्वत्समीहितसिद्धये ।
अविलम्बिफलावाप्तिरुपाय- परमो मया ॥६३॥
छित्त्वा मम शिरस्तावद्ब्रह्मदत्ताय भूभुजे ।
गत्वा प्रयच्छ तत्प्रीत्या स ते वित्तं प्रदास्यति ॥६४॥
तस्यार्थिचन्दनतरो- श्रुत्वैतद्वचनं द्विज- ।
उवाच तप्तसूच्येव विद्ध- कर्णप्रविष्टया ॥६५॥
तव त्रैलोक्यसारस्य जगत्पुण्याप्तजन्मन- ।
शस्त्रं कण्ठे शठेनास्मिन् केन पापेन पात्यते ॥६६॥
लोभलुब्धमति- को नु चिन्तयेदहितं तव ।
अङ्गारकारणं क्रौर्यं सहकारे करोति क- ॥६७॥
@३२५
इति ब्रुवाणं नृपतिर्ब्राह्मणं प्रत्युवाच तम् ।
जीवन्तं नय बद्ध्वा वा तस्य मामन्तिकं रिपो- ॥६८॥
यत्नेनाभ्यर्थितो राज्ञा स तं बद्ध्वा महीपते- ।
निनाय ब्रह्मदत्तस्य समीपं शत्रुशङ्किन- ॥६९॥
तेनानीतं तमादाय ब्रह्मदत्त- क्षितीश्वरम् ।
धनं धनेशतुल्यो’स्मै वाञ्छिताभ्यधिकं ददौ ॥७०॥
सत्त्वाश्चर्यमदीनपुण्यनृपतेराकर्ण्य विप्रोदितं
त्यक्त्वा वैरविकारदु-सहतरं क्रौर्याभिधानं विषम् ।
धृत्वा मौलिमिवोन्नते जिनपदे तं ब्रह्मदत्त- स्वयं
चक्रे तच्चरणाम्बुजप्रणयिणोमुष्णीषमालां क्षणात् ॥७१॥
तस्मिन् गते निजपुरं विनयप्रपन्ने
सम्प्राप्य राज्यमरिहीनमदीनपुण्य- ।
धर्मेण कीर्तिधवलाम्बुधिफेनमाला-
वेल्लद्दुकूलललितां पृथिवीं शशास ॥७२॥
यो’भूद्विभुर्भुवनसारमदीनपुण्य- 
सो’हं स्मृतं चरितमत्र मयाद्य तस्य ।
कालेन यत्र बहुसङ्घपदाभिरामा
भूमिर्भविष्यति नृणां भवमुक्तिहेतु- ॥७३॥
सत्त्वोज्ज्वलं भगवतश्चरितं निशम्य
पूर्वावदानकथितोदितविस्मयेन ।
हर्षस्पृश- किमपि नाकपतेर्बभूव
रोमाञ्चपत्ररचनारुचिरं शरीरम् ॥७४॥
इति क्षेमेन्द्रविरचितायां बोधिसत्त्वावदानकल्पलतायां 
अदीनपुण्यावदानं नाम द्विपञ्चाशत्तम- पल्लव- ॥
@३२६
५३. सुभाषितगवेष्यवदानम् ।
सूक्ति- कण्ठविवर्तिनी गुरुनतिर्मौलौ श्रुतं श्रोत्रयो- 
सत्यं नित्यमनामयं च वदने विद्वत्प्रियं भूषणम् ।
रत्नोदारसुतारहाररचनाचित्रेण धत्तेतरां
सन्तोषं सविशेषवेषवनितावेशेन शेषो जन- ॥१॥
शक्रेणान्यत्र भगवान् सस्मित- स्मितकारणम् ।
पृष्टस्तदाशयज्ञेन सर्वज्ञ- पुनरब्रवीत् ॥२॥
सुभाषितगवेषीति वाराणस्यामभून्नृप- ।
यस्य जात्युञ्ज्ज्वला कीर्तिर्मालेव विबभौ श्रिय- ॥३॥
सुवृत्ते गुणसंयुक्ते हृदि सक्ते विवेकिनाम् ।
अभूद्भूषण एवार्थी य- सूक्ते न तु मौक्तिके ॥४॥
नित्यमर्थिषु मुक्तापि कोषश्रीर्यस्य निश्चला ।
कीर्तिर्गुणनिबद्धापि दूराद्दूरतरं गता ॥५॥
स राजहंस- सरसैर्वृत- कविवरै- सदा ।
विद्वत्सभाकमलिनीभोगसौभाग्यवानभूत् ॥६॥
उपदेशप्रवृत्तस्य सगुणास्तस्य सूक्तय- ।
जनस्य मोहतिमिरं जहुर्दीपशिखा इव ॥७॥
स कदाचित्सभासीन- सुभाषितकथान्तरे ।
सुमति- सुमतिं नाम प्रधानामात्यमब्रवीत् ॥८॥
साधुशब्दपदारूढैर्गुणालङ्कारशालिभि- ।
सभा भवद्भिर्भात्येषा भारतीव सुभाषितै- ॥९॥
अप्यन्विष्टानि सत्पाकरसवन्ति नवानि च ।
सुभाषितानि भवतां कुसुमानीव कानिचित् ॥१०॥
सूक्तीनां प्रतिभाणां च मञ्जरीणां च जम्भितम् ।
नवमेव मनोहारि नारीणामिव यौवनम् ॥११॥
सरसमपि विहाय व्यायतं पुष्पसार्थं
परिचितपरिहारी दूरदूरानुसारी ।
भ्रमति सततसक्तास्वादमन्दादरत्वात्
नवनवमधुलुब्ध- षट्पद- काननेषु ॥१२॥
अस्मिन् सदसि यकिञ्चित्सूक्तरत्नं विचार्यते ।
तत्परीक्षासमुतीर्णं सर्वत्रायात्यनर्घ्यताम् ॥१३॥
@३२७
पाण्डित्येन विनाशितधियां व्यर्थं नृणां जीवितं 
पाण्डित्यं शुकपाठषण्ढमसमोल्लासं कवित्वं विना ।
काव्यं चारुतरं विना सहृदयैस्तत्त्वान्तरालोचना-
शून्यं निर्जनकूपदीपकलनामन्त- समालम्बते ॥१४॥
तस्मादस्मिन्नवसरे नूतनं किञ्चिदुच्यताम् ।
चैत्र- पिकरुतस्येव सूक्तस्यावसर- सुहृत् ॥१५॥
चमत्कारो वाचां जयति जितजातीपरिमल-
क्षणं चेत्तत्त्वज्ञा- प्रगुणमवधानं विदधति ।
उदग्रा सामग्री तदपि विफलैषा स्फुरितकृत्
न यावत्पाठेन स्वजन इव लब्धो ह्यवसर- ॥१६॥
इत्युक्तं नरनाथेन हृदयस्पर्शी धीमताम् ।
वच- श्रुत्वा महामात्य- प्रत्यभाषत भूपतिम् ॥१७॥
राजन्नभिनवश्लोकस्तवैव भुवनत्रये ।
गीयते विबुधाधीश किमन्यै- सूक्तविस्तरै- ॥१८॥
त्वयि विद्याविनोदे’स्मिन् वदान्यवर सादरे ।
विद्याधरपुरं सर्वं जातमेतन्महीतलम् ॥१९॥
कलाकमलिनीकान्ते मित्रे गुणवतां त्वयि ।
उदिते याति सालोक- सन्मार्गेणाखिलो जन- ॥२०॥
सा सा कला स स विलासविशेषलेश-
स्तेत् ए गुणा- स स जनश्चरितं च तत्तत् ।
लोके प्रियत्वमधिरोहति यत्र यत्र
राजा करोति सरस- क्षणमादरांशम् ॥२१॥
भूपाले विदुषि स्पृशत्यतिशयं विद्याविलासोत्सवं
शूरे सङ्गररङ्गसङ्गमरुचिर्गृह्णाति वीरव्रतम् ।
मूढे मुह्यति चञ्चले विचलति क्रूरे नृशंसायते 
यद्यद्भूमिपति- करोति कुरुते तत्तत्समस्तो जन- ॥२२॥
सरस- साधुपुष्पाणां वसन्त- कुसुमाकर- ।
प्रजापुण्यैर्भवत्येव स्वयं विद्वान् महीपति- ॥२३॥
जन- सुवृत्तिर्मतिमानमात्य-
सत्याभिलाषी नृपतिर्मनीषी ।
एतानि कालस्य शुभोदयस्य
प्रत्यक्षलक्ष्याणि सुलक्षणानि ॥२४॥
@३२८
यन्नृत्यन्ति पदे पदे मतिमतां काव्यार्थतत्त्वे धियो
यत्कर्णाभरणीभवन्ति विभवे भव्यात्मनां सूक्तय- ।
यत्सारस्वत एष कीर्णमहिमा मुद्रादरिद्रो निधि-
र्विद्यानां नृपति- स्वयंवरविधौ सो’यं विवाहोत्सव- ॥२५॥
राजमानेन महता राजमाने गुणे सताम् ।
लुब्धका- सूक्तिवैचित्र्ये लुब्धका- काननेष्वपि ॥२६॥
लुब्धक- क्रूरको नाम प्रत्यन्ते’स्ति वनेचर- ।
सदा नवनवं तस्मात्सूक्तरत्नमवाप्यते ॥२७॥
दृप्यद्द्विपारिनखराघातभिन्नेभमौक्तिकै- ।
सततं कविसार्थेभ्य- स गृह्णाति सुभाषितम् ॥२८॥
श्रुत्वेत्यमात्यस्य वच- क्षितीश- 
सभां समुत्सृज्य विसृज्य सभ्यान् ।
अन्त-पुरं गुप्तमुपेत्य रूपं 
चकार सामान्यजनानुरूपम् ॥२९॥
परस्परांशुप्रतिबद्धतारं
विस्फारतारानिकराभिरामम् ।
हारं समादाय सुभाषितार्थी
छायाद्वितीय- स ययौ वनान्तम् ॥३०॥
स तत्र बालानिलकीर्णपुष्पै-
वृक्षै- कृतातिथ्य इवावनम्रै- ।
अन्विष्य यत्नान्मृगयाप्रसक्तं
गिरेस्तटे लुब्धकमाससाद ॥३१॥
वामेन वामं करिणीसुखानां
वैधव्यदीक्षारसिकं मृगीणाम् ।
चक्रक्रमं क्रूरतरं करेण
चापं स्वचित्तोपममुद्वहन्तम् ॥३२॥
वधैकदक्षेण च दक्षिणेन 
वनौकसां नित्यमदक्षिणेन ।
हस्तेन विन्यस्तसमस्तहस्ति-
वर्गापवर्गं विशिखं दधानम् ॥३३॥
मायूरपक्षैरनिलावहेला-
तरङ्गिताग्रैर्विहितोत्तरीयम् ।
@३२९
नेत्रैर्मृगीणां पतिजीवरक्षां
सन्त्रासलोलैरिव याच्यमानम् ॥३४॥
स तं गिरा पूज्यमिवाभिपूज्य
गुरु- प्रजानां गुरुवत्प्रणम्य ।
उवाच शोणाधरकान्तिभिन्नां
दन्तद्युतिं पल्लवितां दधान-॥३५॥
मया श्रुत- साधुसुभाषितानां 
तवानिशं सङ्ग्रहणे प्रयत्न- ।
मार्गोपदेशाय जनस्य दीप्तं 
प्रयच्छ किञ्चिन्नवसूक्तरत्नम् ॥३६॥
अयं च ते तत्प्रतिपण्यरूपो
लावण्यलीलादलितेन्दुदर्प- ।
हार- प्रहारस्तिमिरोत्कराणां
लक्ष्मीविलासे स्मितकेलिकार- ॥३७॥
उक्त्वेति हारं करपूरिताश-
मदर्शयद्भूमिपुरन्दरो’स्मै ।
तं लुब्धक- स्वप्नमनोरथेषु
दुष्प्रापमालोक्य शनै- प्रदध्यौ ॥३८॥
दत्वाप्यधीमानिममप्रदेयं
पश्चादयं तापमुपैति नूनम् ।
अस्मिन्नतीते परलोकभूमिं
हार- कथं मे निजतामुपैति ॥३९॥
क्षणं विचिन्त्येति स तं बभाषे
ददामि साधो समयेन सूक्तम् ।
शृङ्गादिगरेरस्य यदि स्वदेहं
सम्प्राप्तसूक्त- क्षिपसि प्रसह्य ॥४०॥
क्रौर्योचितं लुब्धकवाक्यमेत-
दचिन्तयद्भूमिपतिर्निशम्य ।
अहो नु संस्कारवतो’स्य कामं
निषिद्धकार्याचरणाभियोग- ॥४१॥
दूरे गुणारोपणविश्रुतानां प्रत्यक्षसंलक्षितदुष्कृतानाम् ।
भवत्यतुल्य- कुटिलाशयानामन्य- प्रवादश्चरितं तथान्यत ॥४२॥
@३३०
क्व क्षुद्रतैषा क्व वनान्तवास-
क्व सत्त्वसिंहा क्व गुणाभियोग- ।
क्व सूक्तचर्चा क्व च निष्कृपत्व-
महो विमोहाहतमस्य वृत्तम् ॥४३॥
गायत्यसक्तं मधुरं पुरस्तात्
वन्यव्रतै- शान्त इवावभाति ।
लुब्धस्य लुब्धस्य किमुच्यते वा
प्राणापहारी गुणसङ्ग्रहैर्य- ॥४४॥
विद्याविशेषे’पि कृतप्रयत्न-
खलो भवत्येव स्वरस्वभाव- ।
व्याला- फणारत्नरुचिं दधाना-
क्रूरं तम- क्रोधमयं वहन्ति ॥४५॥
शास्त्रोपदेशै- परिमृज्यमान-
प्रसन्नतां याति न नाम जाल्म- ।
कर्पूरपूरै- परिपूरितो’पि
नोद्वात्यसह्यं लशुन- स्वगन्धम् ॥४६॥
चिरं विचार्येति स सद्गुणार्थी
नवोपदेशश्रवणाभिलाषात् ।
प्रयच्छ सूक्तं क्षितिभृत्तटाग्रात्
त्यक्ष्यामि पश्चात्तनुमित्युवाच ॥४७॥
श्रुत्वा वच- सत्यधनस्य तस्य
हारं समादाय रुचां विहारम् ।
प्रगृह्यतामित्यभिधाय सूक्तं
प्रचक्रमे वक्तुमयुक्तसक्त- ॥४८॥
पापं शापं स्वसुखशरणे न स्पृशेत्तीव्रतापं
शीलोत्तालं कुशलसदनं पुण्यपद्मं भजेत ।
चित्तं चैतच्चपलविषयास्वादसंवादलुब्धं
कुर्याद्वीतस्पृहमभिमतानन्तसन्तोषतृप्तम् ॥४९॥
इदं सुगतशासनं प्रशमराज्यसिंहासनं
नृणां व्यसनवारणं कुशलधाम साधारणम् ।
मनोभवविसर्जनं भवविकारसन्तर्जनं
मनोमुकुरमार्जनं सुकृतसञ्चयोपार्जनम् ॥५०॥
@३३१
सम्प्राप्येति सुभाषितं भृगरिपोस्तत्त्वानुसारी नृप- 
सूक्तार्थं हृदये निधाय विमलं तं चात्मसंशोधनम् ।
आरुह्याद्रिशिर- समुन्नततरं देहं समुत्सृष्टवा-
निष्टं सत्यमतीव पुण्यमनसां नेदं वपुश्चञ्चलम् ॥५१॥
सन्तारणाय जगतां प्रणिधानमन्त-
र्धृत्वा स शैलशिखरान्निपपात यावत् ।
तावद्गिरिस्थितिजुषा विजयाभिधेन
यक्षेण रक्षिततनु- क्षितिमाससाद ॥५२॥
तद्वीर्यविस्मयवशादिव घूर्णमाने
लोकत्रये कुसुमवर्षिणि चान्तरीक्षे ।
सम्पूज्यमानचरितस्त्रिदशव्रजेन
राजा जगाम शनकैर्निजराजधानीम् ॥५३॥
तत्रोपदेशविषयेण सुभाषितेन
तेनानिशं जनमशेषमथ क्षितीश- ।
चक्रे भवाभिभवशर्मणि धर्मनित्ये
सत्कर्मणि प्रणिहितं हितसम्प्रवृत्त- ॥५४॥
अत्रान्तरे विपणिवर्त्मनि लुब्धको’सौ
हारस्य विक्रयधिया परिवर्तमान- ।
चौरो’यमित्यसमसाहसकम्पमान-
क्ष्माभृत्सभां नगररक्षिजनेन नीत- ॥५५॥
दूरादेव स्फुटतरकरासक्तविस्फारहारं
प्राणापातैर्विहितसमयं तं परिज्ञाय राजा ।
आचार्यो’यं मम शमगुणव्यक्तसूक्तोपदेष्टा
पूजार्हो’साविति कृतनतिर्मानयित्वात्यजत्तम् ॥५६॥
इत्यासीत्स सुभाषिताख्यनृपति- सत्यव्रत- सत्यवान्
सम्यग्बोधिनिधानलब्धमहिमा कालेन सो’हं पुन- ।
श्रुत्वैतत्कथितं निजं भगवता वृत्तं सुराणां पति-
र्भेजे हर्षविबुद्धलोचनवन- पद्माकरस्य श्रियम् ॥५७॥
इति क्षेमेन्द्रविरचितायां बोधिसत्त्वावदानकल्पलतायां
सुभाषितगवेष्यवदानं नाम त्रिपञ्चाशत्तम- पल्लव- ॥
@३३२
५४. सत्त्वौषधावदानम् ।
श्र्लाघ्य- शशाङ्करुचिर- पृथुकीर्तिभाजां
शङ्ख- शिखामणिरखिन्नपरोपकार- ।
य- साधुशब्दवसतिर्गतजीवितो’पि
लोकस्य मङ्गलनिधि- कुशलं तनोति ॥१॥
भगवान् पुष्पिलां नाम विनीय क्षणदाचरीम् ।
विजहार हरिव्रातनि-शङ्कहरिणे वने ॥२॥
तत्रानुयायिना पृष्ट- पुन- शक्रेण सस्मित- ।
स पूर्वचरितं स्मृत्वा स्मितकारणमभ्यधात् ॥३॥
द्वासप्ततिसहस्राब्ददीर्घायुषि जने पुरा ।
अभून्महेन्द्रवत्याख्या जितस्वर्गोत्सवा पुरी ॥४॥
महेन्द्रसेन इत्यासीत्तस्यां वसुमतीपति- ।
यश्चक्रे कीर्तिकर्पूरवर्त्या वितिमिरा दिश- ॥५॥
रिपुदर्पज्वरहर- कृच्छ्रहृद्दुर्दशाजुषाम् ।
व्यधात्तृष्णापह- स्वस्था य- सद्वैद्य इव प्रजा- ॥६॥
तस्याभूत्पुण्यसम्भार इव साकारतां गत- ।
पुत्र- सत्त्वौषधो नाम सर्वसत्त्वहितोद्यत- ॥७॥
स भाद्रकल्पिको बोधिसत्त्व- सत्त्वविभूषित- ।
करुणामुदितोपेक्षामैत्रीणां वल्लभो’भवत् ॥८॥
पुरग्रामवनान्तेभ्यो दिग्द्वीपेभ्यश्च सर्वश- ।
रोगिणो’भ्येत्य सततं तत्स्पर्शात्स्वास्थ्यमाययु- ॥९॥
स को’प्यस्मिन् जनवने सुजनश्चन्दनायते ।
परोपकारमतनुं तनुर्यस्य तनोत्यलम् ॥१०॥
स दीर्घव्याधिदग्धानां विदधे सहसा सुखम् ।
दुर्जनायासतप्तानामिव साधुसमागम- ॥११॥
रोगे स्पर्शेन शारीरे मानसे द्रविणेन च ।
हते तेनार्थिनां दिक्षु नार्तो’भून्न च याचक- ॥१२॥
तत- कालविलासेन सर्वाश्चर्यापहारिणा ।
स ययौ निधनं श्रीमान् जनपुण्यपरिक्षयात् ॥१३॥
सुधांशुर्नेत्राणां कतिपयदिनास्वाद्यमहिमा
क्षणस्थायी वर्ग- सुरभिगुणसर्ग- सुमनसाम् ।
@३३३
अकाले कालेच्छा प्रियतरसमुच्छेदचतुरा
विधत्ते कस्यैषा किमपि न मन-शल्यकलनाम् ॥१४॥
यत्पेशलं विपुलपुण्यपणैरवाप्तं
सर्वार्तिभेषजमयत्नसुखं क्षणेन ।
तत्तद्विलोक्य किल कालबलावलीढं
मूढा- स्पृशन्ति न विवेकलवं कदाचित् ॥१५॥
अथ तस्मिन् यश-शेषे त्यक्त्वा तद्विरहोद्भवम् ।
दु-खं स्वदु-खमेवादौ भेजे रोगभयाज्जन- ॥१६॥
लक्षणज्ञै- कुमारस्य शरीरं मन्त्रिभिस्तत- ।
न्यस्तं हिताय लोकानां वनोपान्ते सुरक्षितम् ॥१७॥
तस्मिन् पुष्करिणीरम्ये देशे फुल्ललताकुले ।
अपर्युषितमेवासीत्तस्य पुण्योपमं वपु- ॥१८॥
आशागता दिगन्तेभ्य- सर्वरोगिगणा- पुन- ।
तस्य संस्पर्शमात्रेण सहसा स्वस्थतां ययु- ॥१९॥
तत्स्पृष्टमारुतविघट्टितपद्मखण्ड-
डिण्डीरमण्डनजलासु सरोजिनीषु ।
स्नाता विमुक्तसकलामयनिर्व्यपाया-
पीतामृतां इव बभु- सहसैव मर्त्या- ॥२०॥
सत्त्वौषधकुमारो य- सो’हमेव तदाभवम् ।
यस्य सङ्कीर्तनेनैव यास्यन्ति व्याधय- क्षयम् ॥२१॥
स्मरिष्यति स्मृतिसुधां ममैतां य- कथामपि ।
आधिव्याधिमयं दु-खं तस्य शान्तिमुपैष्यति ॥२२॥
अशोको नाम देशे’स्मिन् कालेनोत्पत्स्यते नृप- ।
चैत्यं हिताय लोकस्य य- प्रतिष्ठापयिष्यति ॥२३॥
इति सुगतोदितमेकधिया श्रुत्वैवामरराज- ।
हर्षविलासविकाशितया वदनरुचा विरराज ॥२४॥
इति क्षेमेन्द्रविरचितायां बोधिसत्त्वावदानकल्पलतायां
सत्त्वौषधावदानं नाम चतु-पञ्चाशत्तम- पल्लव- ॥
@३३४
५५. सर्वददावदानम् ।
चिन्तामणि- किल विचिन्तितवस्तुदाता
कल्पद्रुमश्च परिकल्पितमेव सूते ।
तस्य स्तुतौ समुचितानि पदानि कानि
देहप्रदानसमये स्वयमुद्यतो य- ॥१॥
घाटोपघाटकौ शास्ता विनियोन्मदगुह्यकौ ।
केशिनीकाननादन्यद्वनमन्तर्हितो ययौ ॥२॥
प्राग्वृत्तस्मरणस्मेरवदन- स्मितकारणम् ।
स तत्र पृष्ट- शक्रेण प्रणयात्पुनरब्रवीत् ॥३॥
अभूत्सर्वावती नाम वसति- सर्वसम्पदाम् ।
नगरी गगनालग्नमणिहर्म्यांशुहासिनी ॥४॥
आसीत्यसर्वददस्तस्यां राजेन्दुरमलद्युति- ।
यस्य त्रिभुवनज्योत्स्ना बभौ कीर्तिर्दिवानिशम् ॥५॥
शोभाजुष- सुकृतसारदशाविशेषै-
र्लब्धस्थितेर्विनयवर्त्मनि भद्रमूर्ते- ।
यस्याययौ विजयमण्डनडिण्डिमत्वं
दानेन कुञ्जरपतेरिव साधुवादा ॥६॥
स कदाचित्प्रजाकार्यदर्शनानुग्रहोन्मुख- ।
भेजे बाह्याङ्गणास्थानभुवं भूमिशतक्रतु- ॥७॥
स तत्रानन्तसामन्तमौलिरत्नेषु बिम्बित- ।
शुश्राव पृथिवीकार्यमसङ्ख्यैरिव विग्रहै- ॥८॥
चन्द्रकान्तमये तस्य सङ्क्रान्ता- प्रणता- पुर- ।
पादपीठे पुनश्चिन्तातापं तज्यजुरर्थिन- ॥९॥
अत्रान्तरे परिभ्रष्ट- प्लुष्टपक्ष इवागति- ।
पारावत- क्षितिपतेरूरुमूलमशिश्रियत् ॥१०॥
तं कातरतरोद्भ्रान्तनेत्रं सङ्कोचिताङ्गकम् ।
दृष्ट्वा दयाविधेयो’भूत्सहसा पृथिवीपति- ॥११॥
स समुत्फुल्लकमलालीलाकमलिनीत्विषा ।
कुतो’स्य भयमित्याशा दृशा क्षिप्रं व्यलोकयत् ॥१२॥
तस्मिन्नवसरे सत्त्वं जिज्ञासु- पाकशासन- ।
मायया लुब्धकाकार- समभ्येत्याब्रवीन्नृपम् ॥१३॥
देव मुञ्च चिरावाप्तं भक्ष्यं मम विहङ्गमम् ।
इयं न- सहजा वृत्तिरनिवृत्तिरयाचिता ॥१४॥
@३३५
निसर्गसिद्धमेतन्मे भोजनं जगतीपते ।
त्यजतो जीवितं नास्ति प्राणा ह्यशनधारणा- ॥१५॥
क्षणेस्मिन्नशनच्छेदान्मयि सन्त्यक्तजीविते ।
विनङ्क्ष्यति विलुप्ताशा सपुत्रा मे कुटुम्बिनी ॥१६॥
एकसंरक्षणेनैव य- करोति बहुक्षयम् ।
स धर्मो यत्र धर्मात्मन्नधर्मस्तत्र कीदृश- ॥१७॥
मयि पारावतप्रीत्या न द्वेषं कर्तुमर्हसि ।
न हि कारणरागेण प्रवर्तन्ते भवद्विधा- ॥१८॥
यथैवायं तथैवाहं को विशेषस्तवावयो- ।
सर्वभूतसमा- सन्त- कृपां नैकत्र कुर्वते ॥१९॥
इत्युक्ते तेन नृपतिर्लीनं कङ्कणराविणा ।
न भेतव्यमितीवाहखगं प्रच्छाद्य पाणिना ॥२०॥
स तत- स्निग्धजीमूतघोषगम्भीरया गिरा ।
उवाच सर्वसत्त्वार्तिपरित्राणकृतक्षण- ॥२१॥
मा कृथा- क्षणतृप्त्यर्थी विषमं प्राणिवैशसम् ।
तुल्यव्यथाविकारो’यं प्राणस्नेह- शरीरिणाम् ॥२२॥
परप्राणापहारेण या वृत्ति- परिकल्प्यते ।
निवृत्ति- श्रेयसां सा हि पापतापं प्रयच्छति ॥२३॥
अधुनैवापरिच्छिन्ननिजेच्छासम्मतादरम् ।
गृह्यतामशनं यद्यन्मदर्थमुपकल्पितम् ॥२४॥
श्रुत्वेति राजवचनं परिम्लानानन- श्वसन् ।
वरोपभोगविमना- प्रत्यभाषत लुब्धक- ॥२५॥
न वयं राजभोगानां रसज्ञा वनवासिन- ।
न हि शष्पाशनाभ्यासा मोदन्ते मोदकैर्मृगा- ॥२६॥
अलब्ध्वा निष्पत्रां मरुपरिचितां कण्टकलतां
वने स्निग्धश्यामे किमपि करभ- शुष्यति शुचा ।
न काक- सत्पाकं कवलयति चूतं विषमिव
स्वभावानां भेददुचितमिह सर्वस्य सुखदम् ॥२७॥
राजार्हभोगं भुत्वाद्य प्रातर्भोक्तास्मि किं पुन- ।
तद्भुक्तं सुखमाधत्ते यदन्येद्युर्न दुर्लभम् ॥२८॥
रसोदाराहारैर्न हि परिचितो’श्नाति विरसं
न तिष्ठत्येकाकी बहुपरिजनारम्भपतित- ।
@३३६
रथारूढ- पद्भ्यां गमनसमये शोचतितरा-
मवात्तार्थभ्रंश- कषति विषमक्लेशपरुष- ॥२९॥
देव त्वद्दृष्टिदृष्टानां सततं नैव दुर्लभम् ।
राजार्हभोजनं किं तु जन्मापूर्वं न मे प्रियम् ॥३०॥
मृगयाभिहतं मांसमस्माकं जीवितायते ।
तत्स्वदेहसमुत्कृत्तं खगद्विगुणमर्प्यताम् ॥३१॥
चिन्ताविषण्ण- श्रुत्वैतद्वचनं सहसा नृप- ।
प्रहर्षोत्फुल्लनयनाम्भोरुहस्तमभाषत ॥३२॥
खगस्य तव च प्राणरक्षायै तुल्यसंशये ।
ममोपदिष्ट- स्पष्टो’यमुपाय- सुधिया त्वया ॥३३॥
उभयप्राणसन्देहदोलारोहणविह्वलम् ।
त्वयैव धृतिमानीतं वयस्येनेव मे मन- ॥३४॥
त्वद्दृष्टिपाशबद्धो’यं विहग- प्रविमुच्यताम् ।
मन्मांसै- क्रियतां तावत्सम्प्रति प्राणधारणम् ॥३५॥
राज्ञा सत्यप्रतिज्ञेन कारुण्यादित्युदीरिते ।
अमात्या मुमुहुर्विद्धा विषदिग्धै- शरैरिव ॥३६॥
न दानावसरे वाच्यं सचिवैर्मे हिताहितम् ।
इत्यभूत्समयस्तस्य शरीरत्यागनिश्चय- ॥३७॥
अथाब्रवीन्नरपतिस्तस्मै वित्तं प्रयच्छत ।
तुलामारोपयति मे मांसमुत्कृत्य यस्तनो- ॥३८॥
हिरण्यवर्षिणा राज्ञा समाहूतास्ततो जना- ।
कुकर्मकूणितधिय- पिधाय श्रवणौ ययु- ॥३९॥
एकस्तु दारुणमतिर्नाम्ना कपिलपिङ्गल- ।
अभूत्कनकमादाय सन्नद्ध- क्रूरकर्मणि ॥४०॥
सरलच्छेददक्षाणां वक्राणां च निसर्गत- ।
क्रकचानामिव क्रौर्यात्किमकृत्यं दुरात्मनाम् ॥४१॥
न शस्त्रै- शक्यं यद्विदलयति तत्केलिवचसा
न शक्यं यदुक्तं किमपि कुरुते तच्च सहसा ।
न शक्यं कर्तुं यत्तदपि कलयत्येव मनसा
खल- सर्वाश्चर्यं किरति चरितैरप्रतिहत- ॥४२॥
स पारावतमारोप्य तुलामथ महीपते- ।
दक्षिणोरुसमुत्कृत्तं मासं तत्तुल्यमादधे ॥४३॥
@३३७
प्रथमैरथ भूभर्तु- स्पृष्टा रुधिरबिन्दुभि- ।
विघूर्णमाना सुचिरं विह्वंलेवाभवन्मही ॥४४॥
पारावते’थ गुरुतां मांसे च लघुतां गते ।
दीयतामन्यदुत्कृत्य मांसमित्याह भूपति- ॥४५॥
कृत्तोरुभुजमांसे’पि न प्राप्ते खगतुल्यताम् ।
त्रैलोक्यसंशयतुलामारुरोह तुलां नृप- ॥४६॥
नृपतौ स्वयमारूढे स्नायुशेषतनौ तुलाम् ।
तत्त्यागदुर्ग्रहोद्विग्ना ययौ कीर्तिर्दिगन्तरम् ॥४७॥
तस्मिन् क्षणे क्षितिपतेरपरिक्षतेन
धैर्येण विस्मयमयस्त्रिदशाङ्गनानाम् ।
धम्मिल्लमाल्यपरिपूरितपाणिपद्म- 
पूजादर- किमपि तच्चरिते बभूव ॥४८॥
निर्विकारं समालोक्य तुलारूढं महीपतिम् ।
क्रूरकारी स पप्रच्छ पुरुषस्तं ससाध्वस- ॥४९॥
अनेन देहदानेन न जाने किं तवेत्सितम् ।
सर्वलाभसमारम्भा- शरीरार्था हि देहिनाम् ॥५०॥
सत्यं ब्रूहि तनुत्यागे चित्तं यदि न खण्डितम् ।
इति ब्रुवाणं तं राजा बभाषे सस्मितानन- ॥५१॥
न प्राप्यमस्ति मे किञ्चिल्लोके’स्मिन् किं त्वनुत्तराम् ।
हिताय सर्वजगतां सम्यक्सम्बोधिमर्थये ॥५२॥
अखण्डितमिदं चित्तं यदि सत्येन तेन मे ।
अस्तु प्रकृतिमापन्नं शरीरमपरिक्षतम् ॥५३॥
इत्युदीरितमात्रेण सत्यशीलस्य भूपते- ।
अक्लीबचन्द्ररुचिरं रूढव्रणमभूद्वपु- ॥५४॥
तत- पारावते याते लुब्धके च महोत्सव- ।
भूपालो भास्वदुदये प्रकाशविभवो’भवत् ॥५५॥
सर्वदद- क्षितिपति- किल यो बभूव
सो’हं पिशङ्गपुरुष- स च देवदत्त- ।
तद्वृत्तसंस्मरणत- प्रसृतस्मितो’हं
श्रुत्वेति शास्तुरमराधिपतिर्ननन्द ॥५६॥
इति क्षेमेन्द्रविरचितायां बोधिसत्त्वावदानकल्पतायां
सर्वददावदानं नाम पञ्चपञ्चाशत्तम- पल्लव- ॥
@३३८
५६. गोपालनागदमनावदानम् ।
सन्दर्शनेन येषां द्वेषविषोष्मा प्रशान्तिमुपयाति ।
अमृतरसशीतलास्ते कस्य न सुजनेन्दवो वन्द्या- ॥१॥
धारामुखस्य यक्षस्य स्थानादन्तर्हितस्तत- ।
क्षणादवाप भगवान्नगरं हिङ्गुमर्दनम् ॥२॥
विनयात्पूजितस्तत्र ब्रह्मदत्तेन भूभुजा ।
तत्संसदि क्षणं चक्रे धन्यानामनुशासनम् ॥३॥
तत्र पौरा- समभ्येत्य भगवन्तं व्यजिज्ञपु- ।
सर्वापद्विनिपातेषु त्रातारं सर्वदेहिनाम् ॥४॥
भगवन्नस्ति नगरस्यान्ते पाषाणपर्वत- ।
तत्र गोपालको नाग- क्रूरो वसति दु-सह- ॥५॥
स पशूनां जनानां च शस्यानां च महाशनि- ।
सम्पन्नानामभावाय न विघ्न- केन निर्मित-॥६॥
अदान्तदमनस्यास्मिन्नशान्तशमनस्य ते ।
उपसर्गे कृपास्माकं शरणं शरणैषिणाम् ॥७॥
इत्युक्त्वा तेषु यातेषु भगवान् करुणानिधि- ।
अन्तर्हित- सभामध्याद्ययौ पाषाणभूधरम् ॥८॥
तटे विसङ्कटे तस्य भवनं भीमभोगिन- ।
स ददर्श विषश्वासैरिव श्यामीकृतोदकम् ॥९॥
वलन्निष्कोशनिस्त्रिंशविषमोर्मिवनाकुले । 
तत्तीरे भगवान् बुद्ध- पर्यङ्कं समुपाविशत् ॥१०॥
प्रसन्नालोकनसुधाबन्धुना स्निग्धचक्षुषा ।
स निनायशु सविषं विषं निर्विषतामिव ॥११॥
नीलाम्बुबिम्बिततनु- स बभौ कनकद्युति- ।
रविर्मरकतच्छायं गाहमान इवाम्बरम् ॥१२॥
तिमिरं नागभवने तत्प्रकाशविसूचितम् ।
पलायमानव्यालोलव्यालजालतुलां ययौ ॥१३॥
नागराजस्तमालोक्य रुधिरारुणलोचन- ।
सहसाकाशमाविश्य चक्रे मेघमयं जगत् ॥१४॥
क्रोधाग्निधूमनिवहैरिव तस्य घनोद्गमै- ।
विद्युज्जिह्वैरकम्पन्त दिश- सन्त्रासिता इव ॥१५॥
@३३९
गर्जितैर्मत्तमेघानां प्रलयारम्भशंसिभि- ।
गुहागेहान्यभज्यन्त हृदयानीव भूभृताम् ॥१६॥
तत- पिष्टद्रुमा वृष्टि- क्लिष्टाद्रिशकलावली ।
पपात पातितधूति- स्थूलोपलकुलाकुला ॥१७॥
सा दुष्टभुजगोत्सृष्टा वृष्टिर्दृष्ट्यैव तायिन- ।
ययौ बालानिलोल्लासलसत्कुसुमवर्षताम् ॥१८॥
दृष्ट्वा प्रकाशविशदान्यनुपप्लवानि
भृङ्गोपगीतकुसुमानि वनानि तत्र ।
हर्षस्मितप्रसरनिर्जिततारहारा-
क्रूरं फणीन्द्रमवदन् वनदेवतास्तम् ॥१९॥
भो कालमेघ विकृतिं परिमुञ्च किं च
निष्कम्प एव कनक्राचल एष यस्य ।
युष्मद्विधा- प्रलयमारुतभज्यमाना
लीलानितम्बकुहरं शरणं प्रयान्ति ॥२०॥
तत- सद्य- परिक्षीणमद- सन्त्यक्तविक्रिय- ।
नाग- शास्तारमभ्येत्य प्रणनाम कृताञ्जलि- ॥२१॥
तस्य यातस्य शरणं भगवान् करुणानिधि- ।
शिक्षापदप्रदश्चक्रे कुशलाग्रमनुग्रहम् ॥२२॥
प्रणयादर्थितस्तेन चरणालीनमौलिना ।
सततं तस्य भवने सन्निधिं विदधे जिन- ॥२३॥
तस्मिन्नवसरे तत्र प्रसङ्गाप्तस्य शान्तये ।
यक्षस्य चक्रे भगवान् वज्रपाणेरनुग्रहम् ॥२४॥
लोकोपतापमसमं विनिवार्य शास्ता
विस्तारितस्तुतिपदत्रिदशार्च्यमान- ।
भेजे वनानि विहरन्नथ पूर्वबुद्ध-
पादाम्बुजप्रणयपूतशिलातलानि ॥२५॥
तत्र सन्दर्शनाप्तेन सुरराजेन सस्मित- ।
स्मितस्य कारणं पृष्ट- सर्वज्ञस्तमभाषत ॥२६॥
एतेषु पुण्यसलिलामलनिर्झरेषु
निर्वैरसत्त्वसुभगेषु तपोवनेषु ।
धर्माधिवासमुनिमानसमार्जनेषु
शान्ते- पदेषु नु मयैव कृतो विहार- ॥२७॥
@३४०
क्रकुच्छन्द- श्रीमान् कनकमुनिरत्रैव सुगत-
स सम्यक्सम्बुद्ध- शमविमलधी- काश्यपमुनि- ।
विविक्ते’स्मिन् सिंहीस्तनतलवलद्बालहरिणे
वने चक्रु- शक्र स्थितिमखिललोकार्तिभिषज- ॥२८॥
इति ब्रुवाण समुपागतस्य
स पुण्यपाकादथ लुब्धकस्य ।
सन्दर्शनैरेव शमं दिदेश
शिक्षापदार्हं शरणं गतस्य ॥२९॥
भाग्यवान् भगवतो ह्यनुग्रहा-
ल्लुब्धक- कुशललुब्धमानस- ।
तत्प्रदिष्टनखकेशलाञ्छनं
तत्र चैत्यमकरोन्मृगाधिपम् ॥३०॥
इति क्षेमेन्द्रविरचितायां बोधिसत्त्वावदानकल्पलतायां
गोपालनागदमनं नाम षट्पञ्चाशत्तम- पल्लव- ॥
@३४१
५७ स्तूपावदानम् ।
दिक्कान्ताश्रवणोत्तंसतुलारोपितसद्गुणा- ।
ते जयन्ति जगद्येषां यश-स्तूपैर्विराजते ॥१॥
भगवानथ शक्रेण तत्र प्राणावनार्थित- ।
पूर्वबुद्धकृतस्तूपे निजस्तूपमकारयत् ॥२॥
कृते रत्नमये तस्मिन् देवै- सूर्यशतत्विषि ।
जगाम जगतां क्वापि महामोहोपमं तम- ॥३॥
तत्र किन्नरगन्धर्वनरनागदिवौकसाम् ।
धर्मोपदेशविनयं समादिश्य ययौ जिन- ॥४॥
पाषाणपर्वते देवैर्न्यस्ते स्तूपचतुष्टये ।
भगवान् पञ्चमं स्तूपं पञ्चस्तूपैर्न्यवेशयत् ॥५॥
अथ बालोक्षनामानं देशं प्राप्तस्तथागत- ।
श्रेष्ठिना सुप्रबुद्धेन कुबेरेणेय पूजित- ॥६॥
दिदेश धर्मविनयं तस्मै येन स सानुग- ।
मोहनिद्राक्षये प्राप सुप्रबुद्ध- प्रबुद्धताम् ॥७॥
स शासनाद्भगवत- पुण्यं निजमिवोन्नतम् ।
बालोक्षीयाभिधं स्तूपं रत्नदीप्तं न्यवेशयत् ॥८॥
डम्बरग्राममासाद्य शनैरथ तथागत- ।
विनीय डम्बरं नाम यक्षं शिक्षापदप्रद- ॥९॥
चण्डालग्राममभ्येत्य चण्डालीं मल्लिकाभिधाम् ।
सहितां सप्तभि- पुत्रैर्विनयोपनतां व्यधात् ॥१०॥
ते कर्मशेषसम्प्राप्तमातङ्गकुलदूषिता- ।
पद्माकर इव प्रापुर्वैमल्यं जिनदर्शनात् ॥११॥
अन्येषु दूषिततरेषु जुगुप्सितेषु
पापोपतापविपुलव्यसनातुरेषु ।
सन्त- प्रवृत्तकरुणा- कुविकल्पहीना
दीनावलम्बनवशादधिकं भवन्ति ॥१२॥
अवाप्य पाटलग्रामं सानुग- सुगतस्तत- ।
धर्म्यां गृहपतेश्चक्रे पोतलाख्यस्य सत्कथाम् ॥१३॥
@३४२
शिक्षापदाप्तवैमल्य- सुगतानुग्रहेण स- ।
तत्केशनखलेशाङ्कं रत्नस्तूपमकारयत् ॥१४॥
तत्र सन्दर्शनायातं भगवानिन्द्रमब्रवीत् ।
मिलिन्द्रो नाम राजास्मिन् देशे स्तूपं करिष्यति ॥१५॥
इति भगवत- स्थाने स्थाने दयार्द्रविलोकन-
दभवदखिलो लोक- शोकप्रमोहभयोज्झित- ।
अभिनवकृतस्तूपोत्सङ्गक्वणन्मणिकिङ्किणी-
कुलकलकलक्रीडालोला बभूव च मेदिना ॥१६॥
इति क्षेमेन्द्रविरचितायां बोधिसत्त्वावदानकल्पलतायां
स्तूपावदानं नाम सप्तपञ्चाशत्तम- पल्लव- ॥
@३४३
५८. पुण्यबलावदानम् ।
अनिन्द्या वन्द्यास्ते सकलकुशलोत्पत्तिवसुधां
सुधां सिद्धामन्तर्दधति किल ये पूर्णकरुणा- ।
प्रसन्नैरापन्नव्यसनशमनालोकनरसै-
कृतारोग्या- पुंसां भवपरिभवक्षोभभिषज- ॥१॥
नगर्यां पुष्कलावत्यां सरिगत- स्मितकारणम् ।
सुरराजेन भगवान् पृष्ठ- पुनरभाषत ॥२॥
श्रीमान् पुण्यबलो नाम पुराभूत्पृथिवीपति- ।
यस्याशीतिसहस्राणि नगरीणां परिग्रह- ॥३॥
तस्य पुण्यवती नाम राजधानी व्यराजत ।
स्फटिकागाररुचिरा ज्योत्स्नेव रजनीपते- ॥४॥
स कदाचिन्नवोद्यानयात्रायां रथमास्थित- ।
ददर्श पथ्यविरहात्पथि सीदन्तमातुरम् ॥५॥
स तं दृष्ट्वा परिम्लानं दीर्घरोगेण दुर्गतम् ।
विव्यथे करुणाक्रान्त- क्रान्ताखिलदिगन्तर- ॥६॥
सन्तप्तं परमालोक्य सद्य- सङ्क्रान्तिदर्पणा- ।
सन्त- सन्तापमायान्ति सूर्यकान्तमया इव ॥७॥
समस्तद्वाररथ्यासु सर्वेषु नगरेषु स- ।
रोगिणां भक्तभैषज्यशालाशय्याद्यकारयत् ॥८॥
आदिदेश ततस्तेभ्य- कुशलान् परिचारकान् ।
प्रथमं हि चिकित्साङ्गं व्याधे- सत्परिचारक- ॥९॥
करुणार्द्र- क्षम- क्षान्तश्चिकित्सकमते स्थित- ।
स्नेहादविचिकित्सश्च दुर्लभ- परिचारक- ॥१०॥
राजा तत- समाहूय नियतान् परिचारकान् ।
अवदत्क्रियतां रोगिपरिचर्या दिवानिशम् ॥११॥
राजार्हशालासु कृता वरशय्यादिकल्पना ।
रोगिणां रत्नसोपाना- पद्मिन्यश्चामलोदका- ॥१२॥
भिषग्भैषज्यसम्पत्तिर्विहिता च महीयसी ।
अधुना युष्मदायत्तं तत्स्वास्थ्यमिति मे मति- ॥१३॥
सन्तापं शमयत्यतीव शिशिरै- शीतं सुखेनोष्मणा
तृष्णां शीतजलैर्मुहुर्मितहिताहारोपचारै- क्लमम् ।
@३४४
स्वस्थो’सीत्यधृतिं प्रियेण वचसा केलिक्रमेणारतिं
लोके’स्मिन् परिचारक- स्थिरभिषग्धर्म- परस्मिन्नृणाम् ॥१४॥
तस्माद्भवद्भिस्तप्तानां रोगयोगेन सीदताम् ।
कार्या मुहुर्मुहुर्वाक्यैरियमाश्वासनस्मृति- ॥१५॥
वैद्यो’नवद्य- सुगत- प्रसादी
धर्मोपदेश- परमौषधं च ।
संसारदीर्घज्वरशोषितानां 
परायणं शान्तिरसायनं तत् ॥१६॥
इत्यादिष्टा नृपतिना ते तेन वसुवर्षिणा ।
गत्वा यथोचितं चक्रु- स्वास्थ्याय किल रोगिणाम् ॥१७॥
तत- कुशलवादेन तेन तद्गतमानसान् ।
व्याधिमुक्तान्नरपति- स्वयं द्रष्टुं विनिर्ययौ ॥१८॥
शक्रस्त्वपरशक्रस्य तस्य पुण्यसमुज्ज्वलम् ।
रथं विनिर्ममे युक्तं षड्दन्तै- पाण्डुरैर्द्विपै- ॥१९॥
सुखस्पर्शानिलालोलहेमरत्नसरोरुहा- ।
भृङ्गाङ्गनोपगीताश्च दिव्या- कमलिनी- पथि ॥२०॥
तेषु रत्नसरोजेषु स्थिता नृत्यकलाकुला- ।
दूरान्नृपतिमायान्तं सुरनार्य- सिषेविरे ॥२१॥
तस्य सत्त्वसुधासिन्धो- सत्त्वं ज्ञातुं मरुत्पति- ।
कृत्वान्धरूपमात्मानमभ्येत्य तमभाषत ॥२२॥
राजन्नयहीनो’हं जन्मालोकविवर्जित- ।
सर्वसत्त्वपरित्राणसन्नद्धं त्वामुपागत- ॥२३॥
एते तव प्रभावेण रोगिण- स्वास्थ्यमागता- ।
त्वत्कीर्तिवादमुखराश्चरन्ति रुचिरत्विष- ॥२४॥
त्रातुमर्हसि मां देव दु-खदीनान्धबान्धव ।
दक्षिणं नयनं मह्यं दीयतां यदि शक्यते ॥२५॥
इत्युक्तस्तेन नृपति- प्रसन्नवददद्युति- ।
सन्तारणाय जगतां सम्यक्सम्बोधिसिद्धये ॥२६॥
प्रणिधानं समाधाय शस्तेर्णोत्पाट्य लोचनम् ।
ददौ धैर्यनिधिस्तस्मै पुष्पैरापूरित- सुरै- ॥२७॥
@३४५
तस्यात्यद्भुतदानेन विस्मयादिव साचला ।
विचचालाखिला पृथ्वी विलोलार्णवमेखला ॥२८॥
जातालोकं तमालोक्य नेत्रेणैकेन भूपति- ।
अतिदानरसप्रीत्या द्वितीयं दातुमुद्ययौ ॥२९॥
तत- सुरपतिस्तस्य समास्थाय निजं वपु- ।
स्वस्थं विधाय नयनं प्रशशंसातिसत्त्वताम् ॥३०॥
दानक्षणे स्वावयवे’पि यस्य
न जायते स्नेहलव- कदाचित् ।
का नाम तस्योर्जितसत्त्वसिन्धी
र्धनाभिधाने रजसि स्वबुद्धि- ॥३१॥
स भूपति- पुण्यबलो’हमेव
तदाभवं दानरमाप्तबोधि- ।
आश्चर्यवृत्तस्मरणेन तस्य
जातस्मितस्तन्मयतामवाप्त- ॥३२॥
इति क्षेमेन्द्रविरचितायां बोधिसत्त्वावदानकल्पलतायां
पुण्यबलावधानं नामाष्टपञ्चाशत्तम- पल्लव- ॥
@३४६
५९. कुणालावदानम् ।
एक- स एव सुकृतोचितचक्रवर्ती
सुव्यक्तकीर्तितिलका गुणरत्नभूषा ।
अम्लानदानकुसुमा कृतसत्यचर्चा
यस्यावभाति शुचिशीलदुकूलिनी श्री- ॥१॥
पुरोत्तमे पाटलिपुत्रनाम्नि
महीयुवत्यास्तिलकायमाने ।
यशोनिधि- सौर्यकुलावतंस-
श्रीमानशोक- क्षितिपो बभूव ॥२॥
पूर्वं स कामोपपदेन कामी
चण्डोपचारेण ततश्च तीक्ष्ण- ।
धर्मप्रदानेन जगाम पश्चा-
द्विवेकपाके वयसि प्रसिद्धिम् ॥३॥
प्रसन्नपुण्योपवनस्थलीना-
मुद्भिन्नशोभाभरणायमाने ।
तस्मिन्नशोके कुशलप्ररोहै-
रशोकतामेव बभार लोक- ॥४॥
मूर्ध्नि स्थितान्त-पुरसुन्दरीणां
पद्मावती तस्य सुखाय देवी ।
सत्त्वोत्सवं पुत्रमसूत पुण्यै-
स्त्यागानुगा श्रीरिव साधुवादम् ॥५॥
नरेन्द्रसूनु- कनकावदात-
श्रीपद्मिनीपद्मपलाशनेत्र- ।
हिमाद्रिहंसस्य कुणालनाम्न-
स्तुल्येक्षणो’भूत्स कुणालनामा ॥६॥
विद्यावधूनां विमलात्मदर्श-
श्चैत्रोत्सव- सर्वकलालतानाम् ।
स सर्वलोकाभिमतो बभूव
चन्द्रोदय- कीर्तिकुमुद्वतीनाम् ॥७॥
@३४७
ताराधिपोत्सङ्गमृगोपमस्य
तस्यायतं नेत्रसरोजयुग्मम् ।
सविभ्रमं भ्रूभ्रमराभिरामं 
पश्यन्नरेन्द्र- प्रययौ न तृप्तिम् ॥८॥
नानागुणालङ्करणाय तस्मै
कन्दर्पमुक्तालतिकायमाना- ।
समस्तदिग्द्वीपधराधिनाथा
धन्याभिमानेन वपु- स्वकन्या- ॥९॥
तस्यायताक्षी दयिता बभूव
चन्द्रानना काञ्चनमालिकाख्या ।
जनानुरागोद्भवभव्यमूर्ते-
र्जन्मान्तरस्येव रति- स्मरस्य ॥१०॥
तत- कदाचित्पितुरन्तिकस्थं
तं वीक्ष्य सङ्घस्थविर- कुमारम् ।
स तेन राज्ञ- सुयशोविहारे
विविक्तदेशं शनकैर्निनाय ॥११॥
स तस्य कालेन विनाशमक्ष्णो-
र्ज्ञात्वा मनीषी षडभिज्ञचर्य- ।
आगामिदु-खोद्धरणाय योगी
कारुण्ययोगी तमुवाच वृद्ध- ॥१२॥
इदं तवापातनिमित्तभूतं
पश्यामि चित्तं विभवाभिभूतम् ।
वय- सहायं कुसुमायुधस्य
वपुश्च लीलादलितेन्दुदर्पम् ॥१३॥
जात्यैव चक्षुश्चपलं किमन्य-
दस्मिन्ननास्थैव सुखोपपत्ति- ।
एतेन कृष्टा- स्वपथप्रनष्टा-
स्पृहाभिधाने कुहरे पतन्ति ॥१४॥
इदं हि नीलोत्पलपल्लवाभं
विलोचनं नाम नृणां विशालम् ।
रागोरगच्छिद्रसमुद्रमेव
येनेन्द्रियाण्याशु परिस्रवन्ति ॥१५॥
@३४८
धन्यास्त एवासमसत्त्वधीरा-
शीलप्रभावान्न भवन्ति येषाम् ।
लावण्यपानेन विशेषतृष्णा-
विघूर्णमानानि विलोचनानि ॥१६॥
इत्यादि तस्य प्रशमोपपन्न-
माकर्ण्य वाक्यं नरनाथसूनु- ।
तथेति कृत्वा मनसि प्रपन्ने
कृतप्रणाम- स्वपदं जगाम ॥१७॥
अथाययौ भृङ्गगणोपगीत-
सिन्दूरपूरायिकिंशुकशिर्#: ।
मनस्विनीमानवधानुबन्धी
मधु- शरत्सौरभमत्तनाग- ॥१८॥
उद्यानवल्लीनवपल्लवानां
वियोगिनीतापविपल्लवानाम् ।
बभूव वृद्धि- सहसा सहैव
प्रत्यग्ररागोद्गमदु-सहैव ॥१९॥
वातेरितैश्चम्पकपत्रलेखै-
मैत्रीं समासूत्रयत- स्मरेण ।
स पप्रथे दिक्षु धृतिप्रमाथी
चैत्रस्य जैत्र- प्रथमाभियोग- ॥२०॥
लसत्सु पुष्पेष्वपि तेषु तेषु
बभूव भूम्ना मधुबान्धवस्य ।
भृङ्गस्वनैर्गीतयश-प्रकार-
कृतोपकार- सहकार एव ॥२१॥
तस्मिन् वसन्तोत्सवविभ्रमे’पि
विचिन्तयन्तं स्थविरोपदेशम् ।
नरेन्द्रसूनुं विजने ददर्श
तं तिष्यरक्षा क्षितिपालपत्नी ॥२२॥
अक्लीबचन्द्रद्युतिमायताक्षं
पीनांसमाजानुविलम्बबाहुम् ।
अभ्येत्य तं स्नेहरसार्द्रचित्ता
यवीयसी सा जननी जगाद ॥२३॥
@३४९
कुमारपुष्पेषु नवावतारा
संसारसारस्तव लोचनश्री- ।
धृतिं हरत्येव न कस्य लोके
विशेषत- पेशल एष वेश- ॥२४॥
उक्त्वेति तं सा सहसा भुजाभ्या-
मुत्सृज्य लज्जां दृढमालिलिङ्ग ।
प्रकम्पसिञ्जामुखरैरसक्तं
निवार्यमाणाभरणैरिव स्वै- ॥२५॥
पराप्यसौ मे जननी निजेव
वात्सल्यमाविष्कुरुते सवैव ।
ध्यात्वेति नि-शङ्कमति- स तस्या-
पादप्रणामानतशेखरो’भूत् ॥२६॥
मदोद्धतानां घनमोहकाले
प्रक्षोभितानां मकराङ्कपातै- ।
तरङ्गिणीनामिव नाङ्गनानां
श्वभ्रावपाते’स्ति मनाङ् निरोध- ॥२७॥
सा तं बभाषे मदनाभिभूता
प्रगल्भसंरम्भविशृङ्गलेन ।
पापावपाते शुचिना कलङ्क-
भीत्येव शीलेन विमुच्यमाना ॥२८॥
प्रियो’सि मे तुल्यवया- कुमार
मातु- सपत्नी तव नास्मि माता ।
इदं त्वदालिङ्गनसङ्गयोग्या
सौभाग्यभोग्यं भञ्जता तनुर्मे ॥२९॥
निर्लज्जतैषा परमर्थनीया
यदर्थयन्ते स्वयमेव नार्य- ।
प्रसीद किं वा क्रियते त्वदङ्ग
सङ्गश्चिरं मे हृदये प्रसन्न- ॥३०॥
स्तनस्थलं हारलताभिरामं
नितम्बबिम्बं रशनासनाथम् ।
स्त्रीणां नखोल्लेखदरिद्रमेति
नोन्निद्रशोभासुभगाभिमानम् ॥३१॥
@३५०
नवाभिलाषातिशयोन्मुखानि
चित्तानि वातूलकुतूहलानि ।
स्त्रीणां स्वभावेन भवन्ति लोके 
लावण्यलुब्धानि च लोचनानि ॥३२॥
उक्त्वेति सा कम्पतरङ्गिताङ्गी
श्वासाभिभूताधरपल्लवश्री- ।
स्वेदाम्बुनश्यत्तिलकाधिकारं
स्मरोपदिष्टं प्रकटं बभार ॥३३॥
वाणीं विरुद्धां स निशम्य तस्या-
स्तां तप्तसूचीमिव दीर्णकर्णाम् ।
निरीक्षमाण- क्षितिमक्षिलग्नं
मुमोच तत्पापमिवावनम्र- ॥३४॥
तस्या- शशाङ्कोपमाननं तत्
समुन्मिषत्पापमलं कुमार- ।
द्रष्टुं न सेहे सहसा विषाद-
लज्जानिमीलद्वदनारविन्द- ॥३५॥
अनल्पपापश्रवणप्रकम्पा-
द्विलोलरत्नोज्ज्वलकुण्डलोत्थम् ।
तस्य क्षणं कर्णयुगं विशुद्ध्यै
प्रभावनं वह्निमिवाविवेश ॥३६॥
स पाणिना श्रोत्रयुगं पिधाय
ससर्ज वाच दशनांशुशुभ्राम् ।
प्रक्षालयंस्तां क्षणमङ्गसङ्गां
गङ्गामिवालिङ्गनदोषशान्त्यै ॥३७॥
मातर्न युक्तं तव वक्तुमेतत्
सद्वर्त्मना गच्छ नियच्छ वाचम् ।
सद्य- परित्यागदशाविलोलं
शीलं समाश्वासय शीर्यमाणम् ॥३८॥
दर्प- प्रमाद- परवित्तवाञ्छा
पापानुबन्धी विषयाभिलाष- ।
एतानि जन्तोर्विनिपातकाले 
द्वाराण्यपायस्य निरर्गलानि ॥३९॥
@३५१
धनेन किं दानपराङ्मुखाणां 
श्रुतेन किं द्वेषवशीकृतानाम् ।
रूपेण किं सद्गुणवर्जितानां 
कुलेन किं शीलविनाशकानाम् ॥४०॥
मातश्चञ्चलतां विमुञ्च रुचिरं रक्षाक्षयेन्दुं यश- 
शीलं पालय पश्य वंशममलं पापे मतिं मा कृथा- ।
स्फूर्जन्नारकवह्निपाकविकलप्रेतप्रलापोत्कटा- 
पापानां परलोकवर्त्मनि किल क्लेशाकुला भूमय- ॥४१॥
श्रुत्वेति वाक्यं क्षितिपात्मजस्य 
रागग्रहं सा न मुमोच तीव्रम् ।
मोहान्धकूपस्य जनस्य नान्त-
र्धर्मोपदेशार्ककरा विशन्ति ॥४२॥
चोरीव सा मन्मथपार्थिवेन 
प्रमाथिना प्रव्यथिता प्रसह्य ।
श्वासप्रयासस्खलिताभिधान- 
मसङ्गतार्थं प्रललाप तत्तत् ॥४३॥
स्वस्थोपदेश- क्रियते त्वयायं 
स्मरार्दिताहं न शृणोमि किञ्चित् ।
नायाति वाग्भि- प्रशमं विशाल- 
ज्वालाकलाप- प्रबल- स्मराग्नि- ॥४४॥
देशे स्खलन्निर्झरशीतले’पि 
भवन्ति तप्तानि मरुस्थलानि ।
रागातुराणामुदये’पि भानो-
र्घोरान्धकाराणि दिगन्तराणि ॥४५॥
नास्त्येव तप्तामबलां दयालो- 
संरक्षतस्ते यदि को’पि धर्म- ।
तत्साधुभिर्दर्शितगौरवस्य 
तस्याप्यभावे कथमस्त्यधर्म- ॥४६॥
ये शीतला- स्वस्थधिय- सुखाय 
तेषां प्रमाणं स्थिर एष धर्म- ।
सन्तापितानां व्यसनातुराणां 
निषिद्धकार्येष्वपि को विचार- ॥४७॥
@३५२
मयैव पापं प्रथमं गृहीतं 
धर्मो’स्ति ते मत्परिरक्षणेन ।
स्पर्शेन निर्वापय सन्ततां मे 
सन्तापजार्ति शशिशीतलेन ॥४८॥
सन्तापं हरतो विधो- क्षपयतस्तीव्रं तमो भास्वत- 
शीतक्लेशमहर्निशं शमयत- पापं किमग्ने- फलम् ।
ब्रूहि ज्ञातसमस्तशास्त्र यदि वा सत्यं त्वमेव स्फुटं 
दृष्ट- किं व्यसनार्तरक्षणसम- सत्कर्मधर्म- क्वचित् ॥४९॥
रहस्यभेदो’त्र न कश्चिदस्ति 
जनोज्झित- संवृत एष देश- ।
स्वेच्छाप्रवृत्तप्रणयोपनम्रा- 
प्रौढाङ्गना भाग्यवतां भवन्ति ॥५०॥
क्लिष्टाधरं क्लान्तकपोलपत्रं 
स्रस्तालकं स्वेदलवाद्रैरागम् ।
नितम्बिनीनां रतितोषितानां 
पश्यन्ति धन्या वदनारविन्दम् ॥५१॥
विशन्ति केचित्करवालवल्ली- 
विलोलजिह्वं रणकालवक्त्रम् ।
योषित्कृते क्रोधननक्रचक्र- 
करालमन्ये मकराकरौघम् ॥५२॥
तीव्रैश्चिरक्लेशविशेषशोषै- 
रर्थेषु पुंसां परम- प्रयत्न- ।
धर्मार्थ एवाथं परिग्रहो’यं 
धर्मस्य काम फलमग्र्यमाहु- ॥५३॥
इति ब्रुवाणां बहुभि- पर्कारै-
स्तामब्रवीदाकुलितां कुमार- ।
मातस्त्रिवर्गस्य फलं समूलं 
धर्म- प्रधानं कुशलस्य नाभि- ॥५४॥
न निर्जने पापमुपैति गुप्ति- 
मन्तर्हित- स्वर्गिगणो’त्र साक्षी ।
छाया प्रयाता हि सहायभावं 
जायेव जानाति जनस्य सर्वम् ॥५५॥
@३५३
रह- कृतं कर्म फलत्यवश्यं 
न कर्मणामस्ति फलप्रणाश- ।
विषं निपीतं विजनान्धकारे 
प्राणेषु किं न प्रहरत्यसह्यम् ॥५६॥
जात्या स्त्रिय- पापनिमित्तभूता- 
स्तत्रापि घोर- परदे#रसङ्ग- ।
मातेति मोहात्कलहेऽभियुक्तां 
नान्ते’पि जन्तु- स्पृशति स्वकान्ताम् ॥५७॥
इत्यर्थनाभङ्गपराङ्मुखी सा 
तिरस्कृता तेन नितान्ततप्ता ।
हराम्यवश्यं तव नेत्रदर्प- 
मुक्त्वेति पापा स्वपदं जगाम ॥५८॥
तत- पुरीं तक्षशिलाभिधानां 
महीपते- कुञ्जरकर्णनाम्न- ।
सेनारज-पुञ्जविनिर्जितार्कं 
जेतुं कुमारं विससर्ज राजा ॥५९॥
सत् आं पुरीं प्राप्य गजान्धकार- 
ग्रस्ताखिलाश- परिवार्य तस्थौ ।
क्षुब्धाब्धिधीरैर्भटकुञ्जराणां 
द्विधेव कुर्वन् भुवनं निनादै- ॥६०॥
तत- प्रसाद्य प्रणिपत्य मूर्ध्ना 
नृपात्मजं तक्षशिलाधिनाथ- ।
गजाश्वरत्नैरभिपूज्य धीमान् 
स्वराजधानीं स्वयमानिनाय ॥६१॥
प्रियोपचारैरभिपूज्यमान- 
स्तेनादरात्तत्र स राजपुत्र- ।
दिनेषु तस्थौ धनयौवनार्द्र- 
समुल्लसन्मेघमलीमसेषु ॥६२॥
अत्रान्तरे पुत्रमुखारविन्द-
सन्दर्शनोत्कण्ठितमानसस्य ।
चिन्तानुबन्धादिव भूमिभर्तु-
र्व्याधिर्बभूवोदरबद्धमूत्र- ॥६३॥
@३५४
वैद्येर्वृतो’न्त-पुरधाम्नि नाना-
भैषज्यचिन्ताविहितावधानै- ।
असाध्यरोगावगमाभियोग-
सन्देहसन्दर्शितखेदवक्त्रै- ॥६४॥
उद्वेगभीत्येव निषद्यमान- 
काञ्चीकलापेन वधूगणेन ।
चित्रार्पिताकारतुलाश्रितेन 
निष्पन्दनेत्रेण विलोक्यमान- ॥६५॥
आसन्नकान्ताकरमन्दमन्द- 
विस्पन्दिना चामरपल्लवेन ।
उच्छ्वासभाजा परिपाण्डुरेण 
शोकाकुलेनेव स वीज्यमान- ॥६६॥
शीताम्बुभृङ्गारनिविष्टदृष्टि- 
कषायपाने विहितावमान- ।
निद्रानिषेधप्रतिपन्नकोप- 
पथ्योपदेशप्रविशद्विषाद- ॥६७॥
निन्द्यामयोद्वेगजुगुप्समान- 
काये’पि स द्वेषदशामवाप्त- ।
पत्नीस्तनोत्सङ्गनिषण्णमूर्ध्ना 
क्षामस्वर- क्ष्मापतिराचचक्षे ॥६८॥
वैद्यै- किमद्यापि निवृत्तविद्यै-
र्व्यथानिमित्तै- किमतथ्यपथ्यै- ।
अशर्मकर्मोपनिपीडितानां 
धर्मोपदेशप्रणयश्चिकित्सा ॥६९॥
काय- प्रयातो’यमपायभूमिं 
शल्यायते भोगगणो’प्यभोग्य- ।
अन्धस्य लावण्यवतीव कान्ता 
भोगोज्झिता श्रीर्घन एव शाप- ॥७०॥
अत्यन्तमन्दाग्निरपि प्रसक्त- 
प्रदीप्तशोकानलदह्यमान- ।
प्रवृद्धतृष्णो’प्यनपेतजाड्य- 
सुखी गतासुर्न तु दीर्घरोगी ॥७१॥
@३५५
प्रच्छन्नमन्त-परिवर्तिपापं 
नीचावमान- कलहानुबन्धी ।
व्याधि- स्थिरारम्भजुगुप्सितश्च 
दीप्ताग्नितापेन शमं प्रयाति ॥७२॥
कुकर्मणामेष विचित्ररूप- 
विपर्ययायासमयो विलास- ।
दारिद्र्यकष्टं यदरोगभाजां 
लक्ष्मीवतां यच्च सदैव रोग- ॥७३॥
वन्ध्यं जन्म शरीरिणां विरहितं बुद्ध्या विचारेच्छया 
धिग्बुद्धिर्न कृत- प्रसाधनविधिर्यस्या- श्रुतेनोज्ज्वल- ।
किं तेन श्रुतविस्तरेण न गतो निर्दैन्यतां य- श्रिया
किं श्रीविभ्रमजृम्भितेन नितरामारोग्यभोग्यं न यत् ॥७४॥
आनीयतां मे त्वरया कुमार- 
प्रजाप्रियस्तक्षशिलानियुक्त- ।
पश्यामि तस्मिन् विमले सुवृत्ते 
सङ्क्रान्तमद्यैव कृतं स्वराज्यम् ॥७५॥
समर्पितोदग्रसितातपत्रं 
निबद्धमौलिं प्रणयान्मयैव ।
पश्यन्तु तं पुण्यरसायनेन 
मामेव पौरास्तरुणत्वमाप्तम् ॥७६॥
इत्युक्तमाकर्ण्य नरेश्वरेण 
तं तिष्यरक्षा निजगाद जाया ।
तुल्यप्रवृत्तैर्भयशोकदैन्य-
मात्सर्यमोहै- परिपूर्यमाणा ॥७७॥
अहं महीपाल निरामयं त्वां 
करोमि ते पश्य विशेषयुक्तिम् । 
यान्तु स्वशिक्षार्थकदर्थितार्था 
जनक्षयावद्यजुष- कुवैद्या- ॥७८॥
मिथोविवादै- श्रुतगर्ववादै-
स्तज्जापवादैरबुधानुवादै- ।
निर्विद्यवैद्या- क्षपयन्ति नित्यं 
क्षयोद्यता वासरमातुरं च ॥७९॥
@३५६
त्याज्यं न राज्यं स्वसुते’पि राजन् 
स्पृहां परस्थं विदधाति सर्वम् ।
त्यक्ता च लक्ष्मी- कुरुते क्षणेन 
विपत्सहस्रज्वलनानुतापम् ॥८०॥
सद्य- सुतारोपितशेखराणां 
तत्कालमीलत्प्रभुगौरवाणाम् ।
राज्ञामनम्रैरवधीरितानि 
तृणीभवन्त्येव हि शासनानि ॥८१॥
इति क्षितीशस्य धृतिं विधाय 
निर्गत्य तस्माद्भवनान्तरात्सा ।
अन्विष्य तत्तुल्यगदाभिभूत- 
माभीरमेकान्तमथानिनाय ॥८२॥
क्रूराशया क्रूरधियैव दास्या 
हत्वा तमुत्पाटितनाभिकोषम् ।
तस्यान्त्रलग्नं परुषं ददर्श 
घृणाविहीना विकृतं कृमिं सा ॥८३॥
ऊर्ध्वं प्रचारेण जवादधश्च 
सकृत्सृजन्तं तमवेक्ष्य हन्त ।
सा पिप्पलीहिङ्गुविहङ्गयुक्तं 
चिक्षेप तस्मै परिवादिवर्गम् ॥८४॥
तैस्तै- स कीट- सविषैश्च कैश्चित् 
क्षारैरसह्यैर्न मुमोच जीवम् ।
पलाण्डुना खण्डितकण्डलेन 
संस्पृष्टमात्र- प्रलयं जगाम ॥८५॥
उपायमासाद्य परप्रहृष्टा
गता तत- सा नृपते- समीपम् ।
पलाण्डुना छन्नतरार्पितेन 
क्षणेन तं स्वस्थतनुं चकार ॥८६॥
विषस्य यत्रास्ति न जातु शक्ति- 
र्यत्राशु शस्त्राण्यपि कुण्ठितानि ।
यत्रालसोत्साहहतो हुताश-
स्तत्राप्यभग्नप्रणया युवत्य- ॥८७॥
@३५७
तत- कृतज्ञ- क्षितिवल्लभो’स्यै 
प्रेमानुबन्धप्रतिबद्धबुद्धि- ।
वरं ददौ जीवितलाभहर्षात् 
तयार्थितं सप्त दिनानि राज्यम् ॥८८॥
सम्प्राप्तराज्या स्ववशैव सर्वं 
कर्तुं प्रवृत्ता क्षितिपालकार्यम् ।
सा प्राहिणोत्तक्षशिलेश्वराय 
लेखं समुद्रं सह चारुरत्नै- ॥८९॥
लेखं ततस्तं नृपशासनाङ्क- 
मादाय मान्यं विनयावनम्र- ।
स्वयं विभक्ताक्षरलक्षितार्थ- 
मवाचयत्तक्षशिलाधिनाथ- ॥९०॥
स्वस्ति श्रीपाटलिपुत्रादसमसमरसाहससमासादितसमस्तसिन्धुसीमासमुच्छलद- 
विरलविमलयश-कलापकलितधवलदुकूलवसुधावधूदत्तभोगसौभाग्यगर्वखर्वीकृतविपुलरिपु-
प्रताप- शाप इवारातिरमणीविलासानां प्रणतिप्रतिबिम्बितानन्तसामन्तवक्त्रशतपत्रैक-
पात्रीकृतविमलमणिपादपीठ- सुहृत्कुलकमलविकासवासरेश्वर- स्फीतसौर्यमौर्यमहावंश- 
वनपञ्चानन- श्रीमदशोकदेवस्तक्षशिलाधिपं श्रीकुञ्जरकर्णं सम्बोधयति । यथा-एष मे 
निरपत्रप- कुचरितमैत्रीपरिस्रस्तचारित्र- पुत्रमुखशत्रुरपवित्र- शास्त्रविद्वेषी पितृकलत्रा- 
भिलाषविषपात्रीकृतनेत्रशतपत्र- पापानुरूपरूपयौवनोत्साहसाहस- समुत्पाटितलोचन- 
मणिर्निर्वसनो निर्वास्यतां जननीजनभुजङ्ग इत्यस्मदभ्यर्थनाप्रणय- ॥
लेखार्थमित्युग्रतरं विचार्य 
निवार्यमाण- कृपया कृपालु- ।
प्रीत्या कुमारस्य नृपस्य भीत्या 
दोलायमानो नृपतिर्बभूव ॥९१॥
तत्र स्थितस्तं क्षितिमीक्षमाणं 
निरीक्ष्य बाष्पाकुलितं कुमार- ।
किमेतदित्यागतसंशयार्ति- 
स्वयं समादाय ददर्श लेखम् ॥९२॥
आज्ञां गुरोर्दु-सहदुर्ग्रहां तां 
निश्चित्य मिथ्योत्थिततीव्रमन्यो- ।
तस्मिन्नसह्यव्यसनोदये’पि 
सो’चिन्तयन्निश्चलधैर्यवृत्ति- ॥९३॥
@३५८
इच्छा पितुस्तावदियं न लङ्घ्या
रक्ष्यश्च तत्कोपभयान्नृपो’यम् ।
मिथ्यापराधात्कुपितो’पि राजा 
प्रसादमायाति न शुद्धवादै- ॥९४॥
नेत्रे परित्यज्य पितु- करोमि 
कोपाग्नितापप्रशमं सुखाय ।
अस्यापि तच्छासनभङ्गजन्मा 
महीपतेर्मा व्यसनोदयो भूत् ॥९५॥
विनश्वरे क्लेदमये शरीरे 
चक्षुर्जलस्तोकविकाररूपम् ।
का नाम तस्मिन् क्षणिकप्रकाशे 
तृणप्रदीपप्रतिमे गुणास्था ॥९६॥
लोके यदालोकनलाभलोभात् 
संरक्ष्यते चक्षुरिति प्रयत्नात् 
रूपं तदेतत्तरलेन्द्रजाल- 
स्वप्नावलीमित्रमभित्तिचित्रम् ॥९७॥
चिरं विचार्येति नरेन्द्रसूनु- 
स्तस्मिन्ननिच्छाविमुखे’पि राज्ञी ।
निवार्यमाणो’पि जनै- सबाष्पै-
रकारयत्तत्र विघातमक्ष्णो- ॥९८॥
हेमप्रद- क्रूरतरेण पुंसा 
स वित्तलुब्धेन समुद्धृताक्ष- ।
दुर्वारमातङ्गहृताब्जपुञ्ज- 
पद्माकराकारतुलामवाप ॥९९॥
जयोद्यमे तत्र सहोपयाता 
प्रेमोचिता काञ्चनमालिकास्य ।
तं देशमम्येत्य विनष्टनेत्रं 
दृष्ट्वैव तं मोहहता पपात ॥१००॥
अवाप्तसञ्ज्ञां विपुलप्रलापां 
तां नेत्रलावण्यविलासलुब्धाम् ।
@३५९
अनित्यताचिन्तनदृष्टसत्य- 
स्रोत-फलाप्त्या स जगाद धीर- ॥१०१॥
मुग्धे धृतिं संश्रय विक्लवत्वा- 
न्मा मोहदैन्योदयकातरा भू- ।
अवश्यभोग्यानि भवन्ति भीरु 
स्वकर्मणामेव फलानि जन्तो- ॥१०२॥
अन्धो’धुनाहं विजनं व्रजामि 
क्लेशासहा त्वं श्रय बन्धुगेहम् ।
कार्यो न शोक- सुभगोपभोग- 
वियोगसारो हि भवस्वभाव- ॥१०३॥
इति ब्रुवाणं तमुवाच जाया 
वियोगभीता परिकम्पिताङ्गी ।
लीनाञ्जनास्रै- कुचयोर्लिखन्ती 
दु-खस्य विक्रीतमिव स्वचित्तम् ॥१०४॥
त्यजामि न त्वामहमार्यपुत्र 
नैतत्कुलार्हं व्रतमङ्गनानाम् ।
यदापदि स्वं पतिमन्यरूपं 
विभूषणं शीलमिव त्यजन्ति ॥१०५॥
सतीव्रतं चित्तवतां प्रियाय 
यत्नेन वेश्या अपि दर्शयन्ति ।
पति- सतीनामधिकं प्रियस्तु 
विपद्गतो’र्थीव महाजनानाम् ॥१०६॥
यष्टि- प्रकृष्टा नयनान्धकारे 
छाया विपत्तापपरिश्रमेषु ।
पदच्युतानां विषमेषु पुंसां 
नास्त्येव जायासदृश- सहाय- ॥१०७॥
इत्यर्थित- पादयुगे निपत्य 
पत्न्या प्रयत्नादथ राजपुत्र- ।
सहैव जीर्णांशुकमात्रशेष- 
स्तया च धृत्या च शनैर्जगाम ॥१०८॥
वीणाप्रवीण- स सुगीतगीत- 
पूर्वं तदा वर्त्मसु वृत्तिमाप ।
@३६०
विपत्सु पण्यं विभवे विलास- 
कलासमं नास्ति धनं नराणाम् ॥१०९॥
मत्तालिमालाक्वणितोपमेन 
वीणास्वनेन श्रवणामृतेन ।
सिक्त- स भिक्षाप्रणयी प्रविश्य
गेहेष्वगायद्दयितासहाय- ॥११०॥
गुरुजनकोपसमुद्गमराहुनिगीर्णप्रभावसूर्याणाम् ।
वितथपरिवादविक्लवकृष्णदिनक्षपितचरितचन्द्राणाम् ॥१११॥
गुणिगणदूषणनिपतितगुणवररत्नप्रभादरिद्राणाम् ।
बहुतरदुष्कृतपरिणतिपवनाहतिविगलितनेत्रदीपानाम् ॥११२॥
भवविपुलजलदविद्युत्तरलतरश्रीप्राशरहितानाम् ।
पुण्यै- प्रसरति पुनरपि धर्मस्मरणनवालोक- ॥११३॥
कालं कलावानतिवाह्य गायन् 
पैण्डिन्यवृत्ति- स विवेकचक्षु- ।
ययौ प्रियां यष्टिमिवावलम्ब्य
पितु- पुरं पाटलिपुत्रमेव ॥११४॥
तं दीर्घदु-खाध्वदरिद्रदेहं 
शीतातपापीतमुखाब्जवर्णम् ।
कान्तासखं वीक्ष्य जन- कुमारं 
शापक्षतं मन्मथमेव मेने ॥११५॥
शनै- स राजोपवनावलीनां 
समीपमाप्त- क्षणविश्रमार्थी ।
उद्यानपालै- परुषप्रलापै- 
रमङ्गलत्वात्प्रतिषिध्यमान- ॥११६॥
नि-संश्रय- संश्रयमीहमान- 
स हस्तिशालां नृपतेर्विवेश ।
वीणाविनोदादरकौतुकेन 
दत्तावकाश- परिपालकेन ॥११७॥
तत्रान्धमालोक्य निबद्धसञ्ज्ञ- 
स्तं कुञ्जरेन्द्र- परिवृत्तवक्त्र- ।
तत्स्वागतायेव घनं जगर्ज 
क्रीडाशिखण्डिव्रजदत्तनृत्य- ॥११८॥
@३६१
तं निश्चलं कुञ्जरगर्जितेन 
नि-सम्भ्रमं हस्तिपका विलोक्य ।
अहो नु सत्त्वोदधिरप्रकम्प्य- 
सुक्षत्रिय- को’प्ययमित्यवोचन् ॥११९॥
गजोन्मुखी काञ्चनमालिकापि 
नि-श्वस्य दीर्घं सहसोदितास्रा ।
ऊचे स्मृतश्रीविभवाभिमाना 
संवाहयन्ती चरणौ प्रियस्य ॥१२०॥
नृत्यन्ति ते तव पुर- शिखिनो धनाशा- 
लोला- परं करिपतिव्रजगर्जितेन ।
कौमारबर्हिकुलसम्भव एष बर्ही 
गर्जत्क्षणे गणपतेरपि निर्विकार- ॥१२१॥
तत- सरागा चपलाभिपत्य 
दोषोन्मुखी द्वेषवतीव सन्ध्या ।
हृत्वा रविं लोचनजीवभूतं 
विबद्धमान्ध्यं विदधे जनस्य ॥१२२॥
लक्ष्मीवियोगग्लपितं विलोक्य 
पद्माकरं सङ्कुचिताननाब्जम् ।
शोकाभिभूता भवितव्यताया 
जगौ स्वभावं भ्रमरावलीव ॥१२३॥
विश्वप्रकाशैकमणिप्रदीपे 
याते रवौ दीपसहस्रलक्षै- ।
नाभूद्दिनालोकलवानुकार- 
सर्वातिरिक्तं महतां हि तेज- ॥१२४॥
सा राजधानी मणिहेमहर्म्या 
पर्काशमाना तिमिरे रराज ।
भक्त्येव भर्तुर्विहितोपकारा 
कृच्छ्रे च शीलाभरणा सतीव ॥१२५॥
लब्धाधिकारा तिमिरोद्गति- सा 
कृत्वा निरालोकमशेषलोकम् ।
इन्दूदयारम्भभयाभिभूता 
निलीयमानेव शनैर्बभूव ॥१२६॥
@३६२
अथाययौ श्यामललक्ष्मलेखा- 
सन्देशलीलालिपिसन्निवेश- ।
कुमुद्वतीहर्षसुहृत्सितांशु- 
पद्माकरश्रीपरिहारलेख- ॥१२७॥
अपूरयत्कान्तिसितांशुकेन 
शुचि- सुधांशुर्यशसेव विश्वम् ।
दुग्धत्विषा मुग्धमृणालवल्ली- 
नवाङ्कुराकारमयूखलेख- ॥१२८॥
तत- क्षपायां श्लथयौवनायां 
शनै- शशाङ्के दिवि लम्बमाने ।
क्लैब्यक्षयान्नागभृतो विनिद्रा 
निद्रायमानं जगदु- कुमारम् ॥१२९॥
उत्तिष्ठ गान्धर्विक किं न वीणा- 
मङ्कं समारोप्य कलं क्वणन्तीम् ।
कान्तामिवैतां नखघातलोलां 
गीतिं नवीनां वितनोषि काञ्चित् ॥१३०॥
इति प्रलापै- श्रमनिद्रयार्त- 
स तैर्मदोद्धैरनुबध्यमान- ।
आदाय वीणां विमलां मुहूर्त- 
मचिन्तयन्नीचवच-प्रतप्त- ॥१३१॥
जीवत्यहो व्याघ्रगणैर्निषक्तै- 
राघ्रातरक्तैरघृणैर्गृहीत- ।
क्लीबैरधिक्षेपकटुप्रलापै- 
राबद्धपेटैर्न तु राजचेटै- ॥१३२॥
निहन्ति मानं विदधाति लज्जां 
छिनत्ति शर्माणि तनोति तापम् ।
असह्यनिर्वेदविपद्विधायी 
न नीचसेवासदृशो’स्ति शोक- ॥१३३॥
मुहुर्विचिन्त्येति स नीचवाक्यं 
लीनावमानव्यसनाग्नितप्त- ।
नि-श्वस्य कालक्षपणाभिकाङ्क्षी 
शनैरगायत्कलयन् विपञ्चीम् ॥१३४॥
@३६३
मानोन्माथै- प्रथितविभवभ्रंशहेलोपहासै- 
र्निर्मर्यादैरुचितचरितोत्पाटनै- सापवादै- ।
मर्मस्पर्शव्यसनविषमक्लेशशल्यायमानै-
र्हा संसार- खलकलनया नर्मलीला- करोति ॥१३५॥
विचलदनिलोद्वेल्लद्वल्लीदलाञ्चलचञ्चल- 
स्थिरतरमहामोहं पुंसां करोति भवभ्रम- ।
अधिकतरलास्तत्राप्येता जलाविलसम्मिल- 
ज्जनघनवनप्रोद्यद्विद्युद्विलासरसा- श्रिय- ॥१३६॥
विभवविरलक्लेशक्लान्त- सुखान्तमहावटे 
नयनविकल- पङ्गुर्मूकश्च्युतो’पि विराजते ।
सकलविपदां रक्षारत्नं पर्काशसुधामयं 
यदि न विमलं शीलं पुंसां मनागपि खण्डितम् ॥१३७॥
यष्ट्या वेद्मि जलं स्थलं सशकलं स्पर्शेन गन्धेन वा 
बुद्ध्या सर्वमवैमि दुर्गमपथं श्रुत्वा व्रजाम्यन्यत- ।
नि-श्वासान्तरसक्तघोरनरकक्लेशं न जानात्यसा- 
वन्धेनेति विडम्ब्यते बहुतरं मोहान्धमुग्धो जन- ॥१३८॥
इत्यात्मवृत्तानुकृतिप्रवृत्तं 
गायत्युदारं स रसेन तस्मिन् ।
हर्म्यप्रसुप्त- सहसा प्रबुद्ध- 
क्षपावसाने क्षितिप- प्रदध्यौ ॥१३९॥
सदैव दु-स्वप्ननिरीक्षणेन 
शङ्काकलङ्कैर्भृशमाकुलो’हम् ।
अद्यापि मे तक्षशिलानिवासी
न किं कुमार- प्रहिणिति लेखम् ॥१४०॥
किं विस्मृतो नित्यमविस्मृतस्य 
तस्याहमासन्नसुखोन्मुखस्य ।
चिरप्रवासेन जनस्य नूनं 
स्नेहानुबन्धा- शिथिलीभवन्ति ॥१४१॥
शृणोमि चेमं गमकानुबन्धं 
मूर्च्छद्विपञ्च्या मधुरस्वराङ्कम् ।
तत्तुल्यमेव श्रवणानुकूलं 
गन्धर्वलोकादिव गीतशब्दम् ॥१४२॥
@३६४
तस्यैव तावन्मृदुगीतमेतद्-
गूढ- स कस्मात्किमिदं न जाने ।
क्षणं विचिन्त्येति विसृज्य राजा 
महत्तरं पुत्रमथानिनाय ॥१४३॥
दूरात्तमायान्तमुदस्तनेत्र- 
सरोरुहं श्रीरहितं विलोक्य ।
पुत्रं परिज्ञाय वधूसहायं 
महीपतिर्मोहहत- पपात ॥१४४॥
स लब्धसञ्ज्ञ- शनकैर्जलेन 
हिमच्छटाशीकरदन्तुरेण ।
समीपमाप्तं नृपति- कुमार- 
मुत्सङ्गमारोप्य चिरं शुशोच ॥१४५॥
हा पुत्र नेत्रोत्सव जीवलोके 
कस्मादिमां दु-खदशां श्रितो’सि ।
विलोभनं तत्सुरसुन्दरीणां 
क्व लोचनाम्भोजयुगं गतं ते ॥१४६॥
गाम्भीर्यभूमे गुणरत्नकोष 
सरस्वतीवल्लभ सत्त्वराशे ।
त्वत्त- क्व सा विभ्रमभू- प्रयाता 
हिमाहताम्भोजवनादिव श्री- ॥१४७॥
रूपं क्व तत्क्वेदमसह्यमान्ध्यं 
क्व सा विभूति- क्व च दुर्दशेयम् ।
न दीर्यते मे हृदयं न जाने 
केनास्य दत्त- कुलिशोपदेश- ॥१४८॥
क्वासौ जनस्त्वद्विभवानुसारी 
कुलानुरूपा तव निश्चलयम् ।
एकैव पत्नी परिवारशेष- 
कृच्छ्रे’पि साधोरिव धैर्यवृत्ति- ॥१४९॥
इत्यश्रुसंवेगविशीर्णवर्णं 
प्रलापिनस्तस्य वचो निशम्य ।
नत्वा कुमारस्तमुवाच धीर- 
स्तूर्णं तदङ्कादवतीर्य भूमिम् ॥१५०॥
@३६५
विमुञ्च पृथ्वीपुरुहूत शोकं 
शुचाभिभूता न भवन्ति धीरा- । 
क्षयाय जागर्ति नतोन्नताना- 
मेष स्वभावो भवितव्यताया- ॥१५१॥
ऐश्वर्यमाश्चर्यसुखावतंसं 
लावण्यलक्ष्मीतिलकं वपुश्च ।
क्षणेन यात्येव कृतान्तनर्म 
कर्मोर्मिनिर्माणहृतं नराणाम् ॥१५२॥
भवेदभावानुभवे भवे’स्मिन् 
सत्यस्वभावो यदि भाववर्ग- ।
ध्रुवं न कुर्युर्मुनयस्तदैते 
सन्त्यक्तभोगा विजने निवासम् ॥१५३॥
इति ब्रुवाण- स विपन्निमित्तं 
पृष्ट-पुन- शोकमयेन राज्ञा ।
न्यवेदयल्लेखनिबद्धमस्मै 
निजं शनैर्नेत्रविनाशवृत्तम् ॥१५४॥
श्रुत्वैव तत्तोव्रनृशंसवृत्तं 
निवृत्तवृत्तेष्वपि न प्रवृत्तम् ।
कुठारधारापरिभूतमूल- 
पपात शाखीव धरावमूल- ॥१५५॥
स लब्धसञ्ज्ञ- कुटिलं विचिन्त्य 
तं तिष्यरक्षाचरितप्रयोगम् ।
समुद्ययौ स्त्रीवधपातके’पि 
धर्मादरेणैव विनिग्रहे’स्या- ॥१५६॥
क्रौर्यप्रकारे विपुलापकारे 
तस्मिन् प्रतीकारसमुद्यतं तम् ।
अवारयद्दु-सहदु-खयोगं 
स्वकर्मपाकेन वदन् कुमार- ॥१५७॥
तमब्रवीद्भूमिपतिर्व्यथार्त- 
शोकेन कोपेन च दह्यमान- ।
मोहात्किमेतां निशितामनार्यां 
क्रौर्यप्रसक्तां परिरक्षसि त्वम् ॥१५८॥
@३६६
द्वेषोद्यते स्नेहनिबन्धने वा 
तुल्यं मनो यस्य स किं मनुष्य- ।
यस्यापकारे’स्ति न रोषलेश- 
तस्योपकारे’पि कथं प्रसादं- ॥१५९॥
इति श्वसन्तं प्रलपन्तमार्तं 
धीर- कुमार- पितरं जगाद ।
राजन्न मे दु-खलवो’स्ति कश्चित् 
तीव्रापकारे’पि न मन्युताप- ॥१६०॥
मन- प्रसन्नं यदि मे जनन्यां 
येनोद्धृते च स्वकरेण नेत्रे ।
तत्तेन सत्येन ममास्तु ताव- 
न्नेत्रद्वयं प्राक्तनमेव सद्य- ॥१६१॥
इत्युक्तमात्रे नृपनन्दनस्य 
प्रादुर्बभूवाक्षिसरोजयुग्मम् ।
सत्यव्रतप्रत्ययकारि लोके 
विलोभनं तत्क्षणमेव लक्ष्म्या- ॥१६२॥
नृप- सुखोत्साहकरं प्रजानां 
विराजमानं नयनद्वयेन ।
तं यौवराज्ये विमुखं विदित्वा 
तमात्मजं तत्प्रतिमं न्ययुङ्क्त ॥१६३॥
घोरापचारे सदृशं विधाय 
पत्न्या- प्रतीकारमथ क्षितीश- 
क्रोधानलं तक्षशिलाधिपे’पि 
तन्मर्षणाद्दु-सहमुत्ससर्ज ॥१६४॥
तत्कौतुकाद्भिक्षुगणेन पृष्ट- 
प्रोवाच सङ्घस्थविर- स विद्वान् ।
जन्मान्तरे लुब्धक एष काशी- 
पुरे बभूव क्षितिपालपुत्र- ॥१६५॥
गुहाप्रविष्टं हिमवत्तटान्ते 
लब्ध्वा मृगाणां शतपञ्चकं स- ।
अन्धं विधायाक्षिविपाटनेन 
यथोपयुक्तं न्यवधीत्क्रमेण ॥१६६॥
@३६७
अथान्यजन्मन्यपि बालको’सौ 
मुग्धाभिध- श्रेष्ठिसुत- प्रमोहात् ।
चकार चैत्यप्रतिमाजिनस्य 
शस्त्रेण निर्लोचनमाननाब्जम् ॥१६७॥
सञ्जातसञ्ज्ञश्च नवेन्द्रनील- 
मयं व्यधादक्षियुगं स तस्य ।
ततोऽन्यजन्मन्यपि शीर्णचैत्य- 
संस्कारपूजां स पुनश्चकार ॥१६८॥
नेत्रापहारेण वने मृगाणां 
बाल्ये च चैत्यप्रतिमाक्षिलोपात् ।
अवाप्तवानेष विनाशमक्ष्णो-
र्जन्मान्तरेष्वद्य च राजपुत्र- ॥१६९॥
स रत्ननेत्रां च प्रतिमां च कृत्वा 
दृष्टिं विनष्टां पुनराससाद ।
विशीर्णचैत्यप्रतिपूरणेन 
प्रासादिक- कान्तिमयश्च जात- ॥१७०॥
स्रोत-प्राप्तिफलप्रवृत्तविमलालोकक्रमेणामुना 
वैराग्योज्ज्वलसत्यदर्शनविधौ लब्धाधिकारस्थिति- ।
सम्यक्पुण्यवशादुपैष्यति शनै- कालेन सम्बुद्धता- 
मित्युक्त- स्थविरेण भिक्षुनिवह- श्रुत्वाभवद्विस्मित- ॥१७१॥
इति क्षेमेन्द्रविरचितायां बोधिसत्त्वावदानकल्पलतायां 
कुणालावदानं नाम एकोनषष्टितम- पल्लव- ॥
@३६८
६० नागकुमारावदानम् ।
इह कषति शरीरं क्लेशराशिर्नराणां 
दहति च परलोके नारक- क्रूरवह्नि- ।
शरणगमनपुण्यप्राप्तशिक्षापदानां 
प्रभवति न तु देहे दु-खदाह- कदाचित् ॥१॥
धननामा समुद्रान्ते नागो’भूद्बहुबान्धव- ।
फणारत्नोज्ज्वलालोककलितापूर्ववासर- ॥२॥
पपाताहर्निशं तस्य भवने तप्तवालुका ।
ययाङ्गेषु भुजङ्गानां तीव्रताव्यथाभवत् ॥३॥
कदाचित्सुधनो नाम पुत्र- पप्रच्छ तं प्रिय- ।
सुकुमार- प्रकृत्यैव वालुकापरिपीडित- ॥४॥
कस्मादस्मानियं तात बाधते तप्तवालुका ।
मन्त्रमूलप्रयोगेण केनेयमुपशाम्यति ॥५॥
अस्मदभ्यधिका- केचिदस्मत्प्रत्यवरा- परे ।
नागा- सन्ति समुद्रे’स्मिन् दु-खार्ता वयमेव किम् ॥६॥
इति पृष्ट- स पुत्रेण तमुवाच महामति- ।
यथान्ये फणिन- पुत्र धर्मज्ञा न तथा वयम् ॥७॥
धर्मोपदेशशुद्धानां शान्तानां सत्यवादिनाम् ।
उपतापो भवत्येव न शारीरो न मानस- ॥८॥
न तान् स्पृशति सन्ताप- पुण्यं रत्नत्रयं बुधा- ।
ये बुद्धधमसङ्घाख्यं शरण्यं शरणं गता- ॥९॥
शिक्षापदान्यवाप्तानि क्लेशप्रशमनानि यै- ।
तेषाममृतसिक्तानां पापतापभयं कुत- ॥१०॥
श्रावस्त्यामस्ति भगवान् जिनो जेतवनाश्रय- ।
लोके शाक्यमुनि- सर्वक्लेशप्रशमबान्धव- ॥११॥
उपदेशांशुनिवहै- सत्त्वशुभ्रैर्जगत्त्रये ।
करुणाकौमुदीसूतिरमृतं सो’भिवर्षति ॥१२॥
दुर्विनीता न रक्षन्ति प्राप्य शिक्षापदानि ये ।
तीव्रतापमयस्तेषां नरकेष्वक्षय- क्षय- ॥१३॥
@३६९
इति श्रुत्वा पितुर्वाक्यं जनन्याश्च भुजङ्गम- ।
आदाय दिव्यपुष्पाणि पुण्यं जेतवनं ययौ ॥१४॥
सुगताश्रममासाद्य धर्मश्रवणसङ्गताम् ।
ददर्श पर्षदं तत्र स सन्तोषसुखोन्मुखीम् ॥१५॥
तत्रापश्यज्जिनं कान्तवदनं दीर्घलोचनम् ।
पूर्णेन्दुपद्मवनयोरिव मैत्रीसुखप्रदम् ॥१६॥
उपदेशकृता व्यक्तमधरेणाधरीकृताम् ।
तर्जयन्तमिवोत्सिक्तां रागिवर्गस्य रक्तताम् ॥१७॥
निराभरणलावण्यकर्णपाशविभूषितम् ।
दर्शयन्तमिवासक्तां निरावरणशून्यताम् ॥१८॥
धर्मद्विपकरौ बाहू बिभ्राणं दानशोभितौ ।
प्रभावभवनस्तम्भौ शातकुम्भमयाविव ॥१९॥
दिशन्तं चरणच्छायां चीरैरावरणं भुव- ।
लब्धप्रबोधैर्विहितामिव राजीवजीवितै- ॥२०॥
देहकान्तिवितानेन नयनामृतवर्षिणा ।
संसारमरुसन्तापं वारयन्तं सतामिव ॥२१॥
तं विलोक्यैव तत्याज सन्तापं नागनन्दन- ।
सर्वार्तिदोषशमनं दर्शनं हि महात्मनाम् ॥२२॥
प्रणनाम स तं कीर्णसम्पूर्णकुसुमाञ्जलि- ।
तत्पादपद्मस्पर्शेन सद्य- शीतलतां गत- ॥२३॥
कृती भगवत- प्राप्य तत- शिक्षापदानि स- ।
चक्रे कृताञ्जलिस्तस्य यावज्जीवाधिवासनाम् ॥२४॥
तमाबभाषे भगवानेकस्यैवाधिवासना ।
अनुग्राह्येषु सर्वेषु यावज्जीवं न युज्यते ॥२५॥
इत्युक्त्वा प्रणयिप्रीत्यै भगवान् सततोद्यत- ।
शनै- प्रतस्थे सङ्कल्पं भोगिन- परिपूरयन् ॥२६॥
क्रमेणागच्छतस्तस्य भिक्षुसङ्घाग्रयायिन- ।
प्रभावाद्विदधे नाग- स्वर्गशोभां पदे पदे ॥२७॥
@३७०
हेमरत्नांशुशबलान् दिव्योद्यानमनोहरान् ।
भोगोपसङ्ग्रहव्यग्रदासदासीगणावृतान् ॥२८॥
कर्पूरचन्दनोदारहारप्रालम्बभूषितान् ।
स्थाने स्थाने भगवत- स विहारानकारयत् ॥२९॥
कलन्दकनिवासाख्यं प्राप्य वेणुवनं तत- ।
स सर्वभोगसम्भारैर्भगवन्तमपूजयत् ॥३०॥
तेन मासत्रयीं तत्र ससङ्घ- सुगतो’र्चित- ।
ऊचे विस्मितमानन्दं हाररत्नांशुकैर्वृत- ॥३१॥
एष कल्पशतमच्युत- फणी 
सर्वभोगसुखभाग्भविष्यति ।
बोधिमप्यपरजन्मनि स्फुटां 
किं च सुप्रणिहित- करिष्यति ॥३२॥
इति क्षेमेन्द्रविरचितायां बोधिसत्त्वावदानकल्पलतायां 
नागकुमारावदानं नाम षष्टितम- पल्लव- ॥
@३७१
६१. कर्षकावदानम् ।
मूढस्य हस्तपतितो’पि निधि- प्रयाति 
लक्ष्मी- स्वयं भवनमेति विशुद्धबुद्धे- ।
दारिद्र्यतीव्रतिमिरापहर- प्रकामं 
पुंसा विभूषणमणिर्मनस- प्रसाद- ॥१॥
श्रावस्त्यां स्वतिको नाम ब्राह्मणो निर्धन- पुरा ।
अशिश्रियत्कृसफलामगत्या कृषिजीविकाम् ॥२॥
स क्षेत्रकर्मनिरत- शीतवातातपक्षत- ।
चकार हलकुद्दालभारवाहो गतागतम् ॥३॥
स कदाचित्समायान्तं श्रावकै- सहितं पथि ।
जिनं जायासखो दृष्ट्वा प्रसादं सहसा ययौ ॥४॥
प्रसन्नवदनां पत्नीं स जगाद विचिन्तयन् ।
दारिद्र्यदु-खमसमं दानपुण्यपरिक्षयात् ॥५॥
आवाभ्यामेष भगवान् पिण्डकेनापि नार्चित- ।
कुत- पुण्यपणप्राप्या धनसम्पत्तिरावयो- ॥६॥
जीवत्यवभतो लोके नष्टकीर्तिर्विपद्यते ।
न स जीवो न निर्जीव- शोभते निर्धनो जन- ॥७॥
धनं जातिर्धनं विद्या धनं धर्मो धनं यश- ।
किं धनेन विहीनानां याञ्चानिर्जीवितैर्गुणै- ॥८॥
परोपकरणीभूतै- किं दरिद्रस्य सद्गुणै- ।
क्लेशार्थैर्भारिकस्येव मणिकाञ्चनभूषणै- ॥९॥
दरिद्रो दारिद्र्यं प्रविशति पुनर्दानविरहा- 
द्दरिद्र- पापात्मा भवति धनलिप्सापरवश- ।
दरिद्र- सोच्छ्वासो मृत इति न चात्रास्ति विमति- 
र्दरिद्रस्यैवैता निजजनविहीना दश दिश- ॥१०॥
अभ्यर्चयाव- सुगतं तस्मात्कृपणवत्सलम् । 
अनाराधितबुद्धानां मुग्धानां कुशलं कुत- ॥११॥
एष पद्मपलाशाक्ष- क्षिपत्यापन्नबान्धव- ।
यत्र यत्र दृशं जाने तत्र तत्राशय- श्रिय- ॥१२॥
@३७२
इति पत्युर्वच- श्रुत्वा ब्राह्मणी सादरा गृहे ।
शुचि प्रणीतं विदधे भोज्यं भगवत- कृते ॥१३॥
भगवानपि सर्वज्ञस्तयोर्ज्ञात्वा समीहितम् ।
प्राणयार्थनया चक्रे तस्य पूजाप्रतिग्रहम् ॥१४॥
व्यक्तदारिद्र्यदु-खस्य भूयान्मे विभवोद्भव- ।
चकार जिनपूजान्ते प्रणिधानमिति द्विज- ॥१५॥
अथ गत्वा निजं क्षेत्रं विप्र- शस्ययवाङ्कुरान् ।
सर्वानपश्यत्सौवर्णान् सहसा त्यक्तदुर्गति- ॥१६॥
तस्य पुण्यसमुद्भूतं दृष्ट्वा हेम महीपति- ।
तत्याज विस्मित- प्रीत्या राजभागं प्रसेनजित् ॥१७॥
तेन हेम्ना सुमहता लब्धैश्वर्यनिधिर्द्विज- ।
स बुद्धप्रमुखं सङ्घं सर्वभोगैरपूजयत् ॥१८॥
धर्मदेशनया शास्तु- स्रोत-प्राप्तिफलोदयात् ।
दृष्टसत्य- स कालेन प्रव्रज्यां समुपाददे ॥१९॥
सर्वक्लेशप्रहाणेन तस्मिन्नर्हत्त्वमागते ।
तत्कर्म भिक्षुभि- पृष्टो भगवानभ्यभाषत ॥२०॥
अन्यजन्मनि विप्रो’यं काश्यपस्य महात्मन- ।
ब्रह्मचर्यं भगवत- शासनेन पुराचरत् ॥२१॥
समादिष्टास्य तेनैव जन्मन्यस्मिन् महीयसी ।
मत्सकाशादियं सिद्धि- सेन्द्रोपेन्द्रसुरार्चिता ॥२२॥
श्रुत्वेति तस्य सुकृतं कथितं जिनेन 
सर्वे सविस्मयधिय- कुशलादरेण ।
हर्षाकुला- सुचरितं प्रशशंसुरन्त-- 
सङ्क्रान्ततद्गुणमया इव भिक्षवस्ते ॥२३॥
इति क्षेमेन्द्रविरचितायां बोधिसत्त्वावदानकल्पलतायां 
कर्षकावदानं नाम एकषष्टितम- पल्लव- ॥
@३७३
६२ यशोदावदानम् ।
ऊर्णायुपूर्णजनकाननसन्निवेशे 
जातश्चमत्कृतिमय- पुरुष- स एक- ।
यस्यार्थयौवनसुखोचितचारुवेशे 
वैराग्यमादिशति शान्तिसितं विवेक- ॥१॥
न्यग्रोधरुचिरारामविहारिणि जिने पुरा ।
वाराणस्यां गृहपति- सुप्रबुद्धाभिधो’भवत् ॥२॥
त्यागोपभोगसम्भारभूषितधनोदय- ।
ऐश्वर्यं य- कुबेरस्य कोशलीनं न्यवेदयत् ॥३॥
स सर्वसुखसम्पत्तौ निष्पुत्र- पुत्रचिन्तया ।
परं सन्तापमापेदे नि-शल्या- कस्य सम्पद- ॥४॥
तं शोकशिखिसन्तप्तं बान्धवा बन्धुवत्सलम् ।
ऊचिरे चिरसङ्क्रान्ततच्चिन्ताक्रान्तमानसा- ॥५॥
क्लीबोचितां गृहपते न चिन्तां कर्तुमर्हसि ।
धीराणां पृथुसत्त्वानां नास्ति लोकेषु दुर्लभम् ॥६॥
य एष विश्रुतो दिक्षु देशे’स्मिन् पौरपूजित- ।
न्यग्रोधपादपस्तस्य पूजया सर्वमाप्यते ॥७॥
अपुत्रा- पुत्रिण- केचित् निर्धना धनिन- परे ।
रोगिणो’प्यरुजश्चान्ये दृष्टास्तदुपयाचितै- ॥८॥
सत्ययाचनचैत्याख्य- सो’यं न्यग्रोधपादप- ।
फलं पुत्राभिधं तुभ्यं दास्यत्युचितमर्थित- ॥९॥
इति तेषां वच- श्रुत्वा तानुवाच स सस्मित- ।
अहो नु मोहात्स्नेहाद्वा यूयं मूर्खत्वमागता- ॥१०॥
स्वकर्मपरतन्त्रे’स्मिन् लोके नियतिनिश्चले ।
स्थितिं करोति पुष्णाति हरते हन्त कस्य क- ॥११॥
स्वकर्मोपनतं प्राप्य तुष्यत्यन्यस्य मुग्धधी- ।
स्वलालालवमास्वाद्य श्वेव शुष्कस्य चर्मण- ॥१२॥
वृक्ष- पुत्रार्थद- पुंसामित्येतन्मूर्खभाषितम् । 
दातुं शक्त- स नाकाले पत्रमात्रमपि स्वयम् ॥१३॥
@३७४
तदधिष्ठातृदेवश्चेत्पूजालुब्ध- करोति तत् ।
पूर्णोपहारपूजां किं स्वयं सृजति नात्मन- ॥१४॥
प्राप्तव्यं प्राप्य यदि वा घुणाक्षरपदोपमम् । 
काकतालीयसंवादात्तद्दत्तं मन्यते जन- ॥१५॥
प्राप्तव्यं यत्फलपरिणतौ कर्मणां प्राप्यते तत् 
नानायत्नप्रणयपतनैर्लभ्यते न त्वलभ्यम् ।
यद्येनैव स्वयमुपचितं भोगभागी स तस्मिन्
एतैनैतत्कृतमिति मुधा मन्यते मुग्धबुद्धि- ॥१६॥
इति ब्रुवाण- सस्नेहैरनुबन्धेन बान्धवै- ।
प्रेरित- स ययौ मूढ एकाकी पादपान्तिकम् ॥१७॥
स कुठारं समादाय न्यग्रोधतरुमभ्यधात् ।
पूजायां मूलघाते वा सज्जो’हं त्वामुपागत- ॥१८॥
पुत्रप्रदातु- पूजां ते करिष्याम्यकृतां परै- ।
नद्यां त्वमन्यथा छित्त्वा दग्ध्वा पिष्ट्वा क्षिपाम्यहम् ॥१९॥
इति तद्वचनं श्रुत्वा देवता वृक्षवासिनी ।
सहसैव भयोद्विग्ना कम्पमाना व्यचिन्तयत् ॥२०॥ 
न मया कस्यचित्सूनुर्वित्तं वा दत्तमिच्छया ।
जन- स्वकर्मसम्प्राप्तं मद्दत्तमिति मन्यते ॥२१॥
इदं त्वपूर्वमायातं पुत्रार्थी यदयं बलात् ।
कर्मयोगादसम्प्राप्तौ दैवतं छेत्तुमागत- ॥२२॥
स्थितिमात्रमिदं पूज्य- पूज्यते यत्फलार्थिभि- ।
कमबद्धफलालाभे क्व देव- केन दापित- ॥२३॥
चिकित्सायामसिद्धायां व्याधौ पुंस- स्वकर्मणा ।
गृह्यन्ते नैव गणका न वैद्या न च मन्त्रिण- ॥२४॥
वृक्षच्छेदविकल्पो’स्ति न चास्या कार्यकारिण- ।
अन्यायाभिनिविष्टानां किमकार्यं प्रमादिनाम् ॥२५॥
वृक्षच्छेदे न शक्नोमि स्थातुमन्यत्र नि-सुखा ।
सङ्गादाभ्यासिकी प्रीतिर्मुनीनामपि दुस्त्यजा ॥२६॥
इति सञ्चित्य तूर्णं सा गत्वा शक्रस्य मन्दिरम् ।
तमर्थं विनिवेद्यास्मै परित्रस्तावदत्पुर- ॥२७॥
@३७५
जनेन पूज्यमानापि वृक्षे तस्मिन्नहं सदा ।
नानार्थार्थिभिरत्यर्थं सोपवासै- कदर्थिता ॥२८॥
लभन्ते सुकृतात्केचित्केचिद्गच्छन्त्यधोमुखा- ।
तत्रैवान्ये प्रलीयन्ते हठमूर्खा- खलव्रतै- ॥२९॥
गतानुगतिकत्वेन प्रसिद्धिशरणो जन- ।
सर्वार्तिपरिहाराय मौर्ख्यान्मामेव धावति ॥३०॥
उद्वेजिताप्यहं तीव्रं जनेनाकृतबुद्धिना ।
तरुं त्यक्तुं न शक्नोति तद्गुणावर्जिताशया ॥३१॥
बन्धक्लेशं विशति मधुप- पङ्कजं गन्धलुब्ध- 
पङ्कातङ्कं गणयति बिअस्#स्वादने नैव हंस- ।
शीतार्तश्च त्यजति न जन- पावकं धूमधूम्र- 
तस्मिन् दोषं स किल सहते यस्य येनोपयोग- ॥३२॥
तस्माद्वृक्षवियोगार्तां त्रातुमर्हसि मां विभो ।
शरीरत्यागसदृश- स्थानत्यागो हि देहिनाम् ॥३३॥  
अर्थित- प्रणयेनेति पौलोमीरमणस्तया ।
पुत्रलाभं गृहपते- कर्मायत्तमचिन्तयत् ॥३४॥
अत्रान्तरे वृत्रशत्रुर्देवपुत्रं त्रिविष्टपे ।
सुमतिं नाम सम्प्राप्तच्युतिकालं व्यलोकयत् ॥३५॥
माला म्लानिमुपाययौ खलनतिक्लिष्टेव कीर्तिस्तदा 
छाया प्रादुरभूत्तम-परिचिता याञ्चेव दैन्योदये ।
स्वेद- पुण्यपरिक्षये नव इवापायश्चकारास्पदं 
तस्याभूदरतिर्निपातपिशुना सद्वेषदोषेव धी- ॥३६॥
गुणिन- सुप्रबुद्धस्य पृथिव्यां प्रथितश्रिय- ।
सुम्मते पुत्रतामेहि तमित्याह सुरेश्वर- ॥३७॥
सो’ब्रवीत्तत्र मां काले शास्तु- शाक्यमुने- पुर- ।
शक्रस्यानुत्तरोदारधर्मचक्रप्रवर्तने ॥३८॥
प्रव्रज्यासादनाय त्वं यदि सम्बोधयिष्यसि ।
तदहं सुप्रबुद्धस्य व्रजामि भुवि पुत्रताम् ॥३९॥
इत्युक्ते देवपुत्रेण शक्रेणोक्ते तथेति च ।
च्युत- स तस्मादाज्ञप्तस्तत्पत्न्या- कुक्षिमाविशत् ॥४०॥
@३७६
देवता स्वपदं गत्वा सुप्रबुद्धमभाषत ।
प्रव्रज्याभिरत- साधो भविष्यति सुतस्तव ॥४१॥
इति श्रुत्वा गृहपति- प्रहृष्ट- प्रययौ गृहम् ।
प्रव्रज्यां वारयिष्यामि पुत्रस्येति विचिन्तयन् ॥४२॥
तत- कालेन तत्पत्नी ललिता नाम बालकम् ।
सर्वाङ्गलक्षणोपेतमसूत कनकद्युतिम् ॥४३॥
सर्वं रत्नमयं तस्य जातस्येव व्यजायत । 
छत्रं मूर्तमिवाश्चर्यमुत्तंसं सुकृतश्रिय- ॥४४॥
स यशोदाभिधानो’भूद्यशोवृद्ध्या पितु- परम् ।
विद्याकलाविभूतीनां समागमगृहोपम- ॥४५॥
देवतावचनं स्मृत्वा प्रव्रज्याशङ्कित- पिता ।
तस्य चक्रे गृहपुरद्वारगोपुररक्षणम् ॥४६॥
अथाभ्येत्य स शक्रेण स्मारित- पूर्वसंविदा ।
बभूव शमसंसिक्त- प्रव्रज्याभिमुखादर- ॥४७॥
स कदाचिन्निजोद्याने रथारूढ- शनैर्ब्रजन् ।
ददर्श जिनमायान्तं भगवन्तं यदृच्छया ॥४८॥
हृदये सुखसंस्पर्शं वर्षन्तं प्रशमामृतम् । 
तं विलोक्यैव सहसा रथादवततार स- ॥४९॥
तं त्रि- प्रदक्षिणीकृत्य तत्पादनलिनद्वयम् ।
स ववन्दे प्रसादार्द्रदृशा तेनावलोकित- ॥५०॥
भगवन्तं प्रणम्याथ प्रसन्नं तदनुज्ञया ।
जगाम निजमुद्यानं स तमेव विचिन्तयन् ॥५१॥
भिक्षुमश्वजितं प्राह भगवानथ सस्मित- । 
एषो’न्तिके’द्य मे रात्रौ कुमार- प्रव्रजिष्यति ॥५२॥
इत्युक्त्वा स्वपदं याते सुगते सह भिक्षुभि- ।
शक्रनिर्मितमद्राक्षीत्कुमार- स्त्रीकलेवरम् ॥५३॥
पूयपर्युषितक्लेदसीदत्कृमिकुलाकुलम् ।
सद् ऋष्ट्वा शवमुद्याने सोद्वेग- समचिन्तयत् ॥५४॥
विकारा एव तारुण्यरूपलावण्यकान्तय- ।
चर्ममांससमूहानामियं सा प्रकृतिर्नृणाम् ॥५५॥
@३७७
लोलल्लोचनमुन्मिषत्कुचयुगं कोषं शशाङ्कत्विषा-
मेतत्तन्नवयौवनोदयलसल्लावण्यगण्यं वपु- ।
यातं पूतिवसावसेकविकलं ताम्यत्कृमिव्याकुलं 
क्लिन्नक्लोमयकृद्विकीर्णसकलप्लीहान्त्रनिर्यन्त्रताम् ॥५६॥
अस्मिन् रागविमोवहारितदृश- सर्वाङ्गसङ्गोत्सहे 
संलीना- स्तनमण्डले हतधिय- प्रापु- परां निर्वृतिम् ।
यस्मादेष गतस्पृह- कवलने वैमुख्यवक्रानन- 
क्लेदोत्सादविषादकूणितमतिर्दूरं गतो जम्बुक- ॥५७॥
इति सञ्चिन्त्य सञ्जातगाढवैराग्यवासन- ।
जगामोद्यानविमुख- स शनैर्निजमन्दिरम् ॥५८॥
अत्रान्तरे दिनम्लानिखिन्नो’भूत्प्रशमोन्मुख- ।
विरसं लोकवृत्तान्तं विलोक्येव दिवाकर- ॥५९॥
अशेषाशापरित्यागयोग्यं प्रशममीयुष- । 
सन्ध्यारक्ताम्बरजुष- प्रव्रज्येव रवेरभूत् ॥६०॥
लोकोत्तरपदं याते भानौ भुवनचक्षुषि ।
वासरो’पि परित्यज्य लोकं तदनुगो’भवत् ॥६१॥
तत- प्रत्यग्रतिमिरोद्वेगयोगं जगज्जुषाम् ।
प्रदीपमण्डलालोक- कृपयेव न्यवारयत् ॥६२॥
अस्मिन्नवसरे शास्ता यशोददयया स्वयम् ।
पुरनद्या- परं पारं तत्प्राप्त्यै समुपाययौ ॥६३॥
यशोदो’पि दिनापायतुलया कलयन् मुहु- ।
संसारासारतामेव शय्याभवनमाविशत् ॥६४॥
वेणुवीणामृदङ्गादिविनोदैर्मदनिर्भरा- ।
तत्रापश्यत्स्वललना- श्रमनिद्रानिमीलिता- ॥६५॥
वीणाविन्यस्तवदना मृदङ्गार्पितदोर्लता- ।
क्षणिकत्वात्सुखस्येव दु-खध्यानमुपागता- ॥६६॥
विलोक्य स्रस्तवसनास्ता मृता इव् अनिश्चला- ।
सञ्जाताधिकवैराग्य- स चिरं समचिन्तयत् ॥६७॥
अहो बतास्मिन् विषये पर्यन्तविरसे परम् ।
एवंविधे बधूनाम्नि मुग्धानां भृशमादर- ॥६८॥
@३७८
विद्युद्विलसितान्यासामसत्सुखघनोदये ।
स्पुतानां च मृतानां च क्व स्मितं क्व च विभ्रमा-॥६९॥
शेते काचिदधोमुखी विवलिता पृष्ठे च्युतास्यापरा 
यातान्यापि विकाशितास्यविवरा सर्वाङ्गमुत्तानताम् ।
अंसासक्तविभक्तमुक्तकबरी काकैर्वृतेवापरा
चित्रं मे भवनं विलीननयनस्त्रैणं श्मशानायते ॥७०॥
अहमद्यैव निष्क्रम्य प्रव्रज्यार्थी पुरान्तरात् ।
भगवन्तं व्रजाम्येव द्रष्टुं मोहनिवृत्तये ॥७१॥
विचिन्त्येति समादाय महार्हे रत्नपादुके ।
शक्रप्रभावात्स ययावज्ञात- पुररक्षिभि- ॥७२॥
अभिनिष्क्रम्य नगराद्वारां प्राप्य सरिद्वराम् ।
संसारमरुसङ्क्रान्तं तापं त्यक्तुमिवोद्यत- ॥७३॥
तमायान्तं विलोक्यैव भगवान् भूतभावन- ।
प्रीत्या सन्तरणे तस्य ययौ सोत्कण्ठतामिव ॥७४॥
स हेमवर्णमुद्यम्य दक्षिणं दक्षिणं भुजम् ।
देहप्रभाप्रकाशेन तम- परिहरन् दिशाम् ॥७५॥
एह्येहि प्राप्नुहि पदं निरपायमनामयम् ।
अभ्यधादिति तं दूरान्मेघघोषघनस्वन- ॥७६॥
श्रुत्वा भगवत- शब्दममृतेनेव पूरित- ।
यशोदस्त्यक्तसन्ताप- सद्य- शीतलतां ययौ ॥७७॥
त्यक्त्वा स सरितस्तीरे महार्हे रत्नपादुके ।
दत्तावगाहामुत्तीर्य तां परं पारमाप्तवान् ॥७८॥
भगवन्तं स सम्प्राप्य तापचन्दनपादपम् ।
प्रणनाम प्रसादार्हं चरणालीनशेखर- ॥७९॥
ततस्तस्यासमोत्कर्षशालिनीं धर्मदेशनाम् ।
चकार शास्ता लेभे’सौ यया विगतरागताम् ॥८०॥
स्वाख्याते धर्मविनये ब्रह्मचर्याय सुव्रत- ।
स नियुक्तो भगवता प्रययौ पूर्णकामताम् ॥८१॥
सुप्रबुद्ध- प्रबुद्धोऽथ श्रुत्वा निष्क्रान्तमात्मजम् ।
तद्वियोगाग्निसन्तप्तस्तमन्वेष्टुं विनिर्ययौ ॥८२॥
@३७९
स शोकसहितस्नेहमोहेन महतार्दित- ।
व्रजन् ददर्श वारायास्तटान्ते रत्नपादुके ॥८३॥
स समुत्तीर्य सरितं भगवन्तं व्यलोकयत् ।
तत्प्रभावप्रतिच्छन्नं न तु पुत्रं पुर-स्थितम् ॥८४॥
तत- कृतप्रमाणस्य तस्यापि भगवान् पुर- ।
धर्म्यया कथया मोह त्विषा तम इवाहरत ॥८५॥
वीतमोहस्तत- पुत्रं स दृष्ट्वा विमलद्युतिम् । 
शास्तुश्चकारानुमत- प्रणयादधिवासनाम् ॥८६॥
भगवानथ तद्गेहे कृत्वा पूजाप्रतिग्रहम् । 
तं पत्नीसहितं चक्रे शुद्धशिक्षापदोज्ज्वलम् ॥८७॥
ततो यशोदसचिवाश्चत्वार- श्रीमतां वरा- ।
विमलाख्य- सुबाहुश्च पूर्णको’थ गवाम्पति- ॥८८॥
यश-पर्काशितदिशं यशोदं भगवत्पुर- ।
ब्रह्मचर्यव्रतासक्तं श्रुत्वा तं देशमाययु- ॥८९॥
तेषां कुशलपाकेन प्राप्तानां भगवान् पुन- ।
विदधे धर्मविनये शासनं शुद्धशासन- ॥९०॥
यशोदस्ते च चत्वारो भिक्षव- पञ्च चापरे ।
अर्हत्पदं दश प्रापुस्तदा भगवतो’न्तिके ॥९१॥
श्रुत्वा यशोदवृत्तान्तं धन्यास्तत्सचिवा- परे ।
पञ्चाशदन्तिकं शास्तुर्गत्वा तत्तुल्यतां ययु- ॥९२॥
शतपञ्चकमन्यच्च तद्वृत्तान्तोदितादरम् ।
तत्तुल्यं धर्मविनयं लेभे भगवतो’न्तिके ॥९३॥
तत- कदाचिद्भगवान् कौतुकात्सर्वभिक्षुभि- ।
पृष्ट- पुण्यं यशोदस्य सर्वज्ञस्तानभाषत ॥९४॥
पुरा प्रत्येकसम्बुद्ध- पुरात्सम्प्राप्तपिण्डक- ।
वारातटान्ते भगवान् शिखी क्षणमुपाविशत् ॥९५॥
वर्त्मना व्रजतस्तेन ब्रह्मदत्तस्य भूपते- ।
अनुग- सुप्रभो नाम विश्रान्तं तं व्यलोकयत् ॥९६॥
सस्वेदं तीव्रतापेन प्रचण्डकिरणे रवौ ।
तं दृष्ट्वा छत्रमादाय च्छायां तस्य चकार स- ॥९७॥
@३८०
तस्यान्तिके ब्रह्मचर्यं समादाय सशासनम् ।
बभूव चित्तवैमल्यात्कुशलप्रणिधानवान् ॥९८॥
तत- प्रत्येकसम्बुद्धस्तमुवाच प्रसन्नधी- ।
भविष्यत- शाक्यमुनेरन्तिके बोधिमाप्स्यसि ॥९९॥
इत्युक्तस्तेन नियतं कालेन त्यक्तविग्रह- ।
सोऽभवत्सुमतिर्नाम देवपुत्रश्चिरं दिवि ॥१००॥
स एष पुण्यवानद्य- यशोद- श्रेयषां निधि- ।
सुहृदामपि सम्प्राप्त- कीर्त्या कुशलसेतुत्ताम् ॥१०१॥
कृकिर्नाम शितिपति- काश्यपस्याकरोत्पुरा ।
शास्तु- शरीरे निर्वाणे रत्नस्तूपमुदारधी- ॥१०२॥
यशस्वी नाम तनयस्तृतीयस्तस्य भूपते- ।
भक्त्या तस्मिन् मणिस्तूपे रत्नच्छत्रं न्यवेशयत् ॥१०३॥
तेनापि पूर्वपुण्येन जन्मन्यस्मिन् महायशा- ।
जातो यशोदश्छत्रेण रत्नदीप्तेन भूषित- ॥१०४॥
इत्यन्यजन्मसुकृतोदयबद्धमूल- 
सोन्मेष एष शशिशुभ्रयशोंशुपुष्प- । 
धर्मद्रुम- पृथुतर- फलितो’स्य साधो- 
श्रुत्वेति विस्मयमवाप स भिक्षुसङ्घ- ॥१०५॥
इति क्षेमेन्द्रविरचितायां बोधिसत्त्वावदानकल्पलतायां 
यशोदावदानं नाम द्विषष्टितम- पल्लव- ॥
@३८१
६३ महाकाश्यपावदानम् ।
शक्रवायुवरुणादय- सुरा 
विक्रियां मुनिवराश्च यत्कृते ।
यान्ति तत्स्मरसुखं तृणायते 
यस्य कस्य न स विस्मयास्पदम् ॥१॥
द्विजन्मा मागधग्रामे विश्रुतश्रीर्महास्थले ।
न्यग्रोधकल्पनामाभून्महाशालकुलोद्भव- ॥२॥
तस्य भार्या सुरूपाख्या गृहोद्यानविहारिणी ।
असूत सुतमर्काभं पिप्पलस्य तरोरध- ॥३॥
जातमात्रे सुते तस्मिन् दीप्तजाम्बूनदद्युतौ ।
दिव्यांशुकं यश-शुभ्रं तस्मात्प्रादुरभूतरो- ॥४॥
स पिप्पलायनो नाम बाल- कमललोचन- ।
विद्याकलाकलितधीर्व्यवर्धत सह श्रिया ॥५॥
स पित्रा प्रार्थ्यमानो’पि विवाहविमुख- सदा ।
बभूव विषयद्वेषी विवेकविशदाशय- ॥६॥
वंशच्छेदभयात्पित्रा स पुन- पुनरर्थित- ।
तमूचे रोचते मह्यं न पाणिग्रहबन्धनम् ॥७॥ 
न तात कामकामो’हं ब्रह्मचर्ये मतिर्मम ।
शमस्वाच्छन्द्यमुत्सृज्य कस्येष्टं भवबन्धनम् ॥८॥
बाष्पस्याद्या सततपतने होमधूमै- प्रवृत्ति- 
सत्यग्रन्थिर्व्यसनसरणौ तुल्यहस्तार्पणेन ।
संसाराज्ञासमयचलने बन्धनं माल्यदाम्ना 
मोहारोहोपहतमनसां हर्षहेतुर्विवाह- ॥९॥
यैर्नृत्यानिललोलबालललनावल्लीविलासानुगा 
वीणांवंशरवा विवाहसमये प्रोत्साहितैर्न श्रुता- ।
हा पुत्रेति वधूप्रलापकलनक्लीबा न तेषां श्रिता- 
श्रूयन्ते गुरुबाष्पगद्गदगलद्गाढाभियोगा गिर- ॥१०॥
इत्युक्त्वा तीव्रनिर्बन्धं पितरं जननीं च स- ।
हेमकन्यां समादाय कुशलै- शिल्पिभि- कृताम् ॥११॥
सञ्जातां कान्तिसिक्तस्य कौतुकस्येव कन्दलीम् ।
कुलविच्छेदचिन्तार्तं धीर- पुनरुवाच तम् ॥१२॥
@३८२
तुल्यलावण्यवर्णास्या लभ्यते यदि कन्यका ।
करोमित्वद्गिरा तात तदहं दारसङ्ग्रहम् ॥१३॥
इति पुत्रवच- श्रुत्वा तत्तुल्यां दिवि दुर्लभाम् ।
ब्राह्मण- कन्यकां मत्वा निराशो’भूदधोमुख- ॥१४॥
विगतानन्दनिस्पन्दं सुहृच्चतुरकाभिध- ।
तं विप्र- श्रुतवृत्तान्त- शोकक्लान्तमभाषत ॥१५॥
प्रयत्नमात्रसाध्ये’र्थे न शोकं कर्तुमर्हसि ।
एष व्रजाम्यहं द्रष्टुं कन्यकां कनकप्रभाम् ॥१६॥
इति स्निग्धस्य सुहृद- स कृत्वा धैर्यमग्रज- ।
आदाय हेमप्रतिमां ययौ धीमान् दिगन्तरम् ॥१७॥
देवतालाञ्छनच्छत्रं समाल्यांशुकभूषणम् ।
गृहीत्वा दिक्षु बभ्राम कन्यापूज्यमुदाहरन् ॥१८॥
तत्पूजोपगता- कन्या नगरग्रामवर्त्मसु ।
विलोकयन् स सततं न तत्तुल्यामवाप्तवान् ॥१९॥
तत- कदाचिद्वैशाल्यां कपिलस्याग्रजन्मन- ।
कन्यामपश्यद्भद्राख्यां हेमकन्याधिकप्रभाम् ॥२०॥ 
विवाहविमुखीं कान्तां तां वैराग्यविवेकिनीम् ।
स हेमशुल्कां कपिलं ययाचे कथितान्वय- ॥२१॥
तं कन्याजनक- प्राह सत्कुलं कुलविश्रुतम् ।
लोके न्यग्रोधकल्पस्य गोत्रे जातस्य काश्यपे ॥२२॥
किं तु कन्या प्रयत्नेन धनमन्विष्य दीयते ।
दरिद्रोच्छ्वासिनी सा हि पितुर्दहति मानसम् ॥२३॥
पत्नी कलहसंसक्ता कन्यका निर्धनार्पिता ।
व्यसनोपहत- सूनुस्तप्ताश्चेतसि सूचय- ॥२४॥
दत्वा श्रियं जलनिधि- पुरुषोत्तमाय 
ज्ञात्वाथ वामनतरं बलियाञ्चया तम् ।
अद्यापि सक्तवडवानलरूपशोक- 
सोच्छ्वास एव न विमुञ्चति तीव्रतापम् ॥२५॥
तस्माद्वित्तं समन्विष्य ज्ञात्वा तद्विभवोन्नतिम् ।
दास्याम- सत्कुले कन्या धनाधीना हि सद्गुणा- ॥२६॥
इति कन्यापितु- श्रुत्वा तत्पुत्रीणां च भाषितम् ।
तथेत्युक्त्वा द्विज- प्रायात्कुमारजनकान्तिकम् ॥२७॥
@३८३
सुवर्णवर्णलावण्या प्राप्ता कन्येति तद्वच- ।
न्यग्रोधकल्प- श्रुत्वेव बभूवानन्दनिर्भर- ॥२८॥
ब्रह्मचर्यैषिणीं श्रुत्वा कन्यकां पिप्पलायन- ।
स्वयमेवार्थिवेषेण प्रययौ तद्गृहं शनै- ॥२९॥
सम्प्राप्तातिथिसत्कार- सद् ऋष्ट्वा तत्र तां कृती ।
ब्रह्मचर्यार्थिनीं ज्ञात्वा प्राह पूर्णमनोरथ- ॥३०॥
कल्याणि ब्रह्मचर्यार्थी विप्रो’हं पिप्पलायन- ।
यत्कृते तेन विप्रेण त्वं प्रयत्नेन याचिता ॥३१॥
अहं विवाहविमुख- पित्रा चात्यर्थमर्थित- ।
त्वमप्येवंविधा भद्रे दिष्ट्या तुल्य- समागम- ॥३२॥
इति तस्य वच- श्रुत्वा प्रहृष्टा तमुवाच सा ।
आवयोरविरुद्धो’यं विवाह- शमसंयमात् ॥३३॥
तत- समुचितावाप्तप्रहर्षोत्साहपूरित- ।
निजं गत्वा स भवनं पितुर्वाक्यममन्यत ॥३४॥
कपिलो’पि समन्विष्य तमनन्तधनोदयम् ।
प्रददौ तनयां तस्मै वररत्नैरलङ्कृताम् ॥३५॥
तयोर्महार्हविभवैर्वृत्ते परिणयोत्सवे ।
अलुप्तब्रह्मचर्योरुनिर्विकार- समागम- ॥३६॥
रूपयौवनसम्भारे तयो- संयमशीलयो- ।
बभूव विभवग्लानिराज्ञाभङ्गान्मनोभुव- ॥३७॥
पर्यायेणैकनिद्रायां जागर्त्येक- समुत्थित- ।
इति तौ स्पर्शरक्षायै चक्रतु- शयनस्थितिम् ॥३८॥
कदाचिदथ शय्यान्ते कालव्यालं व्यलोकयत् ।
निद्रामुद्रितनेत्रायां भद्रायां पिप्पलायन- ॥३९॥
तत- स तद्भयात्तस्या दोर्लतां पार्श्वलम्बिनीम् ।
सदयश्चामरान्तेन ररक्षोत्क्षिप्य वाससा ॥४०॥
सहसा बाहुचलनत्रस्ता हरिणलोचना ।
सा सकम्पकुचालोलहारा पतिमभाषत ॥४१॥
आर्यपुत्र कथं नाम समय- सत्यवादिन- ।
विस्मृतस्तव सञ्जातो यदयं चित्तविप्लव- ॥४२॥
लज्जावहा विकारस्य केयमापतिता तव ।
त्यजन्ति धृतिमर्यादां भूधरा न तु साधव- ॥४३॥
@३८४
इति तस्या- वच- श्रुत्वा तामुवाच स सस्मित- ।
भद्रे नास्त्येव मनस- स्वप्ने’पि मम विप्लव- ॥४४॥
किं त्वेष कृष्णसर्पो’त्र भीषण- परिवर्तते ।
बाहुस्ते शयनालम्बी भीत्या संरक्षितो मया ॥४५॥
एतत्पत्युर्वच- श्रुत्वा त्यक्तशङ्का जगाद सा ।
दिष्ट्या ते सत्यशीलस्य न काममलिना मति- ॥४६॥
सर्प- साधुर्वराको’यं भयं रागोरगात्परम् ।
एकां हन्त तनुं सर्प- काम- कायशतान्तकृत् ॥४७॥
रक्ष्यस्तस्माद्विकारो’यमित्युक्त्वा विरराम सा ।
तीव्रं च प्रशशंसास्या- संयमं पिप्पलायन- ॥४८॥
न्यग्रोधकल्पे कालेन सभार्ये त्रिदिवं गते ।
प्रभूतगृहसम्भारचिन्ताभारमुवाह स- ॥४९॥
कदाचित्तैलपानाय वृषाणां तिलपीडने ।
तेन भद्रा सकादिष्टा न्ययुङ्क्त परिचारिका ॥५०॥
ता- पीडिततिलास्तैलकुम्भेषु कृमिसञ्चयम् ।
च्युतं विलोक्य सीदन्तमूचु-सकरुणा मिथ- ॥५१॥
अहो नु पापमस्माकं बहुप्राणिपरिक्षयात् ।
भद्राया- सर्वमेतद्वा पातकं यद्गिरा कृतम् ॥५२॥
तच्छ्रुत्वान्तर्गृहगता भद्रा वैराग्यमाययौ ।
तस्मिन्नेव क्षणे भर्ता प्रविश्योवाच तां रह- ॥५३॥
भद्रे गृहमहाभारश्रान्तो’हं न सहे सदा ।
कृषिक्लेशार्दितवृषप्राणहिंसानुशासनम् ॥५४॥
इमा- पर्यन्तविरसा नि-सारा- सुखसन्दप- ।
आस्वाद्यमाना- कुर्वन्ति नडशाखा इव व्यथाम् ॥५५॥
क्लेशशैवालजालेषु पापपङ्केषु वेश्मिन- ।
अवसन्न गृहेष्वेव पङ्केष्विव जरद्गवा- ॥५६॥
तस्माद्गृहसमारम्भस्त्यागयोग्यो’यमावयो- ।
इत्युक्त्वानुमत- पत्न्या शान्त्यै निश्चयमादधे ॥५७॥
स दत्वा धनमर्थिभ्यो गृहं च सपरिच्छदम् ।
निश्चक्राम समुन्मुक्तसर्वाशापाशबन्धन- ॥५८॥
@३८५
सो’थ काश्यपगोत्रत्वान्महाकाश्यपतां गत- ।
तत्कालसम्यक्सम्बुद्धं काश्यपं समुपाययौ ॥५९॥
बहुपुत्राख्यचैत्यस्य मूले स्थितमुपेत्य तम् ।
तद्दत्तधर्मविनय- शुद्धां बोधिमवाप्तवान् ॥६०॥
भद्रापि लब्धविनया वैराग्याविष्टवर्त्मना ।
प्राक्पुण्यपरिणामेन लेभे कुशलमुज्ज्वलम् ॥६१॥
महाकाश्यपमालोक्य सम्प्राप्तं सुरवन्द्यताम् ।
तत्पुण्यं भिक्षुभि- पृष्ठस्तानुवाच तथागत- ॥६२॥
प्रविरतनिखिलान्नशस्यकाले 
विषमतरे विनिवृत्तपिण्डपात्रे ।
कृशधनपुरुषेण काशिपुर्यां 
तगरशिखी महित- स्वभोजनेन ॥६३॥
कृकिनरपतिना कृते’पि चैत्ये
वररुचिरत्नचिते तदात्मजश्च ।
मणिकनकविचित्रमातपत्रं 
व्यधित महत्कुशलाय पुण्यशील- ॥६४॥
जन्मद्वयोपचितपुण्यमहोदयेन 
सो’यं महोपपदकाश्यपतामवाप ।
लब्धोन्नति- कनकताल इव प्रभाव-
मर्हत्पदं कुशलमूलफलं बिभर्ति ॥६५॥
इति क्षेमेन्द्रविरचितायां बोधिसत्त्वावदानकल्पलतायां 
महाकाश्यपावदानं नाम त्रिषष्टितम- पल्लव- ॥
@३८६
६४. सुधनकिन्नर्यवदानम् ।
अभिनवकिसलयकोमलमनसामपि कुलिशकठिनधैर्याणाम् ।
महतां मणिविमलानामपि भवति न रागसङ्क्रान्ति- ॥१॥
शाक्यालये दर्शनमेव पित्रा 
सर्वानुकम्पी भृशमर्थ्यमान- ।
यदा यदानन्दसुधारसेन्दु-
र्विवेश शास्ता निजराजधानीम् ॥२॥
तदा तदा हर्म्यगता मृगाक्षी 
कर्णावतंसीकृतनेत्रकान्ति- ।
कान्त्या दिशां विस्मयमुल्लिखन्तं 
यशोधरा तं दयितं विलोक्य ॥३॥
तत्सङ्गमालिङ्गनयोर्निराशा 
भ्रान्ताखिलाशा विषमूर्च्छितेव ।
धृतिं वयस्यामिव वारयन्तीं 
निरस्य सौधात्तनुमुत्ससर्ज ॥४॥
यदा यदा पल्लवपेशलाङ्गी 
देहं समुत्सृष्टवती सती सा ।
तदा तदा मन्मथमोहितां तां 
दयार्द्रचक्षुर्भगवान् ररक्ष ॥५॥
तत- कदाचिद्भगवान् वनान्ते 
तत्कौतुकाद्भिक्षुगणेन पृष्ट- ।
जगाद दन्तद्युतिचन्द्रिकाभि-
र्निवारयन् रागमिवाधरस्य ॥६॥
यशोधरा मद्विरहेण नित्यं 
करोति यत्साहसमेतदार्ता ।
हरन्ति धैर्यं वितरन्ति मोह- 
मेष स्वभाव- स्मरविभ्रमाणाम् ॥७॥
मयापि तस्या विरहेण पूर्वं 
जन्मान्तरे मारविमोहितेन ।
@३८७
संसक्तसन्तापनिमित्तभूत- 
खेद- प्रभूतव्यसनो’नुभूत-{१. ##Wई हस् थे फ़ोल्लोwइन्ग् अद्दितिओनल्## ष्लोक :-
स्वयम्भ्वर्चनमाहात्म्यमथं वक्ष्यामि हे जिना- ।
यदर्चनात्सुधनो’सौ स्त्रीरत्नादिकमाप्तवान् ॥} ॥८॥
पुरा जितामरपुरे सत्पुरे हस्तिनापुरे । 
राजा धनाभिधानोऽभून्निधानं गुणसम्पदाम् ॥९॥
भुजेनालिङ्गिता भूमि- कृता कण्ठे सरस्वती ।
लक्ष्मी- प्रसाधिता येन कीर्तिरेव प्रवासिता ॥१०॥
रामायां तस्य जायायां तनय- सुधनाभिध- ।
अभवत्सहसञ्जातनिधानशतविश्रुत- ॥११॥
सर्वविद्याकुमुदिनीविकासरसिक- सदा ।
कलावान्निर्मलरुचिर्य- पूर्णेन्दुरिवाबभौ ॥१२॥
बभूव सस्य भूभर्तुर्भूपतिर्भूम्यनन्तर- ।
मानी महेन्द्रसेनाख्य- प्रख्यातपृथुविक्रम- ॥१३॥
तेन दु-सहदण्डेन सर्वसर्वस्वहारिणा ।
अकालकालकल्पेन पीडिता- शुशुचु- प्रजा- ॥१४॥
तस्याधर्मप्रवृत्तस्य निवृत्तसुकृतोत्सवे ।
तीव्रोपतापसन्तप्ते पुरे न ववृषुर्घना- ॥१५॥
प्रतिकूले महीपाले तत्र दुर्भिक्षविप्लव- ।
बभूव व्यसनेष्वेव भवन्ति व्यसनोदया- ॥१६॥
तत- क्लेशविशेषार्ता- सर्वे पुरनिवासिन- ।
कुपतिव्यसनोद्वेगादेकीभूता व्यचिन्तयन् ॥१७॥
राज्ञा दोषाकरेणेयं जडेन जनता परम् ।
प्रत्यग्रकरपातेन नलिनीव निमीलिता ॥१८॥
एष दुर्व्यसनी नित्यमसत्यामात्यसम्मत- ।
अस्मान्निपीड्य पुष्णाति विटचेटकगायनान् ॥१९॥
कष्टा तत्राप्यनावृष्टि- पापशापेन भूपते- ।
दुर्भिक्षजननी जाता जनसङ्क्षयसाक्षिणी ॥२०॥
सुतीक्ष्ण- क्ष्मापाल- खरमुखरमूर्ख- परिजन- 
कदर्थाश्चामात्या- कटुकपटकौटिल्यपटव- ।
पदस्था- कायस्था विषममुखरोगा- प्रकुपिता- 
कथं सो’यं सह्य- कृपणदलनो दारुणगण- ॥२१॥
@३८८
धन- श्रीमान् क्षितिपति- श्रूयते राष्ट्रवर्धन- ।
गच्छामस्तत्पुरं सो’स्मान् वत्सल- पालयिष्यति ॥२२॥
अपत्यमिव राष्ट्रं य- सदा पश्यति भूपति- ।
विषये जीव्यते तस्य जनकस्येव वेश्मनि ॥२३॥
इति निश्चयमाधाय ययुस्ते हस्तिनापुरम् ।
त्याज्य- कायो’पि सापाय- किं पुनर्देशसंश्रय- ॥२४॥
ज्ञात्वा महेन्द्रसेनो’पि स्वपुरं निर्जनं नृप- ।
तीव्रानुताप- सामर्षं महामात्यानभाषत ॥२५॥
धनस्य धनिनो राज्ञ- पुरं मत्पुरवासिन- ।
प्रयाता इति नश्चारै- कथितं गूढचारिभि- ॥२६॥
दुर्भिक्षखिन्ना यदि ते याता मम रिपो- पुरम् ।
तत्सर्वत्र भवन्त्येव पर्यायैर्देवविप्लवा- ॥२७॥
अथवा राजदोषेण गतास्ते सुखवाञ्छया ।
विशिष्टदण्डकरोन्मुक्त- कस्य राज्ञ- पुरे जन- ॥२८॥
प्राय- परिचितद्वेषात्सदा नवनवैषिण- ।
दूरस्थ एव सर्वस्य सर्वो भवति वल्लभ- ॥२९॥
अस्मदभ्यधिक- को’सौ तस्य भूमिपतेर्गुण- ।
परेषां हरते येन मुग्धा जाया इव प्रजा- ॥३०॥
उपायश्चिन्त्यतां तावत्तस्य दर्पप्रशान्तये ।
समृद्धिकारणं यच्च तद्विघातो विधीयताम् ॥३१॥
इति राजवच- श्रुत्वा महामात्या बभाषिरे ।
श्रूयतां देव येनासौ राजा धनजनोर्जित- ॥३२॥
विषये नागराजो’स्ति चित्रोन् आम बहूदक- ।
तस्य क्षितिपतेर्मूर्त- पुण्यबद्ध इवोदय- ॥३३॥
अकाले शस्यनिष्पत्तिस्तत्प्रभावेण जायते ।
कृषिसम्पत्तिमूलाश्च भूभुजां सर्वसम्पद- ॥३४॥
तस्माद्विद्याबलान्नाग- संहर्तुं यदि शक्यते ।
तदा यान्ति स्वयं तस्य प्रजास्त्वामेव संश्रयम् ॥३५॥
दीप्तमन्त्रबलं कञ्चित्तस्मादन्विष्य साधकम् ।
नागराजस्य हरणे क्रियतां तूर्णमुद्यम- ॥३६॥
इत्यमात्यवच- श्रुत्वा तथेत्याह महीपति- ।
स्वगुणाधानविकला- परदोषोद्यता- खला- ॥३७॥
@३८९
तत- प्रभूतकनकप्रदानपणघोषणाम् ।
कृत्वा ते मन्त्रिण- प्रापुर्नागबन्धनमन्त्रिणम् ॥३८॥
स तैर्विद्याधरो नाम सुवर्णार्पणसंविदा ।
प्रार्थितश्चित्रमानेतुं प्रययौ हस्तिनापुरम् ॥३९॥
तत्र काननपर्यन्ते स्निग्धश्यामलपादपे ।
भवनं भोगिनां भर्तु- स ददर्श नभ-प्रभम् ॥४०॥
बलद्बकुलमालाया विलसत्तिलकश्रिय- ।
वनलक्ष्म्या इवासन्नमण्डना मणिदर्पणम् ॥४१॥
तद्विलोक्यामलजलं स्पृहामलिनमानस- ।
मन्त्रानुध्यानसन्नद्ध- सिद्ध्यै दिग्बन्धमादधे ॥४२॥
दिग्बन्धे विहिते तेन व्रतेनात्युग्रतेजसा ।
शिरोव्यधा नागपतेरभूत्तप्तफणामणे- ॥४३॥
अथादृश्य- समुत्थाय तं दृष्ट्वा मन्त्रसाधकम् ।
कम्पमान- फणिपतिर्बन्धत्रासादचिन्तयत् ॥४४॥
बभ्रूभ्रूश्मश्रुशबलस्तडित्कपिललोचन- ।
अकालकालसङ्काश- कुलं हन्तुं समागत- ॥४५॥
वने सम्प्रति दिग्बन्ध- कृतो’नेन दुरात्मना ।
बध्नात्येष नय् आवन्मां तावद्युक्तिक्रम- क्षम- ॥४६॥
तीरोपान्ते वसत्यस्मिन् महर्षिर्वल्कलायन- ।
जाने सो’पि न मे साधु- परित्राणे प्रगल्भते ॥४७॥
तस्याश्रमपदे यो’सौ परिचर्यापर- सदा ।
लुब्धक- पद्मको नाम स मे संरक्षणक्षम- ॥४८॥
इति निश्चित्य मनसा गत्वा स लुब्धकान्तिकम् ।
स्ववृत्तान्तं निवेद्यास्मै बन्धरक्षामयाचत ॥४९॥
साधकस्य वधायैव नागराजेन सो’र्थित- ।
धन्वी तं देशमभ्येत्य मन्त्रधीरं व्यलोकयत् ॥५०॥
अस्मिन्नवसरे मन्त्रा स प्रकोपी हुतानल- ।
आकृष्टिं नागराजस्य विदधे बन्धनोत्सुक- ॥५१॥
मन्त्राकृष्टे फणिपतौ क्षणं तद्भवनोदकम् ।
सविषादं रुरोदेव प्रोद्यद्बुद्बुदशब्दितम् ॥५२॥
@३९०
सन्त्रासविह्वलभुजङ्गवधूविषाद- 
नि-श्वासवेगविहितोज्ज्वलफेनमालम् ।
रक्षार्थनामिव चकार तरङ्गहस्त- 
सक्ताञ्जलिबलकम्पविलोलमम्भ- ॥५३॥
आत्ते विद्याबलात्तेन नागे गरुडतेजसा ।
सङ्कोचितबिलाभोगे क्ष्प्ते च जलभाजने ॥५४॥
तं हेमलुब्धं बाणेन त्राससन्दिग्धलोचनम् ।
विव्याध धनुराकृष्य विषदिग्धेन लुब्धक- ॥५५॥
भग्नबाणं तमभेत्य भूयस्त्यक्तभुजङ्गमम् ।
करालकरवालेन त्विड्विलक्ष्यं चकार स- ॥५६॥
सा विद्या बन्धकी तस्य लोभादन्योपयोगिनी ।
अभूत्सिद्धापि मुग्धस्य स्वविनाशाय केवलम् ॥५७॥  
मुक्ता- परोपतापाय विद्याविभवशक्तय- ।
सहसैव विमूढानां विनश्यन्ति सहासुभि- ॥५८॥
तत- प्रहर्षसम्पूर्ण- कृतज्ञ- फणिनायक- ।
तं निनाय स्वभवनं लुब्धकं स्नेहलुब्धक- ॥५९॥
तत्र रत्नतलोद्यानविमानमणिवेश्मसु ।
अभ्यर्च्यमानश्चित्रेण कञ्चित्कालमुवास स- ॥६०॥
कदाचिदथ नागेन पूज्यमान- सविस्मय- ।
विद्युद्दामोपमं पाशममोघाख्यं ददर्श स- ॥६१॥
तं दृष्ट्वा तत्प्रभावं च श्रुत्वा नागनिवेदितम् ।
यत्नात्तदर्थनां चक्रे लुब्धको लुब्धमानस- ॥६२॥
अजय्यं समरोद्योगे सुराणामपि बन्धनम् ।
तं जीविताधिकं तस्मै ददौ प्रीत्या फणीश्वर- ॥६३॥
ततस्तं पाशमादाय चित्रमामन्त्र्य लुब्धक- ।
उत्तीर्य नागभवनाल्लब्धार्थ- स्वपदं ययौ ॥६४॥
नागप्रभावसम्प्राप्तां चिरं भुक्त्वा स सम्पदम् ।
पुत्रायोत्पलकाख्याय पाशं दत्वा व्यपद्यत ॥६५॥
पालयन् पितुराचारं सो’पि लुब्धकुमारक- ।
मुनेस्तस्य कुलस्थित्या परिचर्यापरो’भवत् ॥६६॥
तत- कदाचित्स मुनेर्विश्रान्तस्य स्थित- पुर- ।
शुश्राव काकलीगीतं कीर्णं कर्णरसायनम् ॥६७॥
@३९१
गीतश्रवणनिस्पन्दनिलीनहरिणं वनम् ।
चित्रन्यस्तमिवालोक्य सो’पृच्छद्विस्मितो मुनिम् ॥६८॥
कमलाबन्धसंरुद्धमधुपध्वनिसोदर- ।
कुतो’यं कोकिलालापललित- श्रूयते स्वन- ॥६९॥
इति लुब्धकपुत्रेण पृष्टस्तं मुनिरब्रवीत् ।
गायन्ति मधुरालापमेता- किन्नरकन्यका- ॥७०॥
द्रुमस्य किन्नरपते- कन्या कन्याशतैर्वृता ।
पञ्चभिर्नागभवने क्रीडत्येषा मनोहरा ॥७१॥
श्रुत्वैतत्कौतुकाक्रान्त- स पुनर्मुनिमभ्यधात् ।
अपि शक्नोति पुरुष- प्राप्तुं किन्नरकन्यकाम् ॥७२॥
तमुवाच मुनिर्यस्य भवेत्पाश- कराग्रग- ।
अमोघाख्य- स शक्नोति हर्तुं किन्नरकामिनीम् ॥७३॥
स तदाकर्ण्य सोत्साहस्तं प्रणम्याथ लुब्धक- ।
प्रययौ पाशमादाय भोगीन्द्रभवनान्तिकम् ॥७४॥
तत्र केलिविलासाङ्गं सो’पश्यत्किन्नरीगणम् ।
बिभ्राणमनिलालोलहेमवल्लीवनश्रियम् ॥७५॥
मध्ये स्नानोत्थितां तासां स ददर्श मनोहराम् ।
स्मरस्येव त्रिनेत्राग्निनिर्वाणजलदेवताम् ॥७६॥
अनङ्गविभ्रमारम्भनिर्भरोर्मिणि यौवने ।
मज्जत- शैशवस्येव कुर्वाणामवलम्बनम् ॥७७॥
मेखलाबन्धसन्नद्धदिव्याम्बरमनोरमाम् ।
जलकेलिकलासिक्तस्फुरत्फेनावलीमिव ॥७८॥
लावण्यप्रसृतेनेव प्रवाहेण महीयसा ।
हरन्तीं तारहारेण शशिशुभ्रनिशाश्रियम्- ॥७९॥
कलयन्तीं जलोल्लीढां लीलापत्रलतां पुन- ।
कर्णाभरणरत्नांशुकर्णोत्पलकपोलयो- ॥८०॥
कस्तूरीलेखया सख्या लिख्यमानललाटिकाम् ।
कलङ्ककलनाक्लैब्यं शमयन्तीं हिमत्विष- ॥८१॥
तां दृष्ट्वा विस्मयावेशपाशेनाकृष्टमानस- ।
चक्रे पाशमोघाख्यं सज्जं सपदि लुब्धक- ॥८२॥
तत- सन्त्रासतरला- सहसा हरिणेक्षणा- ।
किन्नर्यो दिवमुत्पेतु- पाशहस्तं विलोक्य तम् ॥८३॥
@३९२
लघुहस्ततया क्षिप्त्वा पाशं चकितलोचनाम् ।
मनोहरां स जग्राह हरिणीमिव लुब्धक- ॥८४॥
सा पाशविवशा तेन कृष्टा कष्टदशां श्रिता ।
किमेतदिति नाज्ञासीत्क्षणं मूर्च्छानिमीलिता ॥८५॥
यूथभ्रष्टेव करिणी स्वजनालोकनाशया ।
निरीक्षमाणा ककुभ- सा सम्भ्रान्ता तमभ्यधात् ॥८६॥
मुञ्च मुञ्च दृढाक्षिप्तां मा स्प्राक्षी- परिरक्ष माम् ।
क्रूरा अपि भवन्त्येव शोकार्तिषु कृपालव- ॥८७॥
लोभादनुत्तमपदप्रयुक्ता दिव्यकन्यका ।
सद्य- प्रदीप्ता विद्येव निर्दहत्येव साधकम् ॥८८॥
मां विचार्य धिया धीमन्नुचिताय प्रयच्छत- ।
भविष्यति तवावश्यं महान् धर्मधनागम- ॥८९॥
पीडां पाशकृतामेतां न सहे मुञ्च बन्धनम् ।
स्वयं व्रजाम्यहं तत्र यत्र ते’भिमता गति- ॥९०॥
दिवमुत्पद्य गच्छामि न त्वहं मुक्तबन्धना ।
यद्वशान्मे गतिर्व्योम्नि चूडारत्नं गृहाण तत् ॥९१॥
इत्युक्त- स तया सास्रं प्रयात- करुणार्द्रताम् ।
चूडामणिं समादाय पाशं मुक्त्वा जगाद ताम् ॥९२॥
समाश्वसिहि कल्याणि न शोकं कर्तुमर्हसि ।
न नामानुचिताय त्वां प्रयच्छामि निजेच्छया ॥९३॥
अस्तिर् आजसुत- श्रीमान् गुणरत्नमहोदधि- ।
पूरिता- ककुभ- सर्वा येन कृर्त्यमृतोर्मिभि- ॥९४॥
स विद्याबन्धनादर्श- कलाकेलिविभूषण- ।
सुवृत्त- सुधनो नाम निजवंशविशेषक- ॥९५॥
स ते समुचित- सुभ्रु विभ्रमाभरणं भुव- ।
त्यागोपभोगसुभग- सुखोत्सव इव श्रिय- ॥९६॥
सुरकिन्नरगन्धर्वविद्याधरविलासिनाम् ।
य- खर्वीकुरुते गर्वमुर्वराशर्वरीपति- ॥९७॥
इति तेन कृताश्वासा बन्धुवर्गवियोगिनी ।
कुररीवातिकरुणं विललाप मनोहरा ॥९८॥
अत्रान्तरे विन्ध्यतटीं मृगयाकेलिकौतुकी ।
प्रस्थित- सुधनो धन्वी शनैस्तं देशमाययौ ॥९९॥
@३९३
रथनेमिस्वनैस्तस्य प्रनृत्यच्छिखिमण्डली ।
वनलक्ष्म्या- क्षणं लेभे लोलनीलदुकूलताम् ॥१००॥
स कपोलप्रणयिभिर्बभौ स्वेदोदबिन्दुभि- । 
सङ्क्रान्तै- कुण्डलप्रान्तकान्तमुक्ताफलैरिव ॥१०१॥
स्यन्दनाश्वखुरोद्धूतं दन्तदीधितिभि- पुर- ।
हरन्निव रज-पुञ्जं व्यजहार स सारथिम् ॥१०२॥
अहो मनोरथेनेव रथेनानिलरंहसा ।
दूरोज्झिता स्वसैन्येन कियती लङ्घिता क्षिति- ॥१०३॥
एता बालानिलोल्लासलोलपिप्पलपल्लवा- ।
हरन्ति हरितच्छायां हरिणाभरणा भुव- ॥१०४॥
एता बालप्रवालोष्ठा- स्तबकस्तनबन्धुरा- ।
सोत्कण्ठा इव जृम्भन्ते मञ्जर्य- श्वसनाकुला- ॥१०५॥
इमा मरकतश्यामशष्पसञ्चयकञ्चुका- ।
राजन्ते कौसुमरजोरञ्जिता वनराजय- ॥१०६॥
एता विवलितग्रीवा हरिण्यस्त्रासविद्रुता- ।
नीलोत्पलवनानीव सृजन्ति तरलेक्षितै- ॥१०७॥
एते निशाकरकराङ्कुरकान्तदन्ता- 
पल्लीपतिप्रणयिनीस्तनतुल्यकुम्भा- ।
पश्यन्ति दन्तिशिशव- परितो रथं मे 
नेमिस्वनापहृतचापललीनकर्णा- ॥१०८॥
एते निर्मलनर्मदापरिसरव्याजृम्भिवल्लीवल-
त्पुष्पोद्दाममधूत्सवप्रणयिन- क्षीबा इवाघूर्णिता- ।
सन्नद्धा- शबरीनितम्बविलसन्मायूरपत्रावली- 
लीलान्दोलननर्मविभ्रमकलाबन्धेषु विन्ध्यानिला- ॥१०९॥
इति ब्रुवाण- कलयन् वनलक्ष्मीं नृपात्मज- ।
शुश्राव निर्जनाकीर्णं किन्नर्या- करुणस्वनम् ॥११०॥
श्रुत्वैव कौतुकाकृष्टस्तत्समीपं कृपानिधि- ।
सो’भ्येत्य सद्गुणादर्शस्तां ददर्श मृगीदृशम् ॥१११॥
याचमानां परित्राणं लुब्धकं साश्रुलोचनाम् ।
वनेचरभयोद्विग्नामिव काननदेवताम् ॥११२॥
अन्वेष्टुं लुब्धकाकृष्टं स्वमङ्कमृगमागताम् ।
खिन्नामिव वनभ्रान्त्या लक्ष्मीं हरिणलक्ष्मण- ॥११३॥
@३९४
तां विलोक्य स साश्चर्यरूपातिशयविस्मित- ।
अभिलाषपटे क्षिप्रं चित्रन्यस्त इवाभवत् ॥११४॥
सो’चिन्तयदहो रम्यनिर्माणाभ्यासकारिण- ।
अस्मिन् मुखसमुल्लेखे रेखापरिणतिर्विधे ॥११५॥
दुर्लभा भोगिभवने मर्त्यलोके कथैव का ।
मन्ये लावण्यमुद्रेयं स्वर्गे’प्यभिनवोदिता ॥११६॥
तारुण्येन निपीतशैशवतया सानङ्गशृङ्गारिणी 
तन्वङ्ग्या- सकलाङ्गसङ्गमसखीभङ्गिर्नवाङ्गीकृता ।
नि-संरम्भपराक्रम- पृथुतरारम्भाभियोगं विना 
साम्राज्ये जगतां यया विजयते देवो विलासायुध- ॥११७॥
इति विस्मयगर्भेण साभिलाषेण चक्षुषा ।
तां पिबन्तमिवाभ्येत्य प्रणम्य प्राह लुब्धक- ॥११८॥
कुलकल्पद्रुमस्येयं द्रुमस्य दयिता सुता ।
देव किन्नरराजस्य पाशेनापहृता मया ॥११९॥
अनीता त्वत्कृते दिव्यकन्यैषा प्रतिगृह्यताम् ।
त्वमेवास्या गुणोदार भर्ता भुव इवोचित- ॥१२०॥
अस्याश्चूडामणिरयं मया स्वेच्छागतिप्रद- ।
गृहीतस्तद्विरहिता नेयं याति विहायसा ॥१२१॥
रक्ष्यो मणिरयं नास्ति दत्ते’स्मिन् सङ्गमो’नया ।
इत्युक्त्वास्मै ददौ कन्यारत्नं रत्नं च लुब्धक- ॥१२२॥
गृहीता राजपुत्रेण सा महीमृगलक्ष्मणा ।
सुधासिक्तेव तत्याज स्वदेशविरहानलम् ॥१२३॥
उत्कण्ठालोकनालोलां तां बालहरिणीमिव ।
बबन्ध लुब्धकत्यक्तां रागवागुरया स्मर- ॥१२४॥
किन्नरीं रथमारोप्य रत्नैरापूर्य लुब्धकम् ।
हर्षपूर्ण- स्वनगरं प्रतस्थे पार्थिवात्मज- ॥१२५॥
स हस्तिनापुरं प्राप्य निवेद्य स्वकथां पितु- ।
हर्षाद्विस्मयिना तेन विवाहे विहितोत्सव- ॥१२६॥
सुकृतैर्भोग्यतां यातां मूर्तामिव शशिश्रियम् ।
अन्त-पुरप्रणयिनीं चक्रे किन्नरकन्यकाम् ॥१२७॥
दधता मधुपेनेव तेनाधरमधुस्पृहाम् । 
स्पृष्टा नतमुखाम्भोजा चकम्पे नलिनीव सा ॥१२८॥
@३९५
मौने’पि कथितोत्कण्ठा मुहु- कम्पे’पि निश्चला ।
वैलक्ष्ये’पि स्फुटल्लक्ष्मीस्तस्य प्रीतिं ततान सा ॥१२९॥
स शनैरधरास्वादे दत्वा दन्तविभीषिकाम् ।
निमीलितदृशस्तस्या मौनमुद्रामवारयत् ॥१३०॥
नीवोमोक्षे निषेधे च दम्पत्यो- पाणिपद्मयो- ।
विवाद इव सोत्कम्प कङ्कणस्वनयोरभूत् ॥१३१॥
स रागपल्लवस्तस्य विलासस्मितपुष्पित- ।
कान्ताकुचफलाङ्को’भूद्भोग्य- सम्भोगपादप- ॥१३२॥
अत्रान्तरे दाक्षिणात्यौ विप्रौ कपिलपुष्करौ ।
आजग्मतुर्वृत्तिकामौ धनस्य नृपते- सभाम् ॥१३३॥
तौ विद्यातिशयश्लाध्यौ पौरोहित्यमवापतु- । 
कपिल- क्षितिपालस्य राजपुत्रस्य चापर- ॥१३४॥
तयो- स्पर्शानुबन्धेन सदा विवदमानयो- ।
एकद्रव्याभिलाषेण विद्वेष- समजायत ॥१३५॥
द्वेषदोषेण मातङ्गयोग्यनिर्घातयोस्तयो- ।
विदधे मदलेखेव विद्या मलिनतां मुखे ॥१३६॥
येषां वस्तुविवेकिनां गुणसखी लोकप्रकाशोन्मुखी 
विद्यादीपशिखा करोति विषमं द्वेषान्धकारं पुर- ।
ते मोहोपहता विचाररहिता- सौजन्यजन्याहिता 
दग्धाश्चन्दनचन्द्रकान्तकमलस्यन्दोद्गतेनाग्निना ॥१३७॥
श्रुतिस्मृतिविवादेषु पुष्करेण पदे पदे ।
निगृह्यमाण- कपिल- कोपतापादचिन्तयत् ॥१३८॥
मन्दाभ्यासं दृढाभ्यासस्तीक्ष्णस्तीव्रमदोद्धत- ।
सदा संसदि मामेव नयत्येष विलक्षताम् ॥१३९॥
प्रज्ञावञ्चकवृत्ताय श्रुतं दर्पज्वराय च ।
धनं धर्मनिषेधाय भवत्यधमचेतसाम् ॥१४०॥
दृप्त- परिभवत्येष राजपुत्राश्रयेण माम् । 
तस्मादाश्रयमेवास्य श्रीमूलं प्रहराम्यहम् ॥१४१॥
निधने राजपुत्रस्य युक्त्युपायेन केनचित् ।
युक्त- कर्तुं प्रयत्नो मे मानम्लानिं कथं सहे ॥१४२॥
इत्युग्रपापसङ्कल्पस्तस्य द्वेषात्समुद्ययौ ।
नास्ति तत्पातकं लोके यन्न कुर्वन्ति मत्सरा- ॥१४३॥
@३९६
कथं पश्यति सद्धर्मं समदो व्यथिताश्रय- ।
दत्तं नयनयोर्येन तीव्रामर्षविषाञ्जनम् ॥१४४॥
राग- पापं परममधिकं दर्पपापं ततो’पि 
क्रोधात्पापं जगति न परं दु-सहं लोभपापम् ।
यावानेष व्यसनिनि जने गण्यते पापवर्ग- 
पापांशस्य स्पृशति न तुलां सो’पि विद्वेषसूते- ॥१४५॥
तत- कदाचिन्मेघाख्यं क्रूरं कर्वटवासिनम् ।
विसृष्टसैन्यहन्तारं सामन्तमपकारिणम् ॥१४६॥
श्रुत्वा नरपति- कोपाच्चतुर्थोपायनिश्चये ।
अमात्यानामनुमते कुमारमिदमब्रवीत् ॥१४७॥
कुमारगम्यतां तूर्णमुच्छेत्तुं तरसा रिपुम् ।
क्रमोपपन्नं साम्राज्यं नि-शल्यमिदमस्तु ते ॥१४८॥
अयं ते समरारम्भे प्रभावाभरणो भुज- ।
आलानस्तम्भतां यातु जगद्विजयदन्तिन- ॥१४९॥
मेघे भूभृत्कुलाक्रान्तसंरम्भाभ्यधिकोदये ।
हते तव प्रतापस्य निर्विघ्नावरणा दिश- ॥१५०॥
दुर्बलै- किं हतैरन्यै- सामन्तैरन्तवासिभि- ।
दृप्त- स एव हन्तव्यस्तद्वधे सर्वसिद्धय- ॥१५१॥
किं कौतुतं यदि हरि- करिचक्रवाल-
माहन्ति दैवविहितं निजमेव भोज्यम् ।
पञ्चाननं यदि भिनत्ति नखाट्टहासं 
तत्तस्य पौरुषकथापथमेति शौर्यम् ॥१५२॥
इति पित्रा समादिष्ट- समीहितरणोत्सव- ।
किन्नरीविरहालोल- सो’भूद्दोलाकुल- क्षणम् ॥१५३॥
अचिरागमनाख्यानैर्यत्नेनाश्वास्य वल्लभाम् ।
जननीं स्वैरमभ्येत्य प्रणिपत्य जगाद स- ॥१५४॥
दुहिता शक्रकल्पस्य किन्नरेन्द्रस्य मानिनी ।
पाल्या विरहशोकार्ता मद्वात्सल्यधिया त्वया ॥१५५॥
अस्याश्चूडामणिरयं रक्ष्य- स्वेच्छागतिप्रद- ।
दातव्य- सर्वथा मातर्नान्यत्र प्राणसंशयात् ॥१५६॥
इत्युक्त्वा जननीहस्ते कान्तं कान्ताशिखामणिम् ।
निक्षिप्य स ययौ तूर्णं सैन्याच्छादितदिङ्मुख- ॥१५७॥
@३९७
तस्य वाजिव्रजोद्धूतरज-पुञ्जघनोदय- ।
प्रययौ राजहंसानां सन्त्रासायासहेतुताम् ॥१५८॥
दूरं प्रयाते दयिते विरहेण मनोहरा ।
बभूव बालनलिनीपलाशशयनाश्रया ॥१५९॥
सोत्कण्ठाया दिवसगणनारम्भनित्याभियोगे 
सङ्ख्यालेखासरणिमवनौ कम्पलोलं लिखन्त्या- ।
तस्या- पाणौ निपतितरणत्कङ्कणे तानवेन 
क्षिप्रं मुक्तावलयकलनामश्रुधारा चकार ॥१६०॥
द्वेष- पुष्पशरे सुखे विमुखता देहेऽपि नि-स्नेहता 
पत्यौ ध्यानपरायणमनिशं तन्नाममन्त्रे जप- ।
शय्या भूमितले तथापि सुतनोस्तापक्षतिर्नाभवत् 
नूनं निश्चललीनरागमनसां मुक्तिर्न तीव्रव्रतै- ॥१६१॥
नीलं स्फटिकपर्यङ्के हरिचन्दनपाण्डुरा ।
चन्द्रलेखेव सा तन्वी ज्योत्स्नामध्यगता बभौ ॥१६२॥
कदाचिदथ भूपाल- स्वप्नदर्शनशङ्कित- ।
पुरोहितं समाहूय पप्रच्छ कपिलं रह- ॥१६३॥
दृष्टमद्य मया स्वप्ने निरुद्धं शत्रुभि- पुरम् ।
पाटितोदरकृष्टैश्च ममान्त्रै- परिवेष्टितम् ॥१६४॥
स्वप्नस्यास्य विपाकार्हं फलं ब्रूहि महामते ।
विचिन्तय शुभोदर्कामुचितां च प्रतिक्रियाम् ॥१६५॥
इति पृष्ट- क्षीतीशेन क्षणमन्त- पुरोहित- ।
भक्तिदम्भधृतध्यान- समीहितमचिन्तयत् ॥१६६॥
उपायोऽयं मया दिष्ट्या प्राप्त- सुचिरचिन्तित- ।
पुष्करस्याश्रयोच्छित्त्यै राजपुत्रावनाशने ॥१६७॥
प्रिया मनोहरा ज्येष्ठं जीवितं तस्य किन्नरी ।
अभावे नियतं तस्या न स जीवति दु-खित- ॥१६८॥
इति सञ्चिन्त्य शनकैर्मिथ्याखेदविषादवान् ।
अभ्यधाद्वसुधाधीशमहितैषी पुरोहित- ॥१६९॥
दु-खस्वप्नोऽयं त्वया देव हृदयाकम्पन- परम् ।
दृष्ट- स्पष्टफलं तस्य दु-सहं कथमुच्यते ॥१७०॥
प्रभुभक्तिव्रतस्थानां दोषेष्वविहितात्मनाम् ।
न कर्णकटुकं वक्तुं निषेधो’स्ति हितैषिणाम् ॥१७१॥
@३९८
राज्याद्भ्रंश- शरीराद्वा स्वप्नस्यास्य फलं स्फुटम् ।
शङ्काविरहितै- कार्य- प्रतीकारो’त्र भूतये ॥१७२॥
पुष्करिण्यां क्रतुक्षेत्रे पूर्णायां पशुशोणितै- ।
स्नातस्त्वं मार्जितो विप्रैर्भूरिरत्नसुवर्णद- ॥१७३॥
किन्नरीमेदसा वह्निं हुत्वा कुशलमाप्स्यसि ।
अन्त-पुरे स्नुषा ते’स्ति किन्नरी न तु दुर्लभा ॥१७४॥
इति तस्य वच- श्रुत्वा क्रूरपातककूणित- ।
नृशंसवृत्तसन्त्रस्तस्तमभाषत भूपति- ॥१७५॥
निजजीवितरक्षायै कथं स्त्रीवधमुत्सहे ।
किन्नरीविरहे’वश्यं न च जीवति मे सुत- ॥१७६॥
इति भूमिभुजा तस्य प्रत्याख्याते समीहिते ।
तं पापाभिनिवेशेन पुन- प्राह पुरोहित- ॥१७७॥
अहो राजन्न जानीषे धीमानपि जनस्थितिम् ।
त्रिवर्गसाधनं त्याज्यं न राज्यं न च जीवितम् ॥१७८॥
अर्था इव स्वजनमित्रकलत्रपुत्रा 
नष्टा- स्थितस्य पुरुषस्य पुनर्भवन्ति ।
उच्छ्वासमात्रविरहे गतजीवितस्य 
तत्कालसन्निहितमप्यसदेव सर्वम् ॥१७९॥
त्यज्यन्ते जीवितस्यार्थे निजदेशप्रियात्मजा- ।
जीवितादपरं राजन् जीवलोके’स्ति न प्रियम् ॥१८०॥
इति जीवितलोभाय तेन नानानिदर्शनै- ।
शनै- प्रतारित- पापे राजा युक्तममन्यत ॥१८१॥
तत- सुसम्भृतारम्भे प्रवृते यज्ञकर्मणि ।
कृतायां पुष्करिण्यां च पूर्णायां पशुशोणितै- ॥१८२॥
राज्ञा कथितवृत्तान्ता निजपत्नी स्वयं रह- ।
पुत्रप्रवासशोकार्ता पापत्रस्ता व्यचिन्तयत् ॥१८३॥
अहो मूर्खतरो राजा मोहान्धेन पुरोधसा ।
स्नुषावधविधाने’स्मिन् प्रेरित- पृथुपातकै- ॥१८४॥
यत्नैपरिहार्ये’पि निबद्धे निधनावधौ ॥
परप्राणापहारेण मूढा वाञ्छन्ति जीवितम् ॥१८५॥
यदि जीवितलुब्धेन मुग्धा मृगवधूरिव ।
स्नुषापि हन्यते राज्ञा तत्किं वक्ष्याम्यहं सुतम् ॥१८६॥
@३९९
मातस्त्वयेयं वात्सल्यात्पाल्या मम मनोहरा ।
इत्युक्त्वा सुधन- सूनुर्गतो निक्षिप्य मे वधूम् ॥१८७॥
तस्माच्चूडामणिं मत्त- प्राप्य व्योम्ना प्रयातु सा ।
भविष्यति तया पत्युर्जीवन्त्या सङ्गम- पुन- ॥१८८॥
इति सञ्चिन्त्य सा गत्वा साश्रुनेत्रा स्नुषान्तिकम् ।
राजवृत्तं विवेद्यास्यै सोत्कम्पा पुनरब्रवीत् ॥१८९॥
वत्से चूडामणिं बद्ध्वा गच्छ तूर्णं विहायसा ।
नृप- पापप्रवृत्तो’यं न सदाचारमीक्षते ॥१९०॥
यज्ञभूमिं त्वया गत्वा गन्तव्यं व्योमवर्त्मना ।
अन्यथा त्वामसौ वेत्ति गूढन्यस्तां मया क्वचित् ॥१९१॥
इति भर्तृप्रवासार्ता वच- श्रुत्वा मनोहरा ।
तत्सङ्गमाय रक्षन्ती यत्नात्प्रियतरं वपु- ॥१९२॥
श्वश्र्वा दत्तं समादाय बद्ध्वा मूर्ध्नि शिखामणिम् ।
नृपाहृता क्रतुक्षेत्रं गत्वा व्योम व्यगाहत ॥१९३॥
राजन्नैतत्तव समुचितं यत्प्रियस्यापि सूनो- 
र्वध्या पत्नी निजपदमियं स्वस्ति तुभ्यं गताहम् ।
रक्ष्यश्चासौ प्रतिहतधृतिर्मद्वियोगे कुमार- 
तत्रेत्युक्त्वा तनुतरतडिद्विभ्रमै- सा जगाम ॥१९४॥
तस्यां गतायां नृपतिर्यज्ञविघ्नेन शङ्कित- ।
पुरोहितस्तमवदद्देव मा संशयं कृथा- ॥१९५॥
मन्त्रैर्मया समाकृष्ट- क्रूराख्यो ब्रह्मराक्षस- ।
निर्विघ्नस्ते क्रतु- सिद्ध- सा हता तेन किन्नरी ॥१९६॥
इति मिथ्यावचस्तस्य राजा सत्यममन्यत ।
नर्त्यन्ते कुटिलैर्मुग्धा यन्त्रपुत्रकलीलया ॥१९७॥
पितुर्भवनमभ्येत्य कीर्णहर्षा मनोहरा ।
न्यवेदयत्स्ववृत्तान्तं वहन्ती वल्लभं हृदि ॥१९८॥
सा पितु- शासनान्मर्त्यसङ्गसौरभशान्तये ।
हेमकुम्भशतै- स्नानं पञ्चभि- प्रत्यहं व्यधात् ॥१९९॥
मर्त्यामोद- प्रतनुतां क्षालिताया- शनैर्ययौ ।
सुधनस्नेहसंयोगी न तु रागो मृगीदृश- ॥२००॥
दिव्योद्यानोपभोगेषु न सा निर्वृतिमाययौ ।
अन्यत्र बद्धरागाणां रतिर्नान्यत्र देहिनाम् ॥२०१॥
@४००
सा कान्तविरहक्लान्ता कदाचिद् व्योमगामिनी । 
तां नागभवनोपान्तवनान्तवसुधां ययौ ॥२०२॥ 
तत्राश्रमस्थलीसक्तं महर्षिं वल्कलायनम् । 
अवदत्सा समभ्येत्य प्रणामविनमन्मुखी ॥२०३॥ 
लुब्धकस्योपदिशता भवता मम बन्धनम् । 
त्वमेव ब्रूहि भगवन् यदि युक्तमिदं कृतम् ॥२०४॥ 
इति तस्या वच- श्रुत्वा किञ्चिल्लज्जानतानन- । 
तामुवाच मुनिर्मुग्धे तवैषा भवितव्यता ॥२०५॥ 
अमोघपाशस्तस्यास्तीत्यज्ञात्वा कथितं मया । 
उपलभ्य कथां धूर्तस्त्वां बबन्ध स लुब्धक- ॥२०६॥ 
दुष्टात्मनां न जानीम- कौटिल्यं क्रूरचेतसाम् । 
सत्यप्रवादमुखरा- सद्भावसरला वयम् ॥२०७॥ 
इत्युक्त्वा मुनिना तन्वी प्रणयात्तमभाषत । 
भगवन् क्षम्यतामेतद्बालावचनचापलम् ॥२०८॥ 
इदं तु भवतामग्रे यन्मया किञ्चिदुच्यते । 
ललनासुभग- सो’यं सदाचारव्यतिक्रम- ॥२०९॥ 
{१ ##टिबेतन् त्रन्स्लतिओन् ओफ़् थिस् वेर्से इस् नोत् अवैलब्ले.##} 
कथातिथित्वमायान्ति चापल्ये गुरवो’पि यत् । 
सा वियोगाग्नितापस्य ज्वालायोगासहिष्णुता ॥२१०॥ 
दु-खोद्धरणसन्नद्धा- सन्तप्तानां दयालव- । 
कार्यान्तरङ्गा- प्रायेण भवन्त्यनुचितेष्वपि ॥२११॥ 
पाशबन्धाद्वियुक्ताहं लुब्धकेन प्रलापिनी । 
निबद्धा राजपुत्रेण स्नेहपाशेन हारिणा ॥२१२॥ 
सुभग- सुधनाख्यो’सौ मद्वियोगानलाकुल- । 
अमुना यदि मार्गेण समेष्यति तवान्तिकम् ॥२१३॥ 
तदिदं भवता वाच्यं कारुण्याद्वचसा मम । 
स्थिता त्वद्विरहायासनि-सुखाहं गृहे पितु- ॥२१४॥ 
उत्कण्ठामनुकम्पां वा सहजां वा कृतज्ञताम् । 
दाक्षिण्यं वा पुरस्कृत्य तूर्णमागम्यतामिति ॥२१५॥ 
दुर्गम- किन्नरपुरे मार्ग- क्लेशशताश्रय- । 
अभूमिरेव मर्त्यानामल्पवीर्यबलौजसाम् ॥२१६॥ 
@४०१
दीप्ता तपोवनान्ते’स्मिन् सुधा नाम महौषधि- ।
दृश्यते हविषा पक्त्वा पातव्या सा स्वयं त्वया ॥२१७॥
तत्प्रभावात्समुत्तीर्य क्लेशं सत्त्वसहायवान् ।
कैलासहासशुभ्रेण पथा मत्पुरमेष्यसि ॥२१८॥
इदं च तस्मै दातव्यं मदभिज्ञाङ्गुलीयकम् ।
इत्युक्त्वा विषमं मार्गं कथयित्वा क्रमेण सा ॥२१९॥
विघ्नप्रतिक्रियोपायान् सन्दिश्याश्चर्ययुक्तिभि- ।
आशाबन्धधृतप्राणा ययौ दत्वाङ्गुलीयकम् ॥२२०॥
तया कथितमाकर्ण्य दूराध्वतरणाद्भुतम् ।
अङ्गुलीयकमादाय तदेवाचिन्तयन्मुनि- ॥२२१॥
अत्रान्तरे राजसूनुर्जित्वा मेघं महीपतिम् ।
आययौ कोशमादाय दयितादर्शनोत्सुक- ॥२२२॥
स विवेश स्वनगरीं सामन्तच्छत्रमण्डलै- ।
फुल्लफेनस्मितस्याब्धे- कुर्वाण- सन्निभं नभ- ॥२२३॥
स्नुषावैशसवृत्तान्तकथनक्लेशकम्पितम् ।
अथान्त-पुरमभ्येत्य जनकं प्रणनाम स- ॥२२४॥
अधोमुखाखिलजनं शोकशल्यहतोत्सवम् ।
पितुरन्त-पुरं दृष्ट्वा स विप्रियमशङ्कत ॥२२५॥
अपि जीवति सा तन्वी विरहार्ता मनोहरा ।
इति ब्रुवाणं न यदा तमूचे कश्चिदप्रियम् ॥२२६॥
तदा जगाद जननी पुत्र जीवति ते प्रिया ।
गता चूडामणिं प्राप्य किं तु जीवितसंशये ॥२२७॥
इति श्रुत्वैव सहसा स पपात महीतले ।
कीर्णहारलतां कुर्वन् साश्रुधारामिव क्षितिम् ॥२२८॥
तुषारशीकरस्मेरहरिचन्दनवारिभि- ।
स लब्धसञ्ज्ञ- शनकैर्विललापाश्रुगद्गद- ॥२२९॥
अनाकाशशशाङ्कश्रीरमन्थामृतवाहिनी ।
अयत्नरत्नवलभी क्व सा कुसुमधन्वन- ॥२३०॥
गुरुशासनयन्त्रितेन दूरं 
व्रजता बाष्पनिरुद्धलोचनाया- ।
विहिता न धृतिर्मया मृगाक्ष्या-
स्तदयं मे पतित- स्मराभिशाप- ॥२३१॥
@४०२
देहि प्रतिवच- सुभ्रु क्व गतासि मनोहरे ।
मया प्रमादमूढेन हरिणाक्षी न रक्षिता ॥२३२॥
तत्समागमसौभाग्यश्लाघ्यस्य सुरसंसदि ।
ममैव मर्त्यलोकस्य त्वद्वियुक्तस्य का द्युति- ॥२३३॥
इति ब्रुवाण- शनकै- कान्तासम्भोगसाक्षिषु ।
उद्यानेषु प्रियतमां विचेतुं स्वयमाययौ ॥२३४॥
वञ्चयित्वा परिजनं स रजन्यामलक्षित- ।
गत्वा वनान्तं बभ्राम समेषु विषमेषु च ॥२३५॥
तीव्ररागपिशाचेन महता स विमोहित- ।
उन्मत्त इव पप्रच्छ चेतनाचेतनानपि ॥२३६॥
ब्रूहि सखे शुकशावक सख्यु- 
प्राणसखीं निखिलेन्दुमुखीं ताम् ।
तद्दशनच्छदरागविभागे
बिम्बफले’स्तु सदा तव भोग- ॥२३७॥
हंहो हंस सितांस शंस नलिनीलीलावतंसद्युते
दृष्टा सौरभसद्मपद्मवदना किं कान्तिकल्लोलिनी ।
यस्या- पीनपयोधराग्रविलुठन्मुक्ताकलापस्य सा
हंसस्येव विभाति रोमलतिका शैवालवल्लीच्युता ॥२३८॥
तस्येति तीव्रव्यसनानुबन्धात्
प्रलापिन- प्रस्खलत- समे’पि ।
दिशन् प्रकाशं दययैव मार्गे
शनैर्जगाहे गगनं सितांशु- ॥२३९॥
श्यामापतेर्मन्मथबान्धवस्य
कान्तं स दृष्ट्वाम्बरचुम्बि बिम्बम् ।
सन्दर्शितं सस्मितमिन्दुमुख्या
मेने मुखं व्योमविमानशृङ्गात् ॥२४०॥
मूकं कलङ्काङ्कमवाप्तदोष-
मविभ्रमं हासविलासहीनम् ।
चिरेण निश्चित्य शशाङ्कमेव 
पप्रच्छ गच्छन्नरनाथसूनु- ॥२४० अ ॥
@४०३
अपि त्वया कान्तिसखी सखे खे
तुल्येक्षणा लक्ष्ममृगस्य दृष्टा ।
तवोदिता यद्वदनोपमान-
सम्बन्धलब्धा जगति प्रसिद्धि- ॥२४१॥
कथं न किञ्चित्कथयत्ययं मे 
गतस्य कान्ताकथनार्थिभावम् ।
परार्थसम्पादनशीतलेन
कलावता कस्य कृतो’नुरोध- ॥२४२॥
अपि त्वया स्निग्धतडित्प्रकाशा
घनस्तनी क्वापि मयूर दृष्टा ।
त्वद्वर्हभारस्य सुहृत्स यस्या
विचित्रमाल्य- कबरीकलाप- ॥२४३॥
भुजङ्ग काचिद्भवता भुजङ्गी
दृष्टा क्वचित्सा वररत्नचूडा ।
विषच्छटा- पश्य यया विसृष्टा
मां दु-सहे’स्मिन् विरहे दहन्ति ॥२४४॥
सारङ्ग सारङ्गविलासिनी किं
दृष्टा त्वया मन्मथपार्थिवस्य ।
यस्या- कटाक्षोत्पलसंविभागै-
र्विभान्ति मन्ये गहने हरिण्य- ॥२४५॥
अपि त्वया विभ्रमजन्मभूमि-
र्वनस्पते पल्लवपेशलोष्ठी ।
लीलाविलोला ललना वनान्ते
लतेव दृष्टा स्तबकावनम्रा ॥२४६॥
अनेन नूनं वनकुञ्जरेण 
सा राजरम्भा परिरम्भलौल्यात् ।
आकृष्य नीता घनसन्निभेन 
सञ्छादिता वा शशिन- कलेव ॥२४७॥
इति काननकुञ्जेषु तस्योन्मादप्रलापिन- ।
शोकादिव विवर्णेन्दुवदना रजनी ययौ ॥२४८॥
स नागभवनासन्नतोरोपान्तं तपोवनम् ।
शनै- प्रविश्य पप्रच्छ महर्षि वल्कलायनम् ॥२४९॥
@४०४
इह विरहविचिन्ताशोकनिश्वासमूर्च्छ-
न्मदनदहनधूमश्यामसक्तैकवेणी ।
अपि शमितशशाङ्कोद्दामसौन्दर्यदर्पा
मुनिवर हरिणाक्षी किन्नरी कापि दृष्टा ॥२५०॥
इति कान्तावियुक्तस्य प्राप्तस्योन्मादिनीं दशाम् ।
मुनि- श्रुत्वा वचस्तस्य परिज्ञाय तमब्रवीत् ॥२५१॥
समाश्वसिहि विश्राम्य सन्तापस्त्यज्यतामयम् ।
दृष्टा सा तव कल्याणी मया मानसचन्द्रिका ॥२५२॥
यूथभ्रष्टेव करिणी निरपेक्षापि जीविते ।
पाशाकृष्टेव हरिणी धार्यते सा त्वदाशया ॥२५३॥
पाणौ शेते वदनकमलं प्रस्तरे पल्लवानां 
तापक्लान्ता तरलवचनस्रंसिनी गात्रलेखा ।
आशाबन्धे धृतिरिव मतिस्त्वद्वियोगाकुलाया-
स्तस्या नैव क्वचिदपि मन- किं तु विश्रान्तिमेति ॥२५४॥
द्रुमस्य किन्नरपते- स्थिताहं भवने पितु- ।
आगन्तव्यं त्वया तूर्णमिति त्वां सन्दिदेश सा ॥२५५॥
वीर्यसत्त्वबलोपायधैर्यात्साहवतामपि ।
अगम्ये किन्नरपुरे क्रमाद्वर्त्म शशंस च ॥२५६॥
इदं च त्वत्कृते दत्तं तया रत्नाङ्गुलीयकम् ।
यस्य स्निग्धप्रभाभ्यङ्गैर्दिशो यान्ति पिशङ्गताम् ॥२५७॥
इत्यानन्दसुधासिक्तमुक्त्वा धैर्यावलम्बनम् ।
अङ्गुलीयं ददौ तस्मै मार्गं चाकथयन्मुनि- ॥२५८॥
पथा तदुपदिष्टेन सोपायेन नृपात्मज- ।
धीर- प्रचक्रमे गन्तुं धनदाध्युषितां दिशम् ॥२५९॥
स सिद्धां घृतपाकेन सुधां पीत्वा महौषधिम् ।
लब्धर्द्धिबलमाहात्म्य- सायुध- प्रययौ शनै- ॥२६०॥
ऋद्ध्या सन्निहितं तस्य सर्वोपकरणं पथि ।
अभूत्सत्त्वसहायानां स्वाधीना- सर्वसम्पद- ॥२६१॥
अथ विद्याधरवधूविलासहसितद्युतिम् ।
हिमवन्तमतिक्रम्य कुकूलाद्रिमवाप स- ॥२६२॥
फलोपहारै- स्वीकृत्य तत्र वानरयूथपम् ।
वायुवेगाख्यमारुह्य स तं शैलमलङ्घयत् ॥२६३॥
@४०५
अथाजपथनामानमतिचक्राम भूधरम् ।
निहत्याजगरं घोरं विघ्नसङ्घमिवेषुणा ॥२६४॥
वीणास्वनैर्वशीकृत्य राक्षसीं कामरूपिणीम् ।
कामरूपाद्रिमुल्लङ्घ्य प्रययौ किन्नरीप्रिय- ॥२६५॥
बलवान् मुद्गराघातनिखातै- शस्त्रशङ्कुभि- ।
एकधारं तत- शैलमारुरोहातिसाहस- ॥२६६॥
अथोग्रतरलारुह्य वज्रकाख्यं स पर्वतम् ।
गृध्ररूपां समालोक्य राक्षसीं पिशितैषिणीम् ॥२६७॥
परिवृत्तेन सञ्छन्न- समांसमृगचर्मणा ।
स पादमूले तस्याद्रेस्तस्थौ निश्चलविग्रह- ॥२६८॥
मांसलुब्धा तमुत्क्षिप्य गृध्ररूपा निशाचरी ।
निदधे शिखरस्याग्रे भोक्तुं भीषणविग्रहा ॥२६९॥
मृगचर्म समुत्सृज्य तां निहत्य स वीर्यवान् ।
नीरन्ध्रखदिराकीर्णं प्राप खादिरभूधरम् ॥२७०॥
प्रविश्य तद्गुहां लेभे शिलां व्यस्य महौषधिम् ।
शीतातपतम-सर्पराक्षसादिभयापहाम् ॥२७१॥
स यन्त्रपर्वतौ प्राप्य सङ्घट्टै- प्राणहारिणम् ।
यन्त्रकीलं शराग्रेण छित्त्वा चक्रे विनिश्चलौ ॥२७२॥
यन्त्रकीलसमुच्छेदैर्यन्त्रद्वारं विदार्य स- ।
छेदनं यन्त्रचक्रस्य यन्त्रयुक्तौ तथायसौ ॥२७३॥
तीव्रप्रहारौ पुरुषौ यन्त्रमेषौ च दु-सहौ ।
यन्त्रोग्रदन्तनिष्पेषौ तथा मकरराक्षसौ ॥२७४॥
घोरान्धकारगम्भीरं गुहाकूपं विलङ्घ्य च ।
तुङ्गां सरितमुत्तीर्य हत्वा तत्कूलराक्षसान् ॥२७५॥
आशीविषावृतजलां पतङ्गाख्यां च निम्नगाम् ।
रोदिनीं च नदीं तीरे तस्या- किन्नरचेटिका- ॥२७६॥
कुर्वन्ति रोदनरवैर्विघ्नं तद्गतचेतसाम् ।
तद्विधां हासिनीं नाम हासापहृतचेतसाम् ॥२७७॥
दिशन्ति पुलिने यस्या व्यसनं किन्नराङ्गना- ।
लङ्घयित्वापगाश्चान्या वेत्रां प्राप्य नदीं तत- ॥२७८॥
कूलवेत्रलतालम्बी तस्यामथ तितीर्षया ।
पवनप्रेरितां पारवेत्रवल्लोमवाप स- ॥२७९॥
@४०६
तया प्राप परं पारमाशयेवातिदीर्घया ।
ददर्श किन्नरपुरं स्फारस्फटिकमन्दिरम् ॥२८०॥
प्रविश्य स शनै- प्राप्य कान्तां कनकपद्मिनीम् ।
तत्तीरतरुमारुह्य तस्थौ रत्नलतावृत- ॥२८१॥
स ददर्शाम्बुजरज-पुञ्जै- सुरभिपिञ्जरम् ।
हेमकुम्भैर्जलं तत्र नयन्ती- किन्नराङ्गना- ॥२८२॥
कुम्भोत्क्षेपे श्रमार्तायास्तत्रैकस्या- समेत्य स- ।
हस्तालम्बेन साहाय्यं कृत्वा पप्रच्छ तां शनै- ॥२८३॥
मात- कस्य कृते तोयमिदं यत्नेन नीयते ।
यद्भक्त्या गण्यते नायं भवतीभि- परिश्रम- ॥२८४॥
इति तेन प्रियगिरा सा पृष्टा तमभाषत ।
माधुर्यधुर्यसौन्दर्ये पक्षपातवती क्षणात् ॥२८५॥
मर्त्यामोदापनोदाय सदा सुरभिवारिभि- ।
पितु- किन्नरराजस्य गिरा स्नाति मनोहरा ॥२८६॥
तयेति कथितं श्रुत्वा सुधासिक्त इव क्षणात् ।
स हेमकुम्भे चिक्षेप तदभिज्ञाङ्गुलीयकम् ॥२८७॥
स्नान्त्यास्ततस्तदभिहारि मनोहराया- 
कुम्भात्पपात कुचकुम्भयुगे’ङ्गुलीयम् ।
यस्यांशुमत्प्रतिमरत्नमयूखलेखा- 
क्षिप्रं नखक्षतविलासतुलामवापु- ॥२८८॥
मूर्तं तत- स्वमनुरागमिवाकलय्य
रत्नाङ्गुलीयकमनङ्गकथान्तरङ्गम् ।
सा कान्तमागतमवेत्य कुतस्त्वयेदं 
सम्प्राप्तमित्यवददुच्छ्वसितेव दासीम् ॥२८९॥
ततस्तामवदद्दासी देवि पुष्करिणीतटे ।
स्थित- को’पि युवा कान्त- प्रत्यक्ष इव मन्मथ- ॥२९०॥
निक्षिप्तं हेमकुम्भे’स्मिन्निदं तेनाङ्गुलीयकम् ।
भजते यत्प्रभागर्भं पय- कुङ्कुमकान्तताम् ॥२९१॥
इति तद्वचनं तन्वी प्रियं श्रुत्वा मनोहरा ।
निश्चित्य दयितं प्राप्तमानिनाय तयैव तम् ॥२९२॥
तया गुप्ततरे न्यस्तं कान्तमुद्यानमन्दिरे ।
कुमुद्वतीव शशिनं गत्वापश्यन्मनोहरा ॥२९३॥
@४०७
परस्परालोकनविभ्रमेण
वियोगसन्तापनिवेदनेन ।
तयो- प्रहर्षानुभवेन लेभे
शोभामशेषाङ्गवतीमनङ्ग- ॥२९४॥
यद्यत्किञ्चिद्विरहसमये चिन्तयाभ्यस्तमन्त-
र्यद्यत्प्रौढप्रमदसुहृदा मन्मथेनोपदिष्टम् ।
यद्यत्प्रेम्ण- सदृशमुचितं यद्यदौत्सुक्यराशे-
स्तत्तत्सर्वं प्रणयसुभगं दम्पती चक्रतुस्तौ ॥२९५॥
तत- प्रच्छन्नवृत्तान्तं लज्जमाना मनोहरा ।
निवेद्यादर्शयत्पित्रो- पतिं भूमिमनोभवम् ॥२९६॥
तत- किन्नरराजस्तां कोपप्रस्फुरिताधर- ।
उवाच दर्शनपथं परिहृत्यात्मजापते- ॥२९७॥
अहो प्रमादपतिता दैवादनुचिते जने ।
न विमुञ्चसि दुर्वृत्ते क्षाल्यमानापि रक्तताम् ॥२९८॥
यौवनोत्पत्तिलावण्यं स्पृहणीयं दिवौकसाम् ।
बत प्रयातमेतत्ते मर्त्यस्नेहेन शोच्यताम् ॥२९९॥
उदग्रगोत्रप्रभवा घनयौवननिर्भरा ।
निम्नगे शोभविभ्रष्टा यातासि सुतरामध- ॥३००॥
विद्वदुद्वेगजननी कुलवैलक्ष्यकारिणी ।
मलिना खलविद्येव सम्मतासि न कस्यचित् ॥३०१॥
रूपमात्रेण दृष्टा त्वं यदि मर्त्यवशं गता ।
तत्किं न रमसे हेमनिर्माणपुरुषत्विषा ॥३०२॥
प्रभावगुणहीनस्य पुंसश्चारुतराकृते- ।
आलेख्य पुरुषस्येव सौन्दर्यं भित्तिरञ्जनम् ॥३०३॥
वध्यो मे त्वत्पति- पापे हीनसम्बन्धलज्जया ।
मुखं द्रष्टुं न शक्नोमि त्वद्याञ्चाप्तदिवौकसाम् ॥३०४॥
सत्यमुत्साहयुक्तस्य कुलस्योन्नतिशालिन- ।
जरेव किल कायस्य कन्या सङ्कोचकारिणी ॥३०५॥
इति सा भर्तिसता पित्रा तमुवाच नतानना ।
असूत्रहारं कुर्वाणा कुचयोर्बाष्पबिन्दुभि- ॥३०६॥
कोपादनुचितं तात नैतन्मां वक्तुमर्हसि ।
न श्रूयन्ते प्रभावेण किं नरा- किन्नराधिका- ॥३०७॥
@४०८
गरुडस्यापि दुर्लङ्घ्यामिमामुल्लङ्घ्य य- क्षितिम् ।
प्रभावभूमिरायाति मनुष्य- स कथं भवेत् ॥३०८॥
गुणसंवादिनी मूर्तिर्भवत्येव शरीरिणाम् ।
करोत्यानन्दसंवादं द्युतिरेव हिमत्विष- ॥३०९॥
जात्या किं क्रियते तात स्वभावानुगुणा गुणा- ।
पूर्णेन्दुरमृतस्यन्दी कालकूटस्य सोदर- ॥३१०॥
भवत्यन्तर्गुणा- केचिच्छन्नदोषास्तथापरे ।
अपरीक्ष्य न कर्तव्या मणीनां मूल्यलङ्घना ॥३११॥
श्रुत्वैतत्किन्नरपतिस्तत्तथेति विचिन्त्य च ।
जामातरं समाहूय गुणजिज्ञासयाब्रवीत् ॥३१२॥
त्वया कान्त्या जितास्तावदेते किन्नरदारका- ।
सन्दर्शितप्रभावस्तु दिव्यसम्बन्धमर्हसि ॥३१३॥
अत्यायतं शरवणं कृत्वोद्धृतशरं क्षणात् ।
व्युप्तमन्यूनमुच्चित्य पुनर्देहि तिलाढकम् ॥३१४॥
सन्दर्शय धनुर्वेदे दृढलक्ष्यादिकौशलम् ।
तत- कीर्तिपताकेयं तवायत्ता मनोहरा ॥३१५॥
इत्यशक्ये’पि कौटिल्यात्प्रेरितस्तेन कर्मणि ।
सर्वं कान्तानुरागेण कुमार- कर्तुमुद्ययौ ॥३१६॥
मिथ्याश्रमक्लेशफले प्रवृत्तं शरपाटने ।
तं विज्ञाय सहस्राक्ष- पक्षपातादचिन्तयत् ॥३१७॥
किं भाद्रकल्पिको बोधिसत्त्वो’यं पार्थिवात्मज- ।
नियुक्त- किन्नरेन्द्रेण निष्फले क्लेशकर्मणि ॥३१८॥
अस्यास्मिन् समयायासे कार्यं साहाय्यकं मया ।
इति सञ्चिन्त्य शक्रो’स्य कर्मनिष्पत्तिमादधे ॥३१९॥
शतक्रतुसमादिष्टैर्यक्षै- सूकररूपिभि- ।
उत्पाटिते शरवणे समे व्युप्तं तिलाढकम् ॥३२०॥
एकीकृतं समुच्चित्य शक्रसृष्टै- पिपीलकै- ।
कुमार- किन्नरेन्द्राय विस्मिताय न्यवेदयत् ॥३२१॥
स सप्त कनकस्तम्भान् सप्त तालान् बलोर्जित- ।
सूकरीचक्रसंयुक्तान् विद्ध्वा निशितपत्रिणा ॥३२२॥
@४०९
शस्त्रास्त्रविक्रमकलाशिल्पशक्तिमदर्शयत् ।
ययास्य पेतुर्मुकुटे दिव्या- कुसुमवृष्टय- ॥३२३॥
विस्मितो’पि प्रभावेण तस्य किन्नरभूपति- ।
पुनस्तद्वञ्चनायैव तां तां युक्तिमचिन्तयत् ॥३२४॥
दधति विपुलाश्चर्ये मौनं हसन्ति सतां स्तुतौ
मलिनवदना- कीर्त्युत्कर्षे व्रजन्ति विवादिताम् ।
अपि गुणशतैर्नाराध्यन्ते विरुद्धधिय- परं 
परपरिभवक्षोभारम्भस्थिराभिनिवेशिन- ॥३२५॥
स तमूचे प्रभावो’यं दिव्य- प्रक्रटितस्त्वया ।
प्रज्ञाप्रकर्षमधुना सन्दर्शयितुर्महसि ॥३२६॥
अभिन्नवर्णरूपाणां तुल्याभरणवाससाम् ।
किन्नरीणां स्थितां मध्ये गृहाण निजवल्लभाम् ॥३२७॥
इत्युक्त- स पुनस्तेन किन्नरीशतपञ्चकम् ।
तुल्यवर्णवयोवेषं ददर्श व्यग्रमग्रत- ॥३२८॥
तासां मध्ये परिज्ञाय स जग्राह मनोहराम् ।
वल्लरीवनसञ्छन्नां भृङ्गश्चूतलतामिव ॥३२९॥
देवो’यमिति निश्चित्य ततस्तं किन्नरेश्वर- ।
तुष्टस्तस्मै ददौ दिव्यरत्नै- सह मनोहराम् ॥३३०॥
श्लाघ्योपभोगविभवै- पूजितस्तेन सादरम् ।
जायासखस्तमामन्त्र्य कुमार- स्वपुरं ययौ ॥३३१॥
मनोहराग्रगं पुत्रं प्राप्तमालोक्य भूपति- ।
राकेन्दुदर्शनोद्भूत- सुधाम्बुधिरिवाबभौ ॥३३२॥
पुत्रं ततश्चरितचन्द्रसितातपत्रे 
राज्ये’भिषिच्य परितापहरं प्रजानाम् ।
सन्तोषशीतलविवेकसुखाभिरामां 
छायामसेवत नृप- प्रशमद्रुमस्य ॥३३३॥
प्राप्ताभिषेकं सुधनं प्रभाते 
तं सप्तरत्नानि पृथुप्रतापम् । 
नवप्रभावप्रभुभावभीत्या
सेवानिवासार्थमिवोपजग्मु- ॥३३४॥
@४१०
स बोधिसत्त्व- सुधनो’हमेव
यशोधरा सापि मनोहराभूत् ।
तद्विप्रयोगव्यसनानलार्ति-
कामानुबन्धादियती मयाप्ता ॥३३५॥
तस्मात्काम- कमलवदनानेत्रपर्यन्तवासी
वर्ज्य- सद्भि- शममृगवधूबन्धकेलीकिरात- ।
स्फूर्जत्पुष्पप्रसरजरज-पुञ्जहालाहलोग्रै-
र्लोक- शोकव्यसनविशिखैर्मोहनैर्येन विद्ध- ॥३३६॥
इति भिक्षुगण- स्वयं जिनेन 
स्वकथां तां विनिवेदितां निशम्य ।
सरसं पृथुमूलमेव मेने 
शतशाखस्य मनोभवं भवस्य ॥३३७॥
इति क्षेमेन्द्रविरचितायां बोधिसत्त्वावदानकल्पलतायां 
सुधनकिन्नर्यंवदानं नाम चतु-षष्टितम- पल्लव- ॥
@४११
६५ एकशृङ्गावदानम् ।
प्राग्जन्माभ्यासलीनादतिसरसलसद्वासनामूलशेषात्
नि-शङ्कस्यापि जन्तो- कमलकलनया जायते मानसे’स्मिन् ।
राग- सम्भोगलीलापरिमलपटलाकृष्टसर्वेन्द्रियाणा-
मेकत्रैवातिमात्रं सरसमधुलिहां बन्धनं य- करोति ॥१॥
न्यग्रोधारामनिरतं पुरा शक्यापुरे जिनम् ।
भगवन्तं समापन्ना- पप्रच्छुर्भिक्षव- पुन- ॥२॥
प्रवृत्तशान्तिं परिवृत्तवेषं 
निवृत्तसंसारविकारवृत्तम् ।
अन्त-पुरं त्वां नृपतेर्विशन्तं 
यशोधरा वीक्ष्य विमुह्यतीव ॥३॥
त्वद्दर्शने निष्ठति सर्वथैव 
विभूषिता कम्पतरङ्गिताङ्गी ।
भोज्याधिवासे भवत- करोति 
विलोभनं मोदकपात्रहस्ता ॥४॥
नाद्यापि शान्तिं समुपैति तस्या
मनोविकार- स बहुप्रकार- ।
त्वदाननेन्दुद्युतिविप्रयुक्ता
सीदत्यलं सा हि कुमुद्बतीव ॥५॥
इति स्मयाद्भिक्षुगणेन पृष्ट- 
किञ्चित्स्मितेनाधरपल्लवस्य ।
प्रत्युप्तमुक्ताफलविद्रुमाभां 
निवेश्य शोभां भगवान् बभाषे ॥६॥
यशोधराद्यैव विकारयुक्तां 
बिभर्ति नैतामभिलाषलीलाम् ।
जन्मान्तरे’पि स्मरविभ्रमैर्मे
सा मोदकैर्लोभनमेव चक्रे ॥७॥
काश्य- पुरा काशिपुरे नरेन्द्र-
श्चन्द्रावदातद्युतिकीर्तिरासीत् ।
अप्यङ्कुश- शत्रुमदद्विपाना-
मतीक्ष्णवृत्त- सरलस्वभाव- ॥८॥
@४१२
पुत्रार्थिनस्तस्य तप-प्रयत्नै-
रेकैव कन्या नलिनी बभूव ।
प्राय- प्रजापालनसावलेपा-
स्वल्पान्वया एव भवन्ति भूपा- ॥९॥
अन्त-पुरे तां परिवर्धमानां 
चित्ते च चिन्तां नृपतिर्विचिन्त्य ।
आहूय विद्वत्प्रमुखानमात्यान् 
प्रजागरग्रस्तरतिर्जगाद ॥१०॥
विस्तीर्णशाखं स्थिरबद्धमूल-
मभ्युन्नतं सर्वजनोपजीव्यम् ।
अवैमि तुल्यप्रसवावहीनं 
घुणक्षतं वृक्षमिवाधिपत्यम् ॥११॥
एकैव कन्या नलिनी ममास्ति 
वय- प्रदानोचितमाश्रयन्ती ।
तस्यां प्रयत्नेन वर्रार्पिताया-
मपत्यता तत्प्रणयो’पि दूरे ॥१२॥
पाणौ प्रदीप्तामिव दीपवर्तिं 
धर्तुं न शक्नोति जन- स्वकन्याम् ।
न्यासार्थतुल्या हि परार्पणीया-
श्चिन्ताफला एव कुलस्य कन्या- ॥१३॥
न भृत्यदेया न च पौरयोग्या
दूरोचिता एव नरेन्द्रकन्या- ।
अज्ञातनित्याचरितस्य दूरं 
मृतस्य जातस्य च को विशेष- ॥१४॥
तस्मात्प्रयत्नेन मया स कश्चि-
ज्जामातृभावे गुणवान्नियोज्य- ।
स्वदेशमुत्सृज्य ममैव देशे
बिभर्ति य- पुत्र इवाधिपत्यम् ॥१५॥
श्रुतं मया जह्नसुताप्रवाह-
पुण्यावदाते पुलिनोपकण्ठे ।
साहञ्जनीनाम्नि तपोवनान्ते 
राजर्षिरास्ते किल काश्यपाख्य- ॥१६॥
@४१३
तस्य स्रुतं प्रस्रवणेन वीर्यं
दैवोदयादश्मनि सन्नताग्रे ।
तोयस्पृहार्ता हरिणी निपीय
सुवर्णवर्णं सुषुवे कुमारम् ॥१७॥
वने मृगीस्तन्यविवर्धितो’सौ
पित्रा गृहीतो विहितव्रतश्च ।
नाम्ना प्रसिद्ध- शिशुरेकशृङ्ग-
स लक्ष्यमाणाङ्गुलमात्रशृङ्ग- ॥१८॥
युवा चतुर्ध्यानपरायणश्च
स ब्रह्मचारी विमलस्वभाव- ।
नि-सङ्गवासाद्विषयानभिज्ञ-
स्तत्राकठोरार्करुचिश्चकास्ति ॥१९॥
स चेन्नलिन्या- पतितामुपैति
तदेष वंश- प्रशमं न याति ।
तेजोनिधेरानयने तु तस्य 
विचिन्त्यतां काप्यनपाययुक्ति- ॥२०॥
श्रुत्वेति वाक्यं नृपतेरमात्या
विचार्य सर्वे सुचिरात्तमूचु- ।
तदाश्रमोपान्तवने विहर्तुं 
विसृज्यतां सम्प्रतिं राजपुत्री ॥२१॥
तद्वाक्यलुब्धानुमतेन राज्ञा 
समीहितार्थं विनिवेद्य सर्वम् ।
ययौ विसृष्टा नलिनी विहर्तुं 
हर्तुं प्रगल्भेव मुने- कुमारम् ॥२२॥
कान्ता वनान्तं शनकैरवाप्य 
लीलाभिरामा विजहार तन्वी ।
बालानिलेनाकलिता लतेव
सञ्चारिणी चारुविलोचना सा ॥२३॥
विलासपुष्पावचयेन तस्य
भृङ्गोत्तरङ्गं विचलत्कुरङ्गम् ।
वनं विलोक्य स्वतपोवनान्तात् 
समाययौ कौतुकवान् कुमार- ॥२४॥
@४१४
स सन्नताङ्गीममनुष्यसङ्ग-
स्तरङ्गितां यौवनविभ्रमेण ।
ददर्श तां विस्मयनिर्निमेष-
फुल्लोत्पलाक्षीं कमलायताक्ष- ॥२५॥
विलोक्य कान्तां मृगलोचनान्तां 
रामानभिज्ञो’पि मुनिर्जहर्ष ।
न वासनाभ्यासविलीनमन्त-
र्जहाति जन्तुर्विषयाभिलाषम् ॥२६॥
सुस्निग्धमुग्धां विनिवेश्य दृष्टिं 
मृगीसुतस्तद्वदनारविन्दे ।
विद्याधरं वा मुनिपुत्रकं वा
विज्ञाय तां प्रीतिरसाद्ववन्दे ॥२७॥
प्रतिप्रणामावनताननाया-
स्तस्या- प्रवालद्युतिनाधरेण ।
आच्छाद्यमानोऽंशुवनेन रागं
जग्राह हारो’प्यमलस्वभाव- ॥२८॥
तां स्वेदसीदत्तिलकालकान्ता-
मुत्कम्पिताङ्गीमवदत्कुमार- ।
सख्येव काञ्च्या मधुरस्वरेण
स्मरोपचारेषु कृतोपदेशाम् ॥२९॥
भो- स्वागतं ते मुनिपुत्र कच्चित् 
तपोवनान्ते कुशलं मृगाणाम् ।
सदा तदालोकननिश्चलानां 
स्थलीषु येषां विरल- प्रचार- ॥३०॥
इदं विलोक्याद्य तवानवद्यं 
दिव्यव्रतस्यामृतवर्षि रूपम् ।
वपुर्जटावल्कलिनां मुनीनां 
शुष्कद्रुमाणामिव तर्कयामि ॥३१॥
अयं तव स्निग्धजटाकलाप- 
कृतोपचार- कुसुमैर्लताभि- ।
नवाभ्रसम्भारविजृम्भमाण-
मयूरबर्हप्रतिमां बिभर्ति ॥३२॥
@४१५
इदं तव श्रीफलयुग्मशोभि
वक्षो विनिक्षिप्तसिताक्षसूत्रम् ।
आसूत्रयद्वालकुरङ्गनेत्र-
वैचित्र्यमैत्रीं मनसश्चकास्ति ॥३३॥
होमाग्निलग्नस्फुटविस्फुलिङ्गां 
मौञ्जीं दधाना नवपल्लवाङ्काम् ।

कुतूहलं बाललतेव तन्वी
तनुस्तवेयं न तनोति कस्य ॥३४॥
ब्रूहि प्रसन्नं क्व तपोवनं ते 
त्वत्पादविन्यासविकासिनीभि- ।
यत्र प्रभाभि- सततं विभाति 
सञ्चारिणी पङ्कजिन्नी स्थलेषु ॥३५॥
इति ब्रुवाणं ललनानभिज्ञं 
मृगस्वभावं तमवेत्य बाला ।
उत्सृज्य लज्जामविशङ्कमाना 
निर्यन्त्रलीलाभरणा बभूव ॥३६॥
ततस्तमानन्दरसार्द्रचित्तं
शनैर्बभाषे मृदुभषिणी सा ।
तपोवनस्यास्य समीपवर्ती
ममाश्रम- स्वादुफलप्रसून- ॥३७॥
उक्त्वेति खण्डस्मितमोदकै- सा
तस्याथ कर्पूरपरागगर्भै- ।
चकार माधुर्यचमत्क्रियार्है-
र्विलोभनं सत्कविसूक्तितुल्यै- ॥३८॥
तैर्मोदकै- सा रसनानुकूलै-
श्चित्तोत्सवै- प्रेममयैर्विलासै- ।
कर्णामृतैश्च प्रणयोक्तिबन्धै-
स्तं वागुरेवार्यमृगं जहार ॥३९॥
तपोवनं दर्शय मे महार्ह-
मित्युल्लपन्तं भुजवल्लरीभ्याम् ।
गाढं परिष्वज्य निमीलिताक्ष-
मेहीति तं राजसुता जगाद ॥४०॥
@४१६
तं प्रस्थितं सा कतिचित्पदानि
गत्वा पुरस्तद्गमनाय सज्जम् ।
रथं समारुह्य विसार्य पाणि-
मारोहणायैव गिरा न्ययुङ्क्त ॥४१॥
रथे तुरङ्गान् स विलोक्य युक्तान्
मत्वा कुरङ्गान् विगलद्विशेष- ।
मृगीसुतो’हं न मृगाग्रमेतं 
स्पृशामि पद्भ्यामिति तामुवाच ॥४२॥
रथेन गत्वाथ मनोजवेन 
मुनीन्द्रसूनुं मनसा वहन्ती ।
नरेन्द्रकन्या स्वपुरीमवाप्य
न्यवेदयत्तच्चरितं नृपाय ॥४३॥
राजापि तस्यागमने प्रयत्ना-
दचिन्तयन्मन्त्रिभिरभ्युपायम् ।
हठप्रयुक्त्या हरणाभियोगे
भीत- कृशानुप्रतिमान्महर्षे- ॥४४॥
तत- कुमाराहरणे पुनस्तां
विलासवल्लीं विससर्ज राजा ।
नौभिर्घटाबन्धकृताश्रमाभि-
र्मन्दाकिनीकूलतपोवनान्तम् ॥४५॥
अत्रान्तरे त्यक्तसमस्तकृत्यं 
नृपात्मजाध्याननिबद्धमौनम् ।
नवाभिलाषव्रतमाकलय्य 
पुत्रं मुनिर्विस्मयनिश्चलो’भूत् ॥४६॥
पृष्टो’थ पित्रा मुनिपुत्रकस्तं 
प्रोवाच नि-श्वासपरम्पराभि- ।
समीपसक्ताश्रममञ्जरीणां 
दिशन् मुहु- पल्लवलास्यलीलाम् ॥४७॥
तपोवने तात मयाद्य दृष्ट- 
प्रमृष्टचन्द्रप्रतिबिम्बवक्त्र- ।
महर्षिसूनुर्नयनप्रभाभि-
र्दर्पाहारी हरिणाङ्गनानाम् ॥४८॥
@४१७
वक्ष-कटीपाणिगलावसक्त-
विचित्रसूत्राणि विभान्ति तस्य ।
इन्द्रायुधापत्यनिभानि सन्ति
ममापि किं तात न तद्विधानि ॥४९॥
अद्यापि मे’न्तर्दधतीव तस्य
वाणी शतांशप्रतिमापि यस्या- ।
श्रुता मया चूतवने कदाचित् 
न कोलिकानां न च षट्पदानाम् ॥५०॥
मन्दाकिनीमज्जनलीनफेन-
समानभासा नववल्कलेन ।
तनीयसी तस्य तनुर्विभाति 
नेदं प्रियं वल्कलकं ममाद्य ॥५१॥
निवेश्य वक्त्रं वदनारविन्दे
निपीड्य दोर्भ्यां सुचिरं वपुर्मे ।
चक्रे जपप्रस्फुरिताधरो’सौ
हर्षामृतस्पर्शविशेषदीक्षाम् ॥५२॥
न मे क्षमा कान्तविलक्षणेन 
नैवं क्षणं तेन विना वने’स्मिन् ।
करोति मे यद्व्रतशासनेन
दृशो- पदं मोहसखी न निद्रा ॥५३॥
दृष्टिस्तदालोकनमोहते मे
श्रुतिर्विना तद्वचनं न चास्ते ।
तच्चिन्तया ताम्यति धीर्नितान्तं
मन्त्रं न जानाति तनुव्यथाया- ॥५४॥
श्रुत्वेति कान्ताहृतमानसस्य 
सन्तापचिन्तापिशुनं महर्षि- ।
पुत्रस्य वाक्यं तपसो’न्तरायं 
निपातभीत- सुचिरं प्रदध्यौ ॥५५॥
कष्टं तपस्वी मृगशावको’यं 
तीव्रेण मुग्ध- स्मरलुब्धकेन । 
वाराङ्गनावागुरया कटाक्ष-
कूटावपाती सहसा निबद्ध- ॥५६॥
क्षणं विचिन्त्येति मुनिर्मनीषी
मनोविकारं तनयस्य हर्तुम् ।
@४१८
तमब्रवीत्कामभुजङ्गमुक्तं 
विषं वहन्तं विषयाभिलाषम् ॥५७॥
न पुत्र साधु- स महर्षिसूनु-
सा स्त्री मनोजन्मभुजङ्गभूमि- ।
तत्र क्षतस्तीव्रतरानुराग-
विषयव्यथामेव बिभर्ति मूढ- ॥५८॥
जजा- प्रसक्ताञ्जनकालकूटै-
र्विद्धा- सुतीक्ष्णैस्तरुणीकटाक्षै- ।
शोचन्ति योषिद्भुजपाशबद्धा-
संसारकारासदने सदोषा- ॥५९॥
घनस्य सम्मोहमलीमशस्य 
भवस्य मध्ये कुटिला- स्फुरन्त्य- ।
कुर्वन्ति कान्तातडित- क्षणान्ता- 
पुंसां वियोगे भृशमन्धकारम् ॥६०॥
एताभिरुत्सेककुटुम्बिनीभि-
रुन्मादमूर्च्छाविषवल्लरीभि- ।
स्त्रीभिर्महामोहपिशाचिकाभि- 
संस्पृश्यमान- कुशली न लोक- ॥६१॥
स्वस्थास्त एते निवसन्ति सन्त-
सन्तोषकान्तेषु तपोवनेषु ।
सन्तापनं स्त्रीनयनान्तशल्यं 
येषां शितं चेतसि नावसन्नम् ॥६२॥
इति प्रयत्नाज्जनकेन तैस्तै-
र्विवेकवाक्यै- प्रतिबोध्यमान- ।
नाबुध्यतासौ मदनान्वितेन
लावण्यपानेन विघूर्णमान- ॥६३॥
अथापरेद्युर्विहितस्वकृत्ये
मुनौ फलेध्माहरणे प्रयाते ।
लीलावती लोभयितुं कुमारं 
नरेन्द्रकन्या पुनराजगाम ॥६४॥
दासीगणेनानुगता लतानां 
पुष्पस्मितानां श्रियमाश्रयन्तो ।
साङ्गं नवानङ्गमिवैकशृङ्ग-
मासाद्य हृष्टा विबभौ नताङ्गी ॥६५॥
@४१९
दिव्योचितं कल्पलताग्रलम्बि-
फलाभिरामं रुचिराश्रमं मे ।
द्रष्टुं त्वमेहीत्यभिधाय सा तं 
निनाय तीरं त्रिदशापगाया- ॥६६॥
स तत्र रत्नोज्ज्वलचित्रपत्र-
सुवर्णवल्लीफलपुष्परम्यम् ।
नौभिर्धृतं कृत्रिममाकलय्य
सुखाश्रमं हर्षनिवारुरोह ॥६७॥
संसारतुल्येन हृत- स तेन 
सरित्प्रवाहे कपटाश्रमेण ।
अज्ञाततत्त्वो’प्यनुरक्तवृत्ति-
र्वाराणसीं प्रीतिमिवाससाद ॥६८॥
अवाप्य काश्यस्य स राजधानीं
महीमहेन्द्रस्य महार्हरत्नाम् ।
मेने मुनीन्द्रै- कथितं कथासु
स्वर्गाङ्गणं दृष्टिपथं प्रयातम् ॥६९॥
तत- प्रमोदाकुलित- क्षितीश-
स्तस्मै मृगाक्षीं विधिना विधिज्ञ- ।
प्रदक्षिणावर्तविलोलहारां
ददौ सुतां पूर्णमनोरथश्री- ॥७०॥
नरेन्द्रकन्याकरसक्तपाणि-
र्विवाहहव्यावहितं हुताशम् ।
अमन्यतानन्यमति- कुमार-
स्तत्राग्निहोत्रस्य परं प्रकारम् ॥७१॥
महोत्सवोत्साहरसाकुलेन
सम्पूज्यमान- प्रणयेन राज्ञा ।
स्थित्वा तप-संयत एव तत्र
जायासख- स्वं प्रययौ वनान्तम् ॥७२॥
जायाद्वितीयं विजने भ्रमन्तं 
दृष्ट्वा मृगी तं जननी प्रहृष्टा ।
मुनिप्रसादाप्तमनुष्यवाचा 
कुतस्तवेयं ललनेत्युवाच ॥७३॥
@४२०
स तां प्रणम्य प्रणयाद्वभाषे 
मातर्ममायं द्युतिमान् वयस्य- ।
प्राप्त- प्रयत्नात्स्पृहणीयरूप- 
सख्येन दीप्तानलसाक्षिकेण ॥७४॥
इति ब्रुवाणं तमवेत्य मुग्धं 
मृगी विवाहादिकथानभिज्ञम् ।
पतिव्रतानामथ तापसीनां 
तपोवनं सा शनकैर्निनाय ॥७५॥
धर्मानुगा ते सहचारिणीयं 
पत्नी त्वमस्या- पतिरित्यशेषम् ।
विवाहवृत्तं कथितं स ताभि- 
श्रुत्वा प्रियामेव विवेद जायाम् ॥७६॥
पित्रा प्रहर्षादपि काश्यपेन 
विवाहधर्मे विहितोपदेश- ।
प्रणम्य तं तद्वचसा जगाम 
पुरीं सभार्य- श्वशुरस्य राज्ञ- ॥७७॥
वृद्धेन तेन स्वपदेऽभिषिक्त-
सत्त्वोज्ज्वलं शान्तिपदं श्रितेन ।
शशास सामन्तकिरीटकोटि-
विश्रान्तपाद- स महीमशेषाम् ॥७८॥
ऐश्वर्यमोहानभिभूतबुद्धि-
र्धर्मस्वभावात्स लसद्विवेक- ।
जरान्वितो’भूद्बहुपुत्रपौत्र- 
प्रव्रज्यया शान्तिपथाभिकाम- ॥७९॥
यो’भूत्कुमारो मुनिरेकशृङ्ग- 
सो’हं नलिन्येव यशोधरा सा ।
अद्यापि जन्मान्तरवासनास्या
विलोलनायैव ममाभियुक्ता ॥८०॥
निजजन्मान्तरकथां जिनेनेत्युपवर्णिताम् ।
आकर्ण्य भिक्षव- सर्वे बभूवुस्ते सविस्मया- ॥८१॥
इति क्षेमेन्द्रविरचितायां बोधिसत्त्वावदानकल्पलतायां 
एकशृङ्गावदानं नाम पञ्चषष्टितम- पल्लव- ॥
@४२१
६६. कविकुमारावदानम् ।
नायाति कायपरिवृत्तिशतैर्विरामं 
विच्छेदमेति न जवेन पलायितस्य ।
लङ्घ्या न नाम वपुष- सहचारिणीयं 
छायेव कर्मसरणि- पुरुषस्य लोके ॥१॥
देवदत्तशिलापातपादाङ्गुष्ठक्षतासृज- ।
कारणं भगवान् पृष्टो भिक्षुभिस्तानभाषत ॥२॥
श्रूयतां येन दुर्वारवैरस्मरणजन्मना ।
मम कर्मविपाकेन पादाङ्गुष्ठ- परिक्षत- ॥३॥
पञ्चालेषु महीपाल- काम्पिल्ये नगरे पुरा ।
अभूत्सत्यरतो नाम संश्रयो धर्मकर्मयो- ॥४॥
बभूव लक्षणा नाम पत्नी तस्य सुलक्षणा ।
प्रजासंरक्षणार्हस्य यजनस्येव दक्षिणा ॥५॥
दैवात्तस्यामपुत्रायां पुत्रार्थी पृथिवीपति- ।
सुधर्मां नाम वैदेहीमुपयेमे तयार्थित- ॥६॥
पत्यौ कृतविवाहे’थ लक्षणासूत दारकम् ।
मिथ्यासपत्नीलाभेन पश्चात्तापमुवाह च ॥७॥
सो’भूदलोलमन्त्राख्य- कुमार- पितुरीप्सित- ।
विद्याविनयसम्पन्न- कलाशास्त्रार्थपारग- ॥८॥
सुधर्मायां सगर्भायामथ राजा व्यपद्यत ।
सर्वारम्भस्थिराशानां देहिनां नो स्थिरा तनु- ॥९॥
अमात्यैरभिषिक्तो’थ तस्यान्ते लक्षणासुत- ।
नवाङ्कुश इवाभूद्यस्तीक्ष्ण- सामन्तदन्तिनाम् ॥१०॥
गोविषाणाभिधस्तस्य महामात्य- प्रियो’भवत् ।
गोशृङ्गकुटिला यस्य नीतिर्न ज्ञायते परै- ॥११॥
प्रत्यासन्ने सुधर्माया- कालेन प्रसवावधौ ।
गर्भं नृपान्तकं प्राह निमित्तज्ञ- पुरोहित- ॥१२॥
अथ मन्त्रिगिरा राजा जन्मक्षणवधे शिशो- ।
तदन्त-पुररक्षार्हानादिदेशोद्यतायुधान् ॥१३॥
तद्विज्ञाय सुधर्मापि सन्त्रस्ता शरणं ययौ ।
महामात्यं विधातारमिव स्वच्छन्दकारिणम् ॥१४॥
@४२२
प्रभुभार्येति सा तेन निर्दिष्टतनयाभिधा ।
सञ्जातं सुतमत्याक्षीत्कैवर्तानां निकेतने ॥१५॥
तत एव समानीतां तया कन्यां प्रदर्शिताम् ।
ज्ञात्वा नैमित्तिकवच- सत्यं मेने न भूपति- ॥१६॥
धीमान् कविकुमाराख्य- स कैवर्तगृहे शिशु- ।
लेभे यतस्ततस्तास्ता विद्याशिल्पान्विता- कला- ॥१७॥
स तत्र बालकै- सार्धं क्रीडानगरकृत्पथि ।
राजकेलीपरिचयैर्विजहार महाभुज- ॥१८॥
यदृच्छयागतस्तत्र नैमित्तिकपुरोहित- ।
तं दृष्ट्वा नृपमभ्येत्य बभाषे भक्तिसम्मत- ॥१९॥
देव कैवर्तसदने मया दृष्ट- कुमारक- ।
य एव कथित- पूर्वं राज्यप्राणापहस्तव ॥२०॥
श्रुत्वेति नृपति- कोपान्निर्भर्त्स्यापरमातरम् ।
गोविषाणं समाहूय महामात्यमभाषत ॥२१॥
अहो बतावलेपेन भवता मम संशये ।
राज्याब्धिकर्णधारेण नौरिव श्रीरुपेक्षिता ॥२२॥
त्वन्मतिन्यस्तचित्तस्य सुखं निद्राभवन्मम ।
सैवाद्य प्राणसन्देहज्वरतन्द्रीपदं श्रिता ॥२३॥
गूढगर्भं परित्यज्य कैवर्तेषु मदन्तकम् ।
प्रहृष्टापरमाता मे गणयत्येव वासरान् ॥२४॥
अद्यापि तद्वधोपाये त्वया यत्नो विधीयताम् ।
नखच्छेद्ये कुठारो’पि कालेनायाति कुण्ठताम् ॥२५॥
रक्षति स्वामिराष्ट्रार्थं दुर्गमित्रबलोदयम् ।
अमात्यप्रकृतिस्तस्मात्प्रकृतिभ्यो गरीयसी ॥२६॥
व्यसनशमनध्यानासक्ता- सदा हितजापिन- 
प्रणिधिनियतव्यक्ता- भक्तिव्रता- किल मन्त्रिण- ।
अभिमतफलप्राप्त्या सद्य- प्रदर्शितसिद्धय- 
शुचिपरिचयोदारा- पुण्यैर्भवन्ति महीभुजाम् ॥२७॥
तूर्णं गुरुतरारम्भैर्दारको’सौ विदार्यताम् ।
कालहीनप्रयत्नो हि पश्चात्तापाय केवलम् ॥२८॥
इति राज्ञा समादिष्ट- पूर्वोपेक्षाविलक्षधी- ।
गजवाजिरथानीकैरमात्य- सहितो ययौ ॥२९॥
@४२३
अत्रान्तरे सुधर्मापि गूढमाहूय पुत्रकम् ।
तन्मन्त्रितं निवेद्यास्मै गम्यतामित्युवाच तम् ॥३०॥
दत्वा चूडामणिं मात्रा स विसृष्टस्त्वराकुल- ।
व्रजन् दूरादमात्येन दृष्टो रत्नविभूषित- ॥३१॥
राजपुत्र- स एवायं नूनं गूढं पलायते ।
इत्युक्त्वास्य वधायोग्रान् स सेनाग्र्यानचोदयत् ॥३२॥
जवेन धावतां तेषां मृगवेग- स दूरग- ।
चम्पकाख्यस्य नागस्य ममज्ज भवनाम्भसि ॥३३॥
दृष्टनष्टे ततस्तस्मिंस्तमन्वेष्टुं प्रयत्नवान् ।
पदकाख्यं महामात्य- पश्चाच्चारं विसृष्टवान् ॥३४॥
चूडामणिप्रभावेण संस्तम्भितजलं तत- ।
नाग- कुमारमाश्वास्य स्थोयतामित्यभाषत ॥३५॥
विलोक्य राजपुत्रार्हपादमुद्रावतीं भुवम् ।
स्थितं नागस्य भवने पदकस्तमसूचयत् ॥३६॥
अथ नागेन्द्रभवनं परिवार्य समन्तत- ।
अश्रावयन्महामात्य- पार्थिवाज्ञां फणीश्वरम् ॥३७॥
पांशुभि- पूरयाम्येष भवनं ते भुजङ्गम ।
जलं स्थलं स्थलं श्वभ्रं करोति कुपित- प्रभु- ॥३८॥
भुजङ्गीभोगविच्छेदं न चेदिच्छसि तत्स्वयम् ।
अहितं राजराजस्य राजपुत्रं परित्यज ॥३९॥
इति सन्तर्जितस्तेन नागस्तूर्णं क्षपाक्षणे ।
तत्याज्य राजतनयं भयभोग्या हि जन्तव- ॥४०॥
प्रच्छन्नं राजपुत्रो’थ रजकावसथे स्थित- ।
चरणन्यासमुद्राभि- पदकेनोपलक्षित- ॥४१॥
तत- प्राप्ते महामात्ये रजकेनापि तद्भयात् ।
वस्त्रभारान्तरगत- परित्यक्तस्तटान्तरे ॥४२॥
गूढं ततोऽपि गत्वासौ कुम्भकारनिवेशने ।
तस्थौ योद्धुं समर्थो’पि कालाकाङ्क्षी नृइपात्मज- ॥४३॥
तत्रापि गोविषाणेन पादमुद्रानुसारिणा ।
महता बलचक्रेण सन्निरुद्धेषु वर्त्मसु ॥४४॥
वस्त्रैराच्छादित- पुष्पमालाङ्क- क्षितिपात्मज- ।
त्यक्त- कुलालै- साक्रन्दै- शवव्याजेन निर्जने ॥४५॥
@४२४
जवेन व्रजतस्तस्य विजने पदपङ्किभि- ।
गतिं मत्वा महामात्यस्तूर्ण चश्चात्समाययौ ॥४६॥
असन्त्यक्त- स सर्वत्र कर्मणेवानुसारिणा ।
अन्वेषणश्रमार्तेन दृष्ट- क्रुद्धेन मन्त्रिणा ॥४७॥
वेगादगणितश्वभ्र- स पपात महावटे ।
लग्नचूडामणि- शुष्कलताविटपसङ्कटे ॥४८॥
तं दृष्ट्वा पतितं मन्त्री विषमे श्वभ्रकोटरे ।
चूडामणिं समादाय गत्वा राज्ञे न्यवेदयत् ॥४९॥
कुमारो’प्यञ्जनाख्येन यक्षेण श्वभ्रवासिना ।
रक्षित- क्षितिमासाद्य पक्षिवन्न व्यपद्यत ॥५०॥
सुधर्मा पतितं श्रुत्वा पुत्रं स्वं निधनैषिणी ।
सुतस्ते जीवतीत्युक्त्वा रक्षिता दिव्ययोषिता ॥५१॥
कुमारो’पि खरव्याघ्रखुरक्षुण्णशिलातलम् ।
गजासृङ्मत्तशार्दूलद्रारुणं वनमाविशत् ॥५२॥
तत्र पिङ्गलकाख्येन लुब्धकेन निवेदितम् ।
मार्गमासाद्य पुरुषं कृत्तगात्रं व्यलोकयत् ॥५३॥
विलोक्य जातकरुणस्तं पप्रच्छ नृपात्मज- ।
केनेमां वैशसावस्थां नीतो’सि विजने वने ॥५४॥
सोऽब्रवीन्नातिदूरे’त्र चण्डालश्चण्डचेष्टित- ।
निवसत्यन्तक- पुंसां सुदासो नाम दु-सह- ॥५५॥
तस्य शङ्खमुखो नाम सारमेयो’स्ति भीषण- ।
पान्थास्थिशकलाकीर्णा येनैता विहिता दिश- ॥५६॥
तद्गोचरच्युतस्येयमङ्गच्छेदसमुद्भवा ।
मुहूर्तशेषजीवस्य व्यथा मे मर्मशातिनी ॥५७॥
क्रुद्धशङ्खमुखोत्कृत्तकण्ठानां सार्थगामिनाम् ।
मध्याह्नतप्तश्चण्डाल- सदा पिबति शोणितम् ॥५८॥
इति तस्य वच- श्रुत्वा राजपुत्रो निरायुध- ।
किं करोमीति कृपया प्रदध्यौ विद्धमानस- ॥५९॥
अथाजगाम चण्डालश्चण्डकोदण्डमण्डल- ।
दिक्षु क्षिपन्निव दृशा वाराहरुधिरच्छटा- ॥६०॥
तत्पार्श्वे क्रकचक्रूरदशन- श्वाप्यदृश्यत ।
प्रत्यग्रशोणितासक्तनखकोटिक्षतावनि- ॥६१॥
@४२५
अङ्गभङ्ग- कुरङ्गाणां चमराणां गलग्रह- ।
शृगालानां कुलव्याधि- सूकराणां क्षयज्वर- ॥६२॥
मातङ्गपक्षपातेन विधिना वनवर्त्मनि ।
क्रौर्यदर्प- स सिंहानामायास इव निर्मित- ॥६३॥
तस्याध्वन्यवधूनव्यवैधव्यविधिवेधस- ।
हूङ्कारघर्घरारावैर्दुद्रुवु- खङ्गिधेनव- ॥६४॥
तमभिद्रुतमत्युग्रचण्डालक्षोभसञ्ज्ञया ।
दृष्ट्वारुरोह भूपालसूनुरामलकद्रुमम् ॥६५॥
तं वीक्ष्य पादपारूढमाकर्णाकृष्टसायक- ।
क्रुद्ध- शङ्खमुखं चक्रे चण्डालस्तद्वधोन्मुखम् ॥६६॥
शरश्वदंष्ट्रतीक्ष्णाभिर्वाग्भिरुद्धतवादिना ।
विद्ध- क्रूरदृशा तेन राजसुनुरचिन्तयत् ॥६७॥
अहो निरायुधस्यायं वेधसा मम निर्मित- ।
राजराजरणोत्साहयोग्यस्य वपुष- क्षय- ॥६८॥
न स्नेहेन न दानेन न मानेन गुणेन वा ।
अयं निष्कारणरिपुर्जिजतामेति दुर्जन- ॥६९॥
नरकं नियतावासमस्य सज्जीकृतं पुर- ।
नरकङ्कालमालिन्यो वदन्ति वनभूमय- ॥७०॥
क्व जन्म रामचन्द्रस्य वंशे क्षत्रशिरोमणे- ।
शुनश्चण्डालपुत्राद्वा नि-शस्त्रस्य वध- क्व मे ॥७१॥
सर्वथा निश्चलायैव जन्मपर्यन्तशालिने ।
पुरुषार्थविरुद्धाय नम- प्राक्तनकर्मणे ॥७२॥
न च्छिद्राली न च गुणततिर्गण्यते जाल्मजाले 
सर्वोन्नत्या स्वकुलशशिनस्तस्य जन्मैव मा भूत् ।
दोषं दोषप्रचयवसतिर्दर्शयत्येव दूरात् 
यस्याङ्गुल्या तनुतरमतिव्यक्तमालोक्य लोक- ॥७३॥
इति चिन्तयतस्तस्य विषमे प्राणसंशये ।
अभून्मानक्षयादेव न शरीरक्षयाद्भयम् ॥७४॥
अत्रान्तरे दिव्यदृशा ज्ञात्वा विद्याधरो मुनि- ।
माठर- कृपया तस्य तीव्रक्लेशवतीं दशाम् ॥७५॥
व्योममार्गेण निष्कोशखड्गपाणि- समाययौ ।
नभोनिस्त्रिशयोर्मैत्रीमेकरूपां प्रदर्शयन् ॥७६॥
सो’भ्येत्य भीषणतनु- क्रोधक्रूरतरेक्षण- ।
चण्डालसूनोश्चिच्छेद शिर- शङ्खमुखस्य च ॥७७॥
@४२६
अथ स्वमाश्रमं नीत्वा तमाश्वास्य नृपात्मजम् ।
स तस्मै प्रददौ मायाविद्या- सह महर्द्धिभि- ॥७८॥
ततस्तं मुनिमामन्त्र्य मानी शत्रुजिगीषया ।
राज्यकाम- शनै- प्रायात्काम्पिल्यं पार्थिवात्मज- ॥७९॥
स तत्र नर्तकीरूपं कृत्वा रतिमनोरमम् ।
ललिताभिनयैस्तैस्तै- पौरलोकमतोषयत् ॥८०॥
श्रुत्वा नरपतिस्तस्य कौशलं नृत्यवाद्ययो- ।
स्वयं द्रष्टुं सहामात्यै- प्रययौ नाट्यमण्डपम् ॥८१॥
स तत्र कैशिकीलीलाललितं तं व्यलोकयत् ।
अमृताहरणायातं कान्तारूपमिवाच्युतम् ॥८२॥
तस्याभिनवसौन्दर्यं विचार्य धरणीधर- ।
शृङ्गारास्वादनक्षीब- प्रधानामात्यमब्रवीत् ॥८३॥
अहो सम्पूर्णलावण्या धन्या वरतनोस्तनु- ।
इयं हरति नश्चेतश्चित्राभिनयशालिनी ॥८४॥
इयं सा मेनका नूनं स्वर्गरङ्गविलासिनी ।
अन्यथा नवनेपथ्या कुत- कान्तेयमाकृति- ॥८५॥
भावा भव्यतरस्वभावरचना वैचित्र्यचारुक्रमै-
आस्वाद्यस्य रसस्य सङ्गततया निष्पादनायोद्यता- ।
निष्पन्नस्य मुहु- प्रसाधनविधिर्मध्ये ध्रुवा{१.ध्रुवो ##इन् प्रिन्तेद् एदितिओन् अगैन्त्स् ंस्स्.##} गीतिभि- 
सम्मूर्च्छन्मुरजोपरञ्जितमहो नाट्यं मन- कर्षति ॥८६॥
वाणी पाठ्यपरिग्रहे परिलसद्वीणास्वनामोदिनी
सत्त्वव्यक्तिविभक्तिकम्पतरला तालोन्मुखी मेखला ।
आहार्यं रचयत्यहार्यरुचिरं सौन्दर्यरेखासखी
तन्व्या लास्यविलासशिष्यकलनां भ्रूयुग्ममासेवते ॥८७॥
इति तद्वदनाम्भोजन्यस्तनेत्रस्य भूपते- ।
उद्ययौ वदनस्वेदसिक्तो मदनपादप- ॥८८॥
दिनान्ते रत्नसम्पूर्णं दत्वास्यै पारितोषिकम् ।
अन्त-पुरोदरं गत्वा तामेवाचिन्तयन्नृप- ॥८९॥
असत्यरूपा तस्यान्तर्विश्रान्ता कूटकामिनी ।
चक्रे संसारमायेव वामा मोहं महीपते- ॥९०॥
आनिनाय स तां स्वैरं सदनं मदनातुर- ।
परिणामविरोधीनि स्पृहयन्ति मुमूर्षव- ॥९१॥
@४२७
यश-पुष्पप्रकाराणां त्रिवर्गफलशालिनाम् ।
परशुर्नृपवृक्षाणामिन्द्रियाणामनिग्रह- ॥९२॥
नैवावटे पतति पातिनि यूथनाथ- ।
सम्पूर्णदानपरिपूरितभृङ्गसार्थ- ।
सा बन्धकी यदि करोति न कुञ्जरस्य 
गाढानुरागविवशस्य विमोहदीक्षाम् ॥९३॥
तत- स्वैरं गृहं राज्ञश्चेटकै- कूटकामिनी ।
छन्दानुवृत्तिभिर्मूढैर्विनाशाय प्रवेशिता ॥९४॥
विविक्ते त्यक्तधैर्यस्य तस्य गाढाभिलाषिण- ।
बभूव कान्तारूपेण काल- कण्ठग्रहोन्मुख- ॥९५॥
ततस्तं दीर्घनिद्रायै शय्यामारूढमादरात् ।
विहाय नर्तकीरूपं कुमार- सहसाब्रवीत् ॥९६॥
भोगलुब्धेन भवता भ्रातृस्नेहानपेक्षिणा ।
सहभोग्यमिदं राज्यं कथमेकेन भुज्यते ॥९७॥
निर्दोष- क्लेशजलधौ क्षिप्तो’हं विषमे त्वया ।
स्वकर्मयोगादुत्तीर्णस्तत्प्रतीकारचिन्तक- ॥९८॥
उक्त्वेति बद्ध्वा नृपतिं प्राप्तं राज्यमवाप्य स- ।
लुब्धप्रशमनं चक्रे जनताश्वसनेन स- ॥९९॥
स सम्प्राप्तपदस्तीव्रं चिन्तयन् स्वपराभवम् ।
शिलां प्रभाते चिक्षेप नृपतेर्मन्युनिष्कृप- ॥१००॥
तां भ्रातृवधसंसक्तरक्तसिक्तामिव श्रियम् ।
भुक्त्वा कविकुमारो’पि देहान्ते नरकं ययौ ॥१०१॥
सो’हं वर्षसहस्राणि भुक्त्वा तत्कर्मपातकम् ।
प्रक्षीणकिल्बिषो’प्यद्य पादाङ्गुष्ठे परिक्षत- ॥१०२॥
जन्मावर्तक्रमपरिचयै- सन्ततै- पच्यमानं 
पश्चाद्यातं स्थलजलतरुग्रावगर्भान्तरे’पि ।
तैस्तैर्नानारसपरिकरै- कायपात्रे स्वभुक्तं 
कल्पापायैरपि न पुरुष- कर्मशेषं जहाति ॥१०३॥
इत्यन्यजन्मचरितं श्रुत्वा भगवतोदितम् ।
अलङ्घ्यां मेनिरे सर्वे भिक्षव- कर्मसन्ततिम् ॥१०४॥
इति क्षेमेन्द्रविरचितायां बोधिसत्त्वावदानकल्पलतायां
कविकुमारावदानं षट्षष्टितम- पल्लव- ॥
@४२८
६७ सङ्घरक्षिहावदानम् ।
धन्यास्ते परिपूर्णपुण्यनिधय- सद्धर्मसम्बोधिन- ।
ज्ञानोदग्रगुरूपदेशमहिमप्राप्तप्रभावोदय- ।
गेहप्राङ्गणलीलया बहुतरक्लेशोग्रसंयापकृत् 
यै- संसारविसारिमारवमहामार्ग- समुल्लङ्घ्यते ॥१॥
पुराभवद्गृहपति- श्रावस्त्यां बुद्धरक्षित- ।
अर्थिसार्थोपकरणगुर्व्यो यस्य गृहश्रिय- ॥२॥
य- प्रसन्नमनोवृत्ति- कुशलाय प्रसादिना ।
कृत- शिक्षापदोत्सृष्ट- शारिपुत्रेण भिक्षुणा ॥३॥
सङ्घरक्षितनामाभूत्सम्पूर्णगुणलक्षण- ।
पुत्रस्तस्य सदाचार- सर्वविद्याविचक्षण- ॥४॥
तं कदाचिद्गृहायाते शारिपुत्रे पिताब्रवीत् ।
त्वमुपस्थायक- पुत्रो गर्भस्थो’स्य प्रतिश्रुत- ॥५॥
तस्मात्तदधुना सत्यं कर्तुमर्हसि मे वच- ।
पुण्यैर्भवन्ति सत्पुत्रा- पितुरानृण्यकारिण- ॥६॥
इति पित्रा समादिष्ट- प्रहृष्ट- सङ्घरक्षित- ।
अनुग- शारिपुत्रस्य परिचर्यापरो’भवत् ॥७॥
तत- प्रव्राजितस्तेन समुदाचारशिक्षया ।
अध्यापित- स निखिलं धर्मागमचतुष्टयम् ॥८॥
तत- कदाचिद्वणिजां मित्राणां तुल्यजन्मनाम् ।
शतै- पञ्चभिरम्भोधिगमनेन सहार्थित- ॥९॥
आरुरोह प्रवहणं तेषां कुशलचिन्तक- ।
भयेषु धैर्यजननं गृहीत्वा शासनं गुरो- ॥१०॥
अथाब्धिमध्ये संरुद्धे तस्मिन् प्रवहणे क्षणम् ।
साक्रन्दे वणिजां सार्थे प्रोच्चचार वचो’म्भस- ॥११॥
यदि प्रवहणस्यास्य मुक्तिर्युष्माकमीप्सिता ।
तदेष शिप्यतां क्षिप्रं सलिले सङ्घरक्षित- ॥१२॥
श्रुत्वैतत्प्राणसन्देहे तेषामेकाभवन्मति- ।
वरं निधनमेवास्तु न तु साधुसुहृद्वध- ॥१३॥
विषमे संशये तेषां कृपया रक्षणोद्यत- ।
चिक्षेप स्वयमात्मानं क्षुब्धाब्धौ सङ्घरक्षित- ॥१४॥
@४२९
स नागनिलयं प्राप्तस्तत्र नागैरथान्वित- ।
विधाय पूर्वसम्बुद्धवृद्धचैत्याभिनन्दनम् ॥१५॥
दृष्टिश्चासरदस्पर्शविषाणां चिन्तया कृश- ।
सुचिराभिमतां तेषां विदधे धर्मदेशनाम् ॥१६॥
तीव्रारतिसमुद्विग्ना- स्वदेशगमनोत्सुक- ।
स नागैर्वणिजामेव न्यस्त- प्रवहणे क्षणात् ॥१७॥
ते प्रहृष्टा- समासाद्य परलोकादिवागतम् ।
प्रत्यावृत्तप्रवहणास्तीरं प्रापुर्महोदधे- ॥१८॥
स्वगृहोत्कण्ठया तेषां व्रजतामतिसत्वरम् ।
निद्रालुर्वालुकाकूले विस्मृत- सङ्घरक्षित- ॥१९॥
गते सार्थे प्रबुद्धो’थ प्रभाते विजना दिश- ।
पश्यन् सुहृद्विरहित- प्रदध्यौ स विषण्णधी- ॥२०॥
अहो दृष्टाश्च नष्टाश्च गन्धर्वनगरोपमा- ।
विमोहयन्ति विरहे सुहृद्बन्धुसमागमा- ॥२१॥
तरुणशफरोत्फालालोला- परप्रियसङ्गमा 
विदधति नृणामास्थां मिथ्यास्थिरस्थितिबन्धनीम् ।
स्वजनरहित- शेते गर्भे तथैव विपद्यते
विचरति सहासक्तैर्जन्तु- शुभाशुभकर्मभि- ॥२२॥
इति ध्यात्वा धिया धीर- स व्रजन् विषमाध्वना ।
जनचिन्तामिवानन्तां प्राप शालाटवीं शनै- ॥२३॥
ततस्तत्र समुद्भूतरत्नप्रासादमन्दिरम् ।
महाविहारमद्राक्षीत्स मूर्तमिव कौतुकम् ॥२४॥
स्वास्तीर्णासनपर्यङ्के तस्मिन् रुचिरचीवरम् ।
ददर्श सङ्घं भिक्षूणामक्षुण्णशमलक्षणम् ॥२५॥
ततस्तैर्विहितातिथ्य- स तत्रालङ्कृतासन- ।
लब्धभोजनसत्कार- क्षणं विश्रान्तिमाप्तवान् ॥२६॥
भिक्षूणामथ सम्प्राप्ते भोजनावसरे पुर- ।
सज्जीकृतानि पात्राणि स्थूलमुद्गरतां ययु- ॥२७॥
विहारे’न्तर्हिते तस्मिंस्ते महामुद्गरायुधा- ।
मिथ- शिरांसि निर्भिद्य चक्रु- क्ष्मां शोणितोक्षिताम् ॥२८॥
आहारकाले’तिक्रान्ते विहारे’भ्युदिते पुर- ।
स्वस्थास्ते भिक्षवस्तस्थुस्तथैव प्रशमान्विता- ॥२९॥
@४३०
स तदाश्चर्यमालोक्य तान् पप्रच्छ सविस्मय- ।
भक्तकाले कलि- कस्माद्युष्माकमयमुद्गत- ॥३०॥
तमवोचत ते’स्माभिर्विहारे पूर्वजन्मनि ।
भक्तकाले कृतं युद्धं तस्यैतत्कर्मण- फलम् ॥३१॥
ते तान् बभाषिरे मोहादागन्तूनां दुरात्मभि- ।
भक्तविघ्न- कृतो’स्माभिर्भिक्षूणां भिक्षुभि- पुरा ॥३२॥
एतदाकर्ण्य स ततो ज्ञात्वापश्यन्नवं पुन- ।
तृतीयं रुचिरावासं विहारं भिक्षुभिर्वृतम् ॥३३॥
भिक्षुभक्तक्षणे तं च निर्दग्धं पुनरुत्थितम् ।
दृष्ट्वा तं विस्मित- सङ्घमपृच्छद्दाहकारणम् ॥३४॥
ते तमूचु- पुरास्माभि- भिक्षुभिर्भिक्षुमत्सरात् ।
आदीपित- क्रौर्यरतैर्विहार- पूर्वजन्मनि ॥३५॥
श्रुत्वैतत्स ततो गत्वा ददर्शान्यत्र निश्चलान् ।
स्तम्भकुशहलाकारान् मार्जनीरज्जुसन्निभान् ॥३६॥
खट्वाद्युलूखलस्थूलांस्तन्तुशेषान् द्विधागतान् ।
सत्त्वान् सत्त्ववतामग्र्यान् सुप्तचैतन्यनि-सुखान् ॥३७॥
स तान् दृष्ट्वा व्रजन्नेव पुण्यं प्राप तपोवनम् ।
सेवितं तीव्रतपसां मुनीनां पञ्चभि- शतै- ॥३८॥
ते तं दूरात्समालोक्य चक्रिरे निश्चयं मिथ- ।
अस्य दातव्यमस्माभिर्न स्थानं न प्रियं वच- ॥३९॥
शाक्यशिष्यो न सम्भाष्यो बहुजल्प- स्वभावत- ।
इति संविदमाधाय ते तस्थुर्मौनिन- परम् ॥४०॥
तैरदत्ताश्रयस्तत्र स बभ्राम दिनक्षये ।
बद्धकोशैर्विनष्टाश- पङ्कजैरिव षट्पद- ॥४१॥
मुनिरेकस्तु वासाय तस्य शून्यां कुटीं ददौ ।
त्वया मौनवता रात्रौ स्थानव्यमिति संविदा ॥४२॥
तत्र तैरकृतातिथ्यं तं क्षपाक्षयकारिणम् ।
ऊचे शयानमभ्येत्य शरैराश्रमदेवता ॥४३॥
उत्तिष्ठ साधो सौजन्यात्कुरु मे धर्मदेशनाम् ।
सद्धर्मवादिनां लोके प्रथमो ह्यसि मे मत- ॥४४॥
इत्यर्थितस्तया मौनी स तां प्राह लघुस्वन- ।
मातर्निष्कासनायैव त्वं मे केनापि निर्मिता ॥४५॥
@४३१
अस्मिन् मे मुनिना मौनसमय- संश्रय- कृत- ।
निष्कासयति मामेष तद्व्यतिक्रमकारिणम् ॥४६॥
इति ब्रुवाण- प्रणयाद्बहुश- स तयार्थित- ।
ब्राह्मणानुमतं धर्मं वक्तुं समुपचक्रमे ॥४७॥
नैव व्रतानि तनुशोधनसाधनानि 
नो पावनानि विजनानि तपोवनानि ।
पुंसां जटाजिनपरिग्रहदुर्ग्रहाणां
चेत- स्पृहापरिचितं परिशोधयन्ति ॥४८॥
एते वने फलभुज- कपयो न मुक्ता
वृक्षा- सवल्कलपलाशजटासटाश्च
अन्तर्जलप्रणयिनस्तिमयश्च तीर्थे
मिथ्या तप-परिकर- प्रशमोज्झितानाम् ॥४९॥
न भूतिधवलैरिभै- पवनपायिभि- पन्नगै-
वनव्यसनिभिर्मृगै- सललकै- स्थलीशायिभि- ।
फलप्रणयिभि- शुकैरपि निरम्बरैर्लुब्धकै- 
अमुक्तविषयस्पृहैरधिगता प्रशान्ति- क्वचित् ॥५०॥
इति तद्वचनं श्रुत्वा मुनयो’पि सविस्मया- ।
तस्मादरोन्मुखा- सर्वे परिवार्यावतस्थिरे ॥५१॥
सो’चिन्तयदियं पर्षत्संसारपरिवर्तिनी ।
मिथ्यैव व्रतसन्तापसन्ततक्लेशमश्नुते ॥५२॥
नृणामविद्या संस्कारा विज्ञानं नामरूपता ।
षडायतनसंस्पर्शो वेदना सह तृष्णया ॥५३॥
उपादानं भवो जातिर्जरामरणदुर्गति- ।
एष दु-खमय- स्कन्ध- सुमहान् परिवर्धते ॥५४॥
अविद्यादिक्रमेणैव प्रशान्तानां मनीषिणाम् ।
एकैकस्य निरोधेन लयं याति पर- पर- ॥५५॥
इति निश्चित्य मनसा स तेषां तद्विधां पुर- ।
सद्धर्मदेशनां कृत्वा पुनस्तानिदमब्रवीत् ॥५६॥
तेषामशोच्यं स्पृहणीयमेव 
जन्मप्रशामोचितमुन्नतानाम् ।
मैत्रीपवित्राणि मनांसि येषां 
सद्धर्मशुद्धानि च जीवितानि ॥५७॥
@४३२
यावन्तो’स्यां भुवि नभसि भोगिनामालये वा
सत्त्वा- सन्ति प्रणयवचसा तान् सुहृत्प्रार्थये’हम् ।
मैत्रीपात्रं कुरुत हृदयं धर्मबुद्धिं भजध्वं 
धर्मादन्यस्तमसि विषमे देहिनां नास्ति दीप- ॥५८॥
इत्युक्त्वा पादपतले कृतपर्यङ्कबन्धन- ।
ऋजुप्रकाशमर्हत्त्वं तत्र साक्षाच्चकार स- ॥५९॥
ते तमूचुर्भदन्तास्मान्नय शाक्यमुने- पदम् ।
स्वाख्याते धर्मविनये प्रव्रज्यामर्थयामहे ॥६०॥
इति तैरर्थित- सो’थ चीवरप्रान्तलम्बिन- ।
तानादाय ययौ व्योम्ना महर्द्धि- सङ्घरक्षित- ॥६१॥
स शास्तु- पदमासाद्य तत्पादनलिनद्वयम् ।
मूर्ध्नाभिवन्द्य सानन्दस्तस्मै सर्वं न्यवेदयत् ॥६२॥
भगवान् प्रणयिप्रीत्या मुनीनामथ तद्गिरा ।
मन-प्रसादजननीं चक्रे सद्धर्मदेशनाम् ॥६३॥
ते तत्प्रसादसञ्जातविमलप्रशमोदया- ।
सर्वक्लेशप्रहाणार्हं पूज्यमर्हत्त्वमाययु- ॥६४॥
तेषु यातेषु शास्तारमपृच्छत्सङ्घरक्षित- ।
भगवन् स्तम्भकुड्यादिरूपा- पुष्पफलोपमा- ॥६५॥
रज्ज्वाभास्तन्तुशेषाश्च दृष्टा- सत्त्वा मया पथि ।
तत्तेषां कर्मण- कस्य फलं मोहानुवर्तिनाम् ॥६६॥
इति तेनादरात्पृष्ट- सर्वज्ञस्तमभाषत ।
बभूवु- काश्यपाख्यस्य ते शास्तु- श्रावका- पुरा ॥६७॥
स्तम्भकुड्येषु तै- श्लेष्म प्रक्षिप्तं सङ्घमन्दिरे ।
भुक्तानि सङ्घवृक्षेभ्य- फलपुष्पाणि चापरै- ॥६८॥
भिक्षुभोजनपानेषु द्वेषाद्विघ्न- कृतो’परै- ।
सङ्घलाभपरावृत्तिर्भिक्षूणामपरै- कृता ॥६९॥
ते तत्कर्मविपाकेन तत्तदाकारतां गता- ।
इत्याख्यानं भगवता श्रुत्वा सो’भूत्सविस्मय- ॥७०॥
प्राप्तमर्हत्पदं दृष्ट्वा भिक्षव- सङ्घरक्षितम् ।
जिनं तत्कर्म पप्रच्छु- पृष्ट- स च जगाद तान् ॥७१॥
@४३३ 
एष प्रब्रजित- शास्तु- काश्यपाख्यस्य शासने ।
पुरा विहारे सङ्घस्य वैयापृत्यकरो’भवत् ॥७२॥
पञ्च चास्य शतान्यासन् सङ्गतानि विहारिणाम् ।
प्रणिधानं शरीरान्ते कुशलाय चकार स- ॥७३॥
तेनास्मिञ्जन्मनि प्रापदर्हत्वं सङ्घरक्षित- ।
तदैतत्सङ्गतं चास्य मुनीनां शतपञ्चकम् ॥७४॥
रक्तै- शुक्लैरसितशबलैर्देहिनां कर्मसूत्रै-
श्चित्राकारं भवति बहुश- प्रावृतं जन्मवस्त्रम् ।
त्यक्ते तस्मिञ्जरठभुजगम्लाननिर्मोकयुक्त्या 
तत्कैवल्यं विशति कुशली यन्न शीतं न चोष्णम् ॥७५॥
इति तस्य निशम्य सादरा-
कथितं तेन तथागतेन ते ।
प्रशशंसुरनन्यमानसा- 
चरितं सच्चरितस्य भिक्षव- ॥७६॥
इति क्षेमेन्द्रविरचितायां बोधिसत्त्वावदानकल्पलतायां 
सङ्घरक्षितावदानं सप्तषष्टितम- पल्लव- ॥
@४३४
६८. पद्मावत्यवदानम् ।
कर्माणि पूर्वविहितानि हिताहितानि
श्लिष्टानि भोगसमयैरतिवाहितानि ।
गच्छन्ति जन्तुषु लसत्कुसुमोपमानि 
लीनं तिलेष्विव निधाय निजाधिवासम् ॥१॥
वज्रासने वज्रसमाधिबन्धा-
दथोत्थिते बुद्धसुधामयूखे ।
संवत्सरै- षड्भिरवाप्तदीप्त-
ज्ञानोदये भिक्षुगणस्तमूचे ॥२॥
त्वद्वियोगाग्निसन्तप्ता भगवन् कुक्षिकोटरे ।
निलीनं सुषुवे गर्भं षड्भिर्वर्षैर्यशोधरा ॥३॥
तस्मिन् राहुलकाभिख्ये जाते त्वत्सदृशे शिशौ ।
जात- कुतो’यमित्याह राजा शुद्धोदन- क्रुधा ॥४॥
सा वध्यवसुधां नीता शासनेन महीपते- ।
सती तवैव लेखेन प्रभावेणैव रक्षिता ॥५॥
त्वद्व्यायामशिलोत्सङ्गे निक्षिप्ते’थ तया शिशौ ।
तत्सत्ययाचनेनासौ सलिले पुप्लुवे शिला ॥६॥
साध्वीव्रतपवित्रायास्तस्या- श्वशुरकोपज- ।
दु-खावमानसन्ताप- स पाकात्कस्य कर्मण- ॥७॥
इति भिक्षुवच- श्रुत्वा भगवान् प्रत्यभाषत ।
श्रूयतां कर्मणा येन दु-खं लेभे यशोधरा ॥८॥
काम्पिल्ये नगरे राजा ब्रह्मदत्त- पुराभवत् ।
भूतलाखण्डल- श्रीमान् कामिनीकुसुमायुध- ॥९॥
खङ्गधाराधरेणाजौ भुजेन जनित- पर- ।
प्रजज्वाल प्रतापाग्निर्यस्यारातितम-प्रद- ॥१०॥
स कदाचिद्वनं धन्वी मृगयाकेलिकौतुकी ।
विवेश दूरमेकाकी हृतो’श्वेनातिरंहसा ॥११॥
तस्यार्ककिरणोद्भिन्ना- कपोले स्वेदबिन्दव- ।
चक्रु- कुण्डलमुक्तानां प्रतिबिम्बविडम्बनम् ॥१२॥
मार्गागतेन स मुहुर्मृगशावकेन
रम्यावलोकनकुतूहलनिश्चलेन ।
हाराग्ररत्नशकलप्रतिबिम्बितेन 
प्राप क्षणं सदृशरूपपदं सुधांशो- ॥१३॥
@४३५
तस्यानुरक्तहरिणीकरिणीप्रसक्त-
व्यामीलितेक्षणमृगद्विपसेव्यमाना- ।
जह्नु- श्रमाम्बुशबरीकबरीकलाप-
पुष्पस्पृश- सुरभिमत्तवनान्तवाता- ॥१४॥
अस्मिन्नवसरे कन्यां शाण्डिल्यस्य महामुने- ।
प्रस्रावपानसम्प्राप्तगर्भमुग्धमृगीसुताम् ॥१५॥
सलिलाहरणायातां लावण्यामृतवाहिनीम् ।
स ददर्शाश्रमसरित्तीरे तरललोचनाम् ॥१६॥
कमलां कमलावासप्रीत्येव कमलाकरम् ।
सृजन्ती चरणन्यासजातै- कमलमण्डलै- ॥१७॥
अपूर्वकौतुकवतीं तां दृष्ट्वा मनुजेश्वर- ।
अमरत्वमिव प्राप निर्मिमेषेक्षण- क्षणम् ॥१८॥
सो’चिन्तयदहो कापि कान्तेयं मुनिकन्यका ।
हरिणीव हरत्येव स्निग्धमुग्धैर्विलोकितै- ॥१९॥
सेवासीम्नि विशेशिता कमलिनी संवाहने पादयो-
पूर्णेन्दुर्वदनस्य लक्ष्मलिखितं दासत्वमापादित- ।
प्रारब्धे स्वयमेव विश्वविजये भ्रूविभ्रमै- सुभ्रुव- 
कामं निर्ममकामकार्मुलता नैर्गुण्यमालम्बते ॥२०॥
किरति वदनबिम्बं हर्षपीयूषमस्या 
ललितसितमयूखोल्लेखलेखाक्रमेण ।
इयमतिशयमैत्री नेत्रयो- श्रोत्रमूले 
नवकुवलयलीलोत्तुङ्गकान्तिं तनोति ॥२१॥
इति सञ्चिन्त्य स शनैरवरुह्य तुरङ्गमात् ।
तामुवाच समभ्येत्य कौतुकालोकनोन्मुखीम् ॥२२॥
अम्लानसुकृतोदारसुरकण्ठग्रहोचिता ।
विजने मणिमालेव का त्वं कुवलयेक्षणे ॥२३॥
श्यामानन्दसन्दोहस्यन्दिनी ललिता तव ।
न कस्य कुरुते कान्ति- कौतुकाकुञ्चितं मन- ॥२४॥
ब्रूहि कस्य त्वया प्रांशु- शरच्चन्द्रावदातया ।
काममुक्तालते वंश- सम्भवेन विभूषित- ॥२५॥
इति तेनादरात्पृष्टा ज्ञात्वा तं मुनिपुत्रकम् ।
अज्ञातकामवृत्तापि साभिलाषा जगाद सा ॥२६॥
@४३६
अहं पद्मावती नाम पादोद्यत्पद्ममालिका ।
मृगीगर्भसमुद्भूता शाण्डिल्यस्य सुता मुने- ॥२७॥
स्वागतं ते मुनिसुत प्रियं मे तव दर्शनम् ।
मनोहरतरं चित्रं वत्कलं किमिदं व्रतम् ॥२८॥
विभूषितो’यं मायूरै- शिखण्डैरिव पञ्चभि- ।
सुरार्चाकीर्णकुसुम- शोभते ते जटाभर- ॥२९॥
अयमामलकस्थूलप्रालेयफलकोज्ज्वल- ।
दीर्घाक्षसूत्रमालाभि- कण्ठे बहुगुणस्तव ॥३०॥
आसूत्रयति ते पाणिश्चित्रै- कुशपवित्रकै- ।
कुटिले वेणुदण्डे’स्मिन् बालपल्लवमालिकाम् ॥३१॥
रमणीयव्रतवत- कथ्यतां क्व तवाश्रम- ।
मनोमृगाजिनं श्रान्तं तत्र विश्रान्तिमेति मे ॥३२॥
इति मुग्धावच- स्वादु सुधार्द्रं वसुधाधिप- ।
आस्वाद्य दत्वा पाथेयमोदकं तामभाषत ॥३३॥
नैवास्मिन्नुचितं सुभ्रु दर्भसूचीचयाचिते ।
सुकुमारं तव वपु- शुष्यत्तरुतृणे वने ॥३४॥
इत- सम्भोगयोग्यश्रीर्नातिदूरे ममाश्रम- ।
एवंविधा विशीर्यन्ते यस्मिन् फलपरम्परा- ॥३५॥
निवास- क्रियतां तत्र चर्यतां मान्मथं तप- ।
सम्भोगपरिचर्यासु जनो’यं विनियुज्यताम् ॥३६॥
अग्न्युत्सङ्गपतङ्गतां गतवतस्त्र्यक्षप्रकोपक्षणे
जीवोत्पादनमेतदेव विधिना मन्ये नवं निर्मितम् ।
कान्तं ते वसुधासुधाकरकलाकोशानुकारं वपु- 
लावण्यावनिपुण्यपण्यमसमं नान्यन्मनोजन्मन- ॥३७॥
इति श्रुत्वा विदग्धस्य मुग्धा भूमिपतेर्वच- ।
चन्द्रावदातमास्वाद्य मोदकं तमभाषत ॥३८॥
त्वद्व्रतानुव्रतैवाहं निवसामि तवाश्रमे ।
प्रतीक्षस्व क्षणं यावद्गत्वाज्ञामर्थये गुरो- ॥३९॥
इति संविदमाधाय सा गत्वा निजमाश्रमम् ।
नवाभिलाषविवशा श्वसन्ती मुनिमभ्यधात् ॥४०॥
दृष्टस्तात वने को’पि मया मुनिकुमारक- ।
प्रसन्नसलिलच्छायचित्रपर्यन्तवल्कल- ॥४१॥
@४३७
दिव्यं तदाश्रमोद्भूतं फलमास्वादितं मया ।
येनान्यफलसम्भारे नियम- परिकल्पित- ॥४२॥
गच्छामि त्वदनुज्ञाता कान्तं तस्य तपोवनम् ।
तत्सौजन्यप्रसक्ता मे नान्यत्र रमते मति- ॥४३॥
इति तद्वचनं श्रुत्वा विस्मित- स्मरसूचकम् ।
तामुवाच मुनिर्मुग्धां यौवनोन्मादशङ्कित- ॥४४॥
दृष्टस्त्वया भुजङ्गो’सौ मन्ये रत्नविभूषित- ।
भवन्ति मुनय- पुत्रि न द्विजिह्वा न भोगिन- ॥४५॥
सस्नेहैर्गुरुभि- परं परिणतौ दु-खप्रदैर्मोदकै-
रापाते विषयैरिवातिमधुरै- प्रीतिं वृथा मा कृथा- ।
मुग्धे कामकलानिभानि सरसान्यायाससिक्तान्यलं 
येषामेव विषोपमेन जनता स्वादेन सम्मूर्च्छति ॥४६॥
एहि दर्शय मे दूरात्कस्तावत्स मुने- सुत- ।
इत्युक्त्वा तटिनीतीरं तया सह ययौ मुनि- ॥४७॥
स विलोक्य सरित्तीरे ब्रह्मदत्तं महीपतिम् ।
योग्यं गुणगणोदारं जामातरममन्यत ॥४८॥
नृपो’पि मुनिमालोक्य वैलक्ष्यविनतानन- ।
द्विगुणेन प्रणामेन निनायैव प्रसन्नताम् ॥४९॥
निजोचितेन विधिना मुनिना प्रतिपादिताम् ।
ततस्तां हर्षपीयूषलहरीमग्रहीन्नृप- ॥५०॥
नास्या- कदाचित्कर्तव्यो मन्यु- परगिरा त्वया ।
मुग्धा पाल्येयमित्युक्त्वा मुनि- प्रायात्स्वमाश्रमम् ॥५१॥
अथ हर्षमिवारुह्य हयं जायासख- क्षणात् ।
राजधानीं समासाद्य नृपश्चक्रे महोत्सवम् ॥५२॥
सर्वान्त-पुरवर्गस्य मूर्ध्नि न्यस्ता महीभुजा ।
सा ययौ शिष्यतां पत्यु- कलाकौशलकेलिषु ॥५३॥
पादन्यासै- कमलकलिकां भूमिमालोक्य तस्या 
देवीशब्दं नृपपरिजनस्तत्र मेने यथार्हम् ।
दिव्योत्कर्ष- सुकृतसचिव- सूच्यते केतुभूत- 
स्फीताश्चर्यैरतिशयमयैर्लक्षणै- पुण्यभाजाम् ॥५४॥
अन्त-पुरपुरन्ध्रीषु विमुखेव महीभुजा । 
लेभे सौभाग्यशोभां सा रममाणा घनस्तनी ॥५५॥
@४३८
अथ कालेन सा गर्भमाधत्त वसुधापते- ।
चिन्ताशल्यं च संसक्तमन्त-पुरवधूजन- ॥५६॥
आसन्नप्रसवां मुग्धां ततस्तामेत्य मन्दिरे ।
कौटिल्यक्रूरमात्सर्यादूचे राजाङ्गनाजन- ॥५७॥
प्रसवस्य विधिं मुग्धे न जानीषे नृपोचितम् ।
जननी हि सुतं सूते पट्टेन पिहितेक्षणा ॥५८॥
इत्युक्ता सा सपत्नीभि- प्रौढगर्भभरार्दिता ।
उचितं भवतीभिर्मे क्रियातामित्युवाच ता- ॥५९॥
ततस्ताभिर्निरुद्धाक्षी दृढबन्धेन वाससा ।
सासूत बालयुगलं प्रतप्तकनकप्रभम् ॥६०॥
धृत्वा तौ वस्त्रपिहिते मञ्जूषे गूढमुद्रिते ।
गङ्गाजले निष्करुणा- कुमारौ चिक्षिपु- स्त्रिय- ॥६१॥
कृत्वा रक्ताक्तवदनामूचु- पद्मावतीं च ता- ।
शकलद्वयमस्पन्दं जातं ते क्षिप्तमम्भसि ॥६२॥
विपुलोत्सवसन्नद्ध- किं जातमिति भूपति- ।
अपृच्छदान्त-पुरिकान् पुत्रसन्दर्शनोत्सुक- ॥६३॥
ते तं बभाषिरे देव सदृशं ते सुतद्वयम् ।
सञ्जातं भक्षितं देव्या पिशाच्येव किमुच्यते ॥६४॥
त्रस्त- श्रुत्वेति नृपतिर्गत्वान्त-पुरमन्दिरम् ।
रक्ताक्तवदनां देवीं दृष्ट्वा सत्यममन्यत ॥६५॥
वधाय बहिरुत्सृष्टा सा क्रुद्धेन महीभुजा ।
गुप्तं धृता मन्त्रिवरै- सपत्नीदोषशङ्किभि- ॥६६॥
अथ व्योम्ना समभ्येत्य शाण्डिल्याश्रमदेवता ।
अन्तर्हिता जनस्याग्रे जगाद जगतीपतिम् ॥६७॥
निर्दोषां दुर्दशां यातां वधायोत्सृजतस्तव ।
निर्विचारप्रवादेन मन्ये निर्मूलितं यश- ॥६८॥
पद्मावती सपत्नीभिर्मुग्धा वनमृगीसुता ।
वञ्चिता स्वसुखायेति न जानीषे विशाम्पते ॥६९॥
निभवोग्रपिशाचेन नित्याधिष्ठितचेतसाम् ।
एवंविधैव प्रायेण भवत्युन्मादिनी मति- ॥७०॥
@४३९
भोगान्धा- प्रभव- स्वभावचपला- श्रीविभ्रमोच्छृङ्खला-
सत्यव्यत्ययभूमयो युवतय- पुण्याभिचारक्रिया- ।
स्वच्छन्दाद्भुतवादिनश्च पिशुना- खे चित्रकर्मोद्यता 
यत्रैकत्र वसन्ति तत्र सरल- साधु- कथं जीवति ॥७१॥

अन्तर्हिततनोर्देव्या- श्रुत्वेति वचनं नृप- ।
कुपितस्तत्र वृत्तान्तं पप्रच्छान्त- पुराङ्गना- ॥७२॥
क्रोधाक्रान्तस्य नृपतेस्तीव्रशासनशङ्किता- ।
ता निवेद्य यथावृत्तं बभूवुर्भयविह्वला- ॥७३॥
निर्दोषां दयितां ज्ञात्वा सपत्नीवञ्चितां नृप- ।
वध्यभूमिसमुत्सृष्टां शुशोचानुशयाकुल- ॥७४॥
रागक्रोधकृपालज्जाशोकैस्तुल्यबलोदयै- ।
मुमोह मोहसचिवैर्भागीकृत इवाभवत् ॥७५॥
हा प्रिये हीनपुण्यस्य क्व पुन- सङ्गमस्त्वया ।
ममेत्युक्त्वा नरपतिर्निपपात महीतले ॥७६॥
अथ गङ्गाप्रवाहाप्तं मञ्जूषं जालजीविन- ।
आदाय राजमुद्राङ्कमाययुर्धीवरा- सभाम् ॥७७॥
तैर्न्यस्ते पुरतस्तस्मिन् सहसोद्धारिते नृप- ।
ददर्श बालयुगलं प्रत्यग्रकनकोज्ज्वलम् ॥७८॥
तुल्यरूपौ नृपस्येमौ सहस्रांशोरिवाश्विनौ ।
कुमारौ लक्षणोदारौ जाताविति जनस्वन- ॥७९॥
तत- सबाष्पस्तनयौ गृहीत्वाङ्के महीपति- ।
प्रियाविरहशोकार्त- सन्तापमधिकं ययौ ॥८०॥
अथ दीर्घमतिर्नाम महामात्यस्तमब्रवीत् ।
देव जीवति ते पत्नी सपत्नीजनवञ्चिता ॥८१॥
श्रुत्वैतत्सहसा राजा लब्धजीव इवोत्थित- ।
हृष्ट- सन्दर्शयेत्युक्त्वा प्रययौ मन्त्रिमन्दिरम् ॥८२॥
तत्र तां दु-स्थितां दृष्ट्वा मन्युविस्मृतसम्भ्राम् ।
अवमानसमुद्विग्नां जगाद जगतीपति- ॥८३॥
यैरेष विषम- क्लेश- प्रिये तव विनिर्मित- ।
एहि पश्याधुना तेषां विचित्रवधवैशसम् ॥८४॥
प्रसीद त्यज सन्तापं मा मौनाभिमुखी भव ।
इत्युक्त्वा निपपातास्या- पादयो- पृथिवीपति- ॥८५॥
@४४०
सावदद्वाष्पधाराभि- सिच्यमानोन्नतस्तनी ।
नरेन्द्र मा कृथा- कोपं जने तीव्रापकारिणि ॥८६॥
सत्यं विप्रियकारिणीषु नृपते मन्युर्न मे विद्यते 
वैरं हि क्षमयैव यात्युपशमं वैरेण तद्वर्धते ।
शत्रुर्नैव विभु- पराभवविधौ नैवोपकारे सुहृत् 
सर्वं प्राक्तनकर्मनिर्मितमिदं दु-खादिकं देहिनाम् ॥८७॥
कृतापकारे’पि पराभवोद्यमं 
न नाम कुर्यादविचार्य बुद्धिमान् ।
क्रुधा परक्रोधविषं विवर्धते 
न शान्तिमेति ज्वलितो’ग्निरग्निना ॥८८॥
दु-खसन्तापिता तावत्तातस्यैव तपोवनम् ।
गच्छामि तद्वच- पूर्वं कामिन्या न कृतं मया ॥८९॥
वारितापि परं तेन मम कामफलस्पृहा ।
यौवनोन्माददोषेण न निर्वृत्ता करोमि किम् ॥९०॥
इत्युक्त्वा नि-श्वसन्ती सा विलिखन्ती पदा भुवम् ।
बभूवानम्रवदना क्षणं मौनावलम्बिनी ॥९१॥
प्रणामेनापि नृपतेर्न सा प्राप प्रसन्नताम् ।
प्रेम्णि शल्यतुलां धत्ते मिथ्यादोषपरिग्रह- ॥९२॥
सा धातुरक्तवसना जगाम पितुराश्रमम् ।
भुजङ्गकुटिलो मन्युर्मानिनीनां हि दु-सह- ॥९३॥
आलिङ्ग्यमानेव लतासखीभि-
र्भृङ्गस्वनै- स्वागतवादिनीभि- ।
प्रेम्णा मृगीभि- परिवार्यमाणा 
तपोवनं सा पितुराससाद ॥९४॥
याते मुनौ पुण्यनिधौ प्रसन्नं 
तपोविशेषार्जितमेव लोकम् ।
दृष्ट्वाश्रमं शून्यमधीरवृत्ति-
पद्मावती मोहहता बभूव ॥९५॥
वात्सल्यमाजन्मनिलीनमन्त- 
स्वच्छप्रभावस्य पितु- स्मरन्ती ।
शून्यां त्रिलोकीमिव मन्यमाना 
विषार्दितेवाहिहतेव साभूत् ॥९६॥
@४४१
तदेव तस्या मुनिना विहीनं 
वनं जगाम प्रियमप्रियत्वम् ।
कालेन नि-शेषनिपीतसारा 
भवन्ति भावा विरसस्वभावा- ॥९७॥
तेष्वेव देशेषु मनोहरेषु
तेष्वेव पुष्पाकरवासरेषु ।
एकेन केनापि विना जनस्य 
सर्वं विषादास्पदतामुपैति ॥९८॥
वेषं तत- प्रव्रजितानुरूपं 
विधाय सा भूतलचन्द्ररेखा ।
सुखोज्झिता दिक्षु परिभ्रमन्ती 
वाराणसीं शान्तिमिवाससाद ॥९९॥
तत्राथ राज्ञा कृकिणा मृगाक्षी 
सा प्रार्थ्यमानाप्यभिलाषभाजा ।
तत-प्रदीप्ताग्निशिखेव तस्य
संस्पर्शयोग्या न कथञ्चिदासीत् ॥१००॥
सा राजपत्नीभिरतिप्रयत्ना-
दभ्यर्च्यमाना त्रिदशाङ्गनेव ।
तत्र स्ववृत्तानि विचिन्तयन्ती
पतिव्रता कालमुवास कञ्चित् ॥१०१॥
तां ब्रह्मदत्तो’पि विशिष्टचार-
स्तत्र स्थितां भूमिपतिर्निशम्य ।
वियोगदु-खानलदह्यमान-
समाययौ ब्राह्मणकूटवेष- ॥१०२॥
अथ व्रताच्छादितचारुवेषां 
विलोक्य तां शीलयश-पताकाम् ।
प्रसादनाय प्रणयाभिसारी 
नृप- स्वरूपं प्रकटीचकार ॥१०३॥
तीव्रापराधो’हमिति ब्रुव्राणे
महीपतौ सा सुचिरं रुरोद ।
मनस्विनीनामवमानमन्यु-
रुदीरणेनापि नवत्वमेति ॥१०४॥
@४४२
घनाश्रुधारापरिहारकारी
स्मरेन्दुरेखाफलीकृताश- ।
कान्तां शरत्काल इव प्रसाद्य
निनाय राजा निजराजधानीम् ॥१०५॥
पादाम्बुजन्याससरोजपाली 
वियोगकाले प्रशमं प्रयाता ।
प्रादुर्बभूव प्रियसङ्गमे’स्या- 
सम्भोगलक्ष्मीरिव गाढरागा ॥१०६॥
जन्मान्तरे सा किल कन्यकैव
प्रत्येकबुद्धाय विलासपद्मम् ।
दत्वापि लोभात्पुनराददे तद्
विचार्य शोभां प्रददौ पुनश्च ॥१०७॥
पद्मप्रदानेन बभूबुरस्या- 
पादावतारेषु सरोरुहाणि ।
आदानदोषाद्विरतानि काले
पुन-प्रदानात्पुनरुद्गतानि ॥१०८॥
तेनैव दत्ता हरणोद्भवेन 
स्वकर्मपाकेन मलीमसेन ।
पद्मावती वध्यपदं विसृष्टा
सैवाद्य कालेन यशोधरा च ॥१०९॥
श्रुत्वेति सर्वे कथितां जिनेन 
तां चित्रितां कर्मफलोदयस्य ।
बभूवुराश्चर्यपरिग्रहेण
चित्राभिलीना इव भिक्षवस्ते ॥११०॥
इति क्षेमेन्द्रविरचितायां बोधिसत्त्वावदानकल्पलतायां
पद्मावत्यवदानमष्टषष्टितम- पल्लव- ॥
@४४३
६९ धर्मराजिकाप्रतिष्ठावदानम् ।
तेषामशेषकुशलप्रणिधानधाम्नां
शुद्ध- सुखस्थितिरयं च परश्च लोक- ।
येषां विशेषरचितोन्नतलक्षणानां 
चैत्याङ्किता वसुमती सुकृतं ब्रवीति ॥१॥
पुरे पाटलिपुत्रे’भूदशोक- पृथिवीपति- ।
येनाशोक- कृतो लोक- सम्यक्पालनलालित- ॥२॥
विधाय बोधिस्नपनं येन काञ्चनवर्षिणा ।
त्रिचीवराच्छादनेन भिक्षुसङ्घो’भिपूजित- ॥३॥
मान्यस्यानुमते श्रीमान् यशस- स्थविरस्य य- ।
अतीतबुद्धशारीरधातूनां दीप्ततेजसाम् ॥४॥
अनर्घ्याणां च रत्नानां कृत्वा सङ्ग्रहमादरात् ।
विदधे मौक्तिकच्छन्दचारुचैत्याङ्कितां महीम् ॥५॥
नागलोकं स्वयं गत्वा सौगतं धातुसञ्चयम् ।
स नागाहृतमादाय रत्नस्तूपावलीर्व्यधात् ॥६॥
तस्याशीतिसहस्राणि चत्वारि च महीतले ।
धर्मराजिकयुक्तानां स्तूपानां निर्मितिर्बभौ ॥७॥
एकक्षणप्रतिष्ठासु पृथिव्यां स्थविरस्तदा ।
खमुत्पत्यार्कमाच्छाद्य छायासञ्ज्ञामकल्पयत् ॥८॥
नित्यप्रवृत्ते यस्याथ वितते सङ्घभोजने ।
शनै- प्रव्रजित- कश्चिज्जराजीर्ण- समाययौ ॥९॥
राजार्हमशनं तत्र प्रेषितं स महीभुजा ।
भुञ्जान- परमां प्रीतिमाससाद सुधामिव ॥१०॥
तं प्राहान्यतमो भिक्षुरपि जानासि भूभुजा ।
किमर्थं स्वोचितं तुभ्यमिदं भोज्यमुपाहृतम् ॥११॥
अतिवृद्धतरात्त्वत्त- सद्धर्मं श्रोतुमुत्सुक- ।
त्वामर्चयति भूपाल- सत्कारेण महीयसा ॥१२॥
इति स्मितमुखेनोक्तो भिक्षुणा मौर्ख्यलज्जित- ।
शल्यविद्ध इव क्षिप्रं वृद्धभिक्षुरचिन्तयत् ॥१३॥
लज्जायै किमिदं भुक्तं दु-खान्तमशनं मया ।
अपि गाथाचतुर्भागं न जानामि निरक्षर- ॥१४॥
@४४४
किं करोमि सतां मध्ये यदि पृच्छेन्महीपति- ।
तत्किं वक्ष्यति मामेष मूकं हास्यरतिर्जन- ॥१५॥
कीटै- कोटरकारिभिर्विघटितस्कन्धप्रबन्ध- शनै-
रत्न-सुप्तकृशानुधूममलिन- श्वभ्रे’पि धन्यस्तरु- ।
मूर्ख- पण्डितखण्डिताननरुचिर्वैलक्ष्यलीनस्थिति- 
मूकान्धप्रतिम- प्रमादवसतिर्मा मास्तु मादृग्जन- ॥१६॥
इति चिन्तापरिचितं तप्तनि-श्वासनि-सुखम् ।
बुद्धप्रसादिनी देवी समभ्येत्य जगाद तम् ॥१७॥
प्रक्ष्यति त्वां यदा राजा वक्तव्यं भवता तदा ।
विस्तीर्णतरधर्मस्य सङ्क्षेप- श्रूयतामिति ॥१८॥
किञ्चिन्मात्रं धनमुपकृतौ कृत्यमभ्यर्थ्यमेव ।
प्राणाधारं तनुतरमपि स्वादनिर्मुक्तमन्नम् ।
निद्रामुद्रा क्षणमपि दृशोरित्यशक्तोपयुक्तं 
शेषं त्यक्त्वा व्रजति विपुलारम्भभोगं शरीरी ॥१९॥
इति देव्या समादिष्टो वृद्ध- स्पष्टतरस्वर- ।
श्रोतुं प्राप्तस्य भूभर्तुर्विदधे धर्मदेशनाम् ॥२०॥
राजा हृदयसंवादि श्रुत्वा तस्य सुभाषितम् ।
अचिन्तयदहो सत्यमिदमुक्तं मनीषिणा ॥२१॥
मामैवैतत्समुद्दिश्य हितमाह महामति- ।
तत्त्वसंवादसास्वादा- पुण्यप्राप्या- सतां गिर- ॥२२॥
यत्कोशेषु निधीयते धनवनं तृष्णानलस्येन्धनं 
कृत्यं यच्च चतु-समुद्ररसनां व्याप्नोति विश्वम्भराम् ।
आहारो’पि विचित्रतापरिचयी निद्रापि मे भूयसी
सर्वं मोहसुखाय नान्तसमये किञ्चित्क्वचिद् दृश्यते ॥२३॥
इति सञ्चिन्त्य नृपतिस्तस्मै काञ्चनचर्चितम् ।
प्रणम्य प्रददौ चारुरुचि सच्चीवरांशुकम् ॥२४॥
व्रजन्तमथ तं मार्गे राजपूजाविराजितम् ।
ध्यानाध्ययनयोगाय देवता समचोदयत् ॥२५॥
ततस्तदुपदेशेन निखिलक्लेशसङ्क्षयात् ।
साक्षाद्विहितमर्हत्त्वं तेन ध्यानावधानिना ॥२६॥
@४४५
कदाचिदथ भूभर्तुर्विपुले सङ्घभोजने ।
नव- समाययौ भिक्षुर्दिव्यसौरभचीवर- ॥२७॥
अपूर्वगन्धलुब्धालिमालावलयितं नृप- 
तमपृच्छत्कुतस्तावदयं ते सौरभोद्भव- ॥२८॥
सो’वदद्देवलोके’हं पारिजाततरोस्तले ।
उषितो वार्षिकं कालं तत्पुष्पैरधिवासित- ॥२९॥
एतदाकर्ण्य नृपतिस्तत्प्रभावाधिकादर- ।
रत्नत्रयार्चनासक्त- पुण्यारामरतो’भवत् ॥३०॥
धर्मस्थितिप्रणयिनी यदि सैव वृत्ति- 
सत्योपभोगसुभगा यदि सैव वाणी ।
पर्यन्तचिन्तनरता यदि सैव बुद्धि-
र्दानक्रियोपकरणं यदि सैव लक्ष्मी- ॥३१॥
इति क्षेमेन्द्रविरचितायां बोधिसत्त्वावदानकल्पलतायां 
धर्मराजिकाप्रतिष्ठावदानमूनसप्ततितम- पल्लव- ॥
@४४६
७०. माध्यन्तिकावदानम् ।
भक्तिप्रवर्तितजिनोदितवासनानां 
तेषां जयत्यभिमत- सुकृताभियोग- ।
यत्कोर्तिलक्षणविशेषनिवेशनेन
पुण्यापि पुण्यतरतामुपयाति पृथ्वी ॥१॥
माध्यन्तिकाभिधो भिक्षुरानन्दस्य गुरोर्गिरा ।
बुद्धशासनमाधातुं ययौ काश्मीरमण्डलम् ॥२॥
तन्नागाधिष्ठितं ज्ञात्वा धीरसत्त्व- समाधिना ।
स सङ्क्षोभं प्रणिदधे नागानां कम्पितावनि- ॥३॥
शस्त्राग्निवृष्टिरुत्सृष्टा तैरमर्षविकारिभि- ।
प्रभावेणाभवत्तस्य मूर्ध्नि पद्मोत्पलावली ॥४॥
ततस्तं जगदुर्नागास्तद्वीर्योत्कर्षविस्मिता- ।
यावान् पर्यङ्कबन्धो’त्र देशस्तावान् वशे तव ॥५॥
उक्त्वेति तस्मै पर्यङ्कबन्धतुल्यं प्रमाणत- ।
नवद्रोणमुखायामं प्रददु- शून्यमण्डलम् ॥६॥
स तत्र नगरग्रामसन्निवेशविशेषकृत् ।
स्थितिं बबन्ध सहित- शतै- पञ्चभिरर्हताम् ॥७॥
तत्राक्षयं भगवत- स निवेश्य धर्मं 
कृत्वा विहाररुचिराभरणां धरित्रीम् ।
तां गन्धमादनतटोद्धृतलब्धसारै-
र्व्याप्तां चकार नवकुङ्कुमकन्दवृन्दै- ॥८॥
इति क्षेमेन्द्रविरचितायां बोधिसत्त्वावदानकल्पलतायां 
माध्यन्तिकावदानं नाम सप्ततितम- पल्लव- ॥
@४४७
७१ शाणवास्यवदानम् ।
शान्तिस्पृशां विमलशीलदुकूललीला-
शोभाजुषां विषयवेषपराङ्मुखानाम् ।
चीनांशुकैर्मलिनशीर्णपटच्चरैर्वा
नैवाभिमानकलना न च दैन्यवृत्ति- ॥१॥
शाणवासी पुरा भिक्षुर्गुणवान् गुरुशासनात् ।
जिनशासनमाधातुं मथुरां प्रस्थित- पुरीम् ॥२॥
स व्रजन् पथि शुश्राव मल्लयोर्वदतोर्मिथ- ।
प्रसङ्गोपगतामेतामार्यामार्यस्वभावयो- ॥३॥
ये विमलशीलनिलया- श्रुतविश्रुतचक्षुष- क्षमावन्त- ।
तानेव शाणवासी कथयति भिक्षुर्भुवि श्रमणान् ॥४॥
एतदुक्त्वाथ तेनापि तदेवोक्तं निशम्य तौ ।
तमूचतुस्त्वमेवासौ शाणवासी न संशय- ॥५॥
कस्मात्त्वं शाणवासीति सुमते दिक्षु विश्रुत- ।
गाथा गायन्ति मुनयस्तव सद्धर्मवादिन- ॥६॥
स जगाद मयान्यस्मिञ्जन्मन्यामयपीडित- ।
प्रत्येकसुगत- स्वास्थ्यं नीतो वैद्यचिकित्सया ॥७॥
शाणं शीर्णतरं वासस्तस्य दृष्ट्वा मयाल्पकम् ।
उपनीतं प्रणयिना राजार्हं रुचिराम्बरम् ॥८॥
सो’ब्रवीन्न सखे मह्यं रोचते रुचिरांशुकम् ।
लभ्यते प्रशमश्लाघ्या शोभा शाणेन वाससा ॥९॥
इत्यहं तद्वच- श्रुत्वा शीर्णशाणांशुकोत्सुक- ।
सत्सङ्गमाप्तवैराग्य- सद्वस्त्रविमुखो’भवम् ॥१०॥
कालेन तस्य देहान्ते रुचिरार्चाविधायिना ।
मया तत्तुल्यभावाप्त्यै प्रणिधानमति- कृता ॥११॥
तेनाहं प्रणिधानेन तत्समभ्यर्चनेन च ।
सशाणवस्त्र- सञ्जात- शाणवासीति विश्रुत- ॥१२॥
@४४८
इत्युक्वा स शनैर्गच्छन्नवाप्य मथुरापुरीम् ।
उरुमुण्डाभिधं शैलमारुरोह महोद्यम- ॥१३॥
तत्रोपविश्य पर्यङ्कबन्धेनाकम्पितक्षिति- ।
विलीय विषसन्नद्धौ नागौ तुमुलवर्ष्मिणौ ॥१४॥
मथुरावासिनौ श्रेष्ठिसुतौ नटभटाभिधौ ।
आदाय सहकृत्याय स विहारं विनिर्ममे ॥१५॥
रत्नोज्ज्वल- स्फटिककाञ्चनरम्यहर्म्य- 
पर्यङ्कपीठरचनाशयनाभिराम- ।
स्वर्गोपम- सुभगभोगनिधिर्विहार-
पुण्यस्थितिर्नटभटाभिध एव सो’भूत् ॥१६॥
इति क्षेमेन्द्रविरचितायां बोधिसत्त्वावदानकल्पलतायां 
शाणवास्यवदानमेकसप्ततितम- पल्लव- ॥
@४४९
७२ उपगुप्तावदानम् ।
यैरेव याति विषयैरभिलाषभूमिं 
सर्वो जन- स्मररज-परिभूतदृष्टि- ।
तैरेव पुण्यपरिमार्जनशुद्धिभाजां 
वैराग्ययोगमुपयाति मन- प्रशान्तिम् ॥१॥
अभूद्गुप्ताभिधानस्य गान्धिकस्य सुत- पुरा ।
मथुरावासिन- श्रीमानुपगुप्त इति श्रुत- ॥२॥
अजात- कल्पित- पित्रा स भिक्षो- शाणवासिन- ।
अनुयायीति वचनात्तद्भक्तिनिरतो’भवत् ॥३॥
वैराग्याभिमुखे तस्मिन्नवयौवनशालिनि ।
भग्नविघ्नगणारम्भश्चितां लेभे मनोभव- ॥४॥
हरिचन्दनकस्तूरीकर्पूरागुरुविक्रयी ।
स कञ्चित्कालमकरोद् व्यवहारं पितुर्गिरा ॥५॥
अथ वासवदत्ताख्या गन्धक्रयविसृष्टया ।
स्वदास्या कथितं श्रुत्वा तं रूपगुणविश्रुतम् ॥६॥
सञ्जातरागसंवेगा गणिका सङ्गमार्थिनी ।
विसृज्याभिमतां दूतीं भावं तस्मै न्यवेदयत् ॥७॥
स स्वैरमर्थितो दूत्या सस्मितस्तामभाषत ।
अयं नाभिमत- कालस्तस्य- सन्दर्शने मम ॥८॥
अथ दूत्यां प्रयातायां सोद्वेगा गणिकाभवत् ।
नानुरागे विरागे वा नियतिर्वेशयोषिताम् ॥९॥
कदाचिन्मन्दिरे तस्या- स्थिते यूनि वणिक्सुते ।
नव- सार्थपति- श्रीमानाजगामोत्तरापथात् ॥१०॥
विसृष्टे रात्रिभोगाय तेन हेम्नि सहांशुकै- ।
जनन्या सहिता लुब्धा गणिका समचिन्तयत् ॥११॥
एष तावत्स्थितो गेहे वणिक्सूनु- कृतव्यय- ।
अर्थी महाधनश्चान्य- किं करोमि न वेद्मि तत् ॥१२॥
वन्तचित्त- पुन- कामी न भवत्यधिकप्रद- ।
तेन पर्युषितेनैव क्रियते निष्फलेन किम् ॥१३॥
नवस्त्वभिनवौत्सुक्यात्सर्वं मुञ्चत्ययाचित- ।
अप्रिये’पि प्रियास्वादं करोति प्रथमादर- ॥१४॥
तस्मात्किमस्य क्रियतामन्त-सक्तस्य शल्यवत् ।
अभोगेन न यात्येष कर्मबन्ध इवानुग- ॥१५॥
@४५०
नास्माकमेतद्वाणिज्यं त्यज्यते यदि वित्तवान् ।
न धर्माय न कामाय वयमर्थाय निर्मिता- ॥१६॥
इति सञ्चिन्त्य सा मातु- सम्मते द्रविणार्थिनी ।
वरासवेन न्यवधीत्सविषेण वणिक्सुतम् ॥१७॥
निक्षिप्यावस्करचये ततस्तं गतजीवितम् ।
अवाप्य विपुलं वित्तं सार्थवाहं प्रवेश्य सा ॥१८॥
दृष्ट- प्रविष्टो गणिकागृहं न तु विनिर्गत- ।
इति बन्धुभिरन्विष्य व्यसु- प्राप्तो वणिक्सुत- ॥१९॥
ततस्तद्वधसन्तप्तै- श्रावितस्तैर्महीपति- ।
वेश्यायास्तीव्रपापार्हमादिदेशोग्रनिग्रहम् ॥२०॥
सा वध्यवसुधां नीता मुत्तकेशी निरम्बरा ।
निकृत्तपाणिचरणा छिन्नश्रवणनासिका ॥२१॥
वेष्टयन्ती व्यथाक्रान्ता निजशोणितकर्दमे ।
निवार्यमाणक्रव्यादा दास्या चुक्रोश बन्धकी ॥२२॥
उपगुप्तस्ततस्तस्या- श्रुत्वा विषमवैशसम् ।
तद्विलोकनकालो’यमित्युक्त्वा तां भुवं ययौ ॥२३॥
दास्या निवेदितं दृष्ट्वा तमायान्तं शशिद्युतिम् ।
पूर्वाभिलाषशेषेण सा लज्जाकुटिलाभवत् ॥२४॥
अन्त-प्रविष्ट- केनापि वासनाभ्यासवर्त्मना ।
न कस्याञ्चिदवस्थायां रागस्त्यजति देहिनाम् ॥२५॥
जघनावरणं कृत्वा दास्या वसनपल्लवम् ।
सा स्तनन्यस्तहस्ता तं बभाषे विनतानना ॥२६॥
प्रयत्नेनापि महता नायातस्त्वं मयार्थित- ।
अधुना मन्दभाग्यायास्तव सन्दर्शनेन किम् ॥२७॥
यदा ममाभवत्को’पि भाग्यसौभाग्यविभ्रम- ।
न दर्शनस्य कालो’यमित्युक्तं भवता तदा ॥२८॥
कृत्ताङ्गी रुधिरादिग्धा च्युताहं क्लेशसागरे ।
काल- कमलपत्राक्ष किमयं दर्शनस्य मे ॥२९॥
इति ब्रुवाणां बाष्पाम्बुप्लाव्यमानांशुकाञ्चलाम् ।
शनकैरुपगुप्तस्तां सानुतापमभाषत ॥३०॥
कान्तिश्चन्द्रसखी सुवर्णकदलीलावण्यचौरं वपु-
र्वक्त्रं पद्मनिमीलनं कुवलयक्लैब्यप्रदे लोचने ।
नैतन्मे दयितं मनोहरतरं किं तु प्रयत्नादहं 
कामानां प्रकृतिं विचारविरसां द्रष्टुं समभ्यागत- ॥३१॥
@४५१
विभूषणांशुकच्छन्ने वरसौरभवासिते ।
शोभा तवाभवत्काये स्वभाव- पुनरीदृश- ॥३२॥
बत बत निहतास्ते कीर्णकेशास्थिसंस्थे 
सततमनलतापोत्पच्यमानाखिलाङ्गे ।
कुणपवति रमन्ते ये जुगुप्सानिधाने 
व्यसनगणनिधाने कायनाम्नि श्मशाने ॥३३॥
विस्यन्दिनि दुरामोदे विकृतच्छिद्रसङ्कुले ।
अहो मोहान्मनुष्याणां काये’पि प्रियभावना ॥३४॥
सापाय- कायपर्यायमायाविषयसंश्रय- ।
दु-खस्कन्ध- क्षयं याति सुगतोपासनादयम् ॥३५॥
मोहध्वान्तदिवाकरस्य सकलक्लेशावकाशच्छिद-
शास्तु शासनसंश्रये प्रणिहितं कल्याणमित्रस्य यै- ।
नैव क्लिन्नकलङ्कपङ्ककलिते कीर्णान्त्रमालाकुले
ते मज्जन्ति विकारभाजि नरके कायाभिधाने पुन- ॥३६॥
एतदाकर्ण्य गणिका दु-खोद्वेगविरागिणी ।
पुण्यं रत्नत्रयं शान्त्यै शरण्यं शरणं ययौ ॥३७॥
उपगुप्तकथावाप्तस्रोत-प्राप्तफलाथ सा ।
धर्ममार्गप्रणयिनी दृष्टसत्या व्यपद्यत ॥३८॥
तस्यां देवनिकाये’थ सम्भूतायां प्रभामये ।
मथुरावासिन- श्रुत्वा चक्रुस्तद्देहसत्क्रियाम् ॥३९॥
अत्रान्तरे शाणवासी समभ्येत्य प्रसन्नधी- ।
प्रव्रज्यामुपगुप्तस्य प्राप्तकालाममन्यत ॥४०॥
सो’थ प्रव्रजितस्तेन प्राप्यार्हत्पदमुत्तमम् ।
सद्धर्मदेशनारम्भं विदधे पुरवासिनाम् ॥४१॥
धर्मं प्रदिशतस्तस्य तस्यां पर्षदि सामृतम् ।
चकार मार- प्रचुरां तां तां विघ्नौघविक्रियाम् ॥४२॥
ववर्ष मौक्तिकं तत्र रुचिरं च सकाञ्चनम् ।
येन व्याक्षिप्तचित्तानां श्रोतृ#णामभवद्भ्रम- ॥४३॥
स कृत्वा हार्यसौन्दर्यं ललितं नर्तकीवपु- ।
ननर्त सहितस्तत्र गन्धर्वाप्सरसां गणै- ॥४४॥
कान्तानृत्यविलासेन हेलापहृतचेतसाम् ।
अभूत्तत्र विनेयानां कामं काममयं मन- ॥४५॥
@४५२
अविनीततरस्याथ मारस्य विनयोद्यत- ।
अचिन्तयद्विकारार्हामुपगुप्त- प्रतिक्रियाम् ॥४६॥
सो’भ्येत्य मारमवदत्तुष्टो’हं तव कौशलात् ।
अहो नृत्यमहो गीतं दिव्यमेव किमुच्यते ॥४७॥
उक्त्वेति मालाव्याजेन बबन्धास्य शवत्रयम् ।
मस्तके सर्पकुणपं कर्णे च श्वमनुष्ययो- ॥४८॥
स्वयं मोक्तुमशक्तो’सौ मारस्तत्कुणपत्रयम् ।
प्रययौ शरणं देवान् सेन्द्रोपेन्द्रचतुर्मुखान् ॥४९॥
तेषु मोक्तुमशक्तेषु प्रेरित- पद्मजन्मना ।
भग्नदर्पो’थ कन्दर्पस्तमेव शरणं ययौ ॥५०॥
स निपत्यातिविनयादुपगुप्तस्य पादयो- ।
प्रसाद्य मदमुत्सृज्य तमुवाच कृताञ्जलि- ॥५१॥
कृतं कृतापकारस्य त्वया यदुचितं मम ।
प्रसीद त्यज्यतां मन्युरधुनाहं त्वदाश्रय- ॥५२॥
अहं कृतापराधो’पि सुगतेन महात्मना ।
अविनीततर- सूनुर्जनकेनेव रक्षित- ॥५३॥
बोधिमूले मया तस्य वज्रासनजुष- पुरा ।
कृता निकारनिकरा क्षान्तमेव च तेन मे ॥५४॥
नानाकारनिकारकारिणि मयि प्राकारतां बिभ्रता
तस्मिन् बोधिसमाधिसिद्धभवने पर्यङ्कबन्धस्थितौ ।
क्षान्तिक्षालितमन्युना भगवता बुद्धेन शुद्धात्मना
तेन ध्यानपरायणेन न मनागुन्मीलितं लोचनम् ॥५५॥
भवता त्वद्य करुणामुत्सृज्याहं खलीकृत- ।
सापराधे’पि महतां न मन्युमलिनं मन- ॥५६॥
मुञ्च मे कुणपाबन्धं स्थितो’हं तव शासने ।
इति ब्रुवाणं प्रणयादुपगुप्तस्तमभ्यधात् ॥५७॥
न करिष्यसि चेदेवं भिक्षूणां विप्लवं पुन- ।
तदेतत्तव मुञ्चामि दृढं कुणपबन्धनम् ॥५८॥
इदं च भवता कार्यं प्रियं प्रणयिनो मम ।
अतीतसुगताकारं सन्दर्शयितुमर्हसि ॥५९॥
दृष्टा तव मया शक्तिर्नाट्ये सर्वानुकारिण- ।
सन्दर्शने भगवत- परमुत्कण्ठितो ह्यहम् ॥६०॥
@४५३
धर्मकायो मया दृष्ट- सुगतस्य श्रुतात्मना ।
रूपकायस्तु नैवासौ नयनामृतनिर्भर- ॥६१॥
इति निर्मुक्तकुणपस्तेनोक्त- कुसुमायुध- ।
तमूचे सौगतं रूपं तुल्यं कर्तुं न शक्यते ॥६२॥
तथापि दर्शयाम्येष त्वदाज्ञाविनये स्थित- ।
प्रणम्येन प्रणम्यो’हं न त्वया सुगताकृति- ॥६३॥
इत्युक्त्वा सुगताकारमविकारसुखप्रदम् ।
स समुत्सृष्टकनकालोककान्तमदर्शयत् ॥६४॥
दीर्घध्याननिमीललोचनयुगं नि-सम्भ्रमभ्रूलतं
नासावंशनिषक्तकान्तकनकच्छत्रोपमानालिकम् ।
निर्भूषायतकर्णपाशललितं व्यालम्बिबाहुद्रुमं
बौद्धं रूपमवेक्ष्य निर्वृतिरभून्निश्चेतनानामपि ॥६५॥
उपगुप्तस्तदालोक्य कान्तं भगवतो वपु- ।
सबाष्पपुलकाकीर्णश्चक्रे तत्पादवन्दनम् ॥६६॥
न च नाम प्रणम्योऽहमिति वादिनि मन्मथे ।
उपगुप्तस्तमवदत्प्रणम्यस्त्वं जिनाकृति- ॥६७॥
कृत्रिमेष्वपि बिम्बेषु वन्द्या भगवतस्तनु- ।
न स मृत्काष्ठधातूनां प्रणाम- क्रियते बुधै- ॥६८॥
इत्युक्तमुपगुप्तेन श्रुत्वा मार- प्रसन्नधी- ।
विहाय सौगतं रूपं स्वं वपु- प्रत्यपद्यत ॥६९॥
तेनैवाथ समाहूता विनीतेन हितैषिणा ।
उपगुप्तान्तिकं पौरा- सद्धर्मं श्रोतुमाययु-॥७०॥
तस्योपदेशकथया सत्यदर्शननिर्वृता- ।
लक्षाण्यष्टादश प्रापुरर्हत्त्वं पुरवासिनाम् ॥७१॥
इति सकललोकालोककल्याणकारी
व्यथिततिमिरहारी धर्ममार्गोपदेश- ।
विपुलकुशलमूलप्राप्तपुण्योदयानां
भवति किल महर्द्धिर्या परेषां हिताय ॥७२॥
इति क्षेमेन्द्रविरचितायां बोधिसत्त्वावदानकल्पलतायां
उपगुप्तावदानं नाम द्वासप्ततितम- पल्लव- ॥
@४५४
७३ नागदूतप्रेषणावदानम् ।
अखण्डितं शासनमायता श्री-
यशस्तुषारांशुशतावदातम् ।
आश्चर्यचर्यारुचिर- प्रभाव-
फलांशलेश- सुगतार्चनस्य ॥१॥
राजा श्रीमानशोको’भूत्पुरे पाटलिपुत्रके ।
दानार्थिनामभूद्यस्य सङ्ख्याशब्ददरिद्रता ॥२॥
तं कदाचित्सभासीनं वणिजो द्वीपगामिन- ।
सर्वस्वनाशशोकार्ता- सनि-श्वासा व्यजिज्ञपु- ॥३॥
देव दीर्घभुजच्छायाविश्रान्तभुवनस्य ते ।
राज्ये न दृश्यते कश्चिच्चिन्तासन्तापिताशय- ॥४॥
अस्माकं तु प्रवहणं भङ्क्त्वा रत्नधनं हृतम् ।
केवलं भाग्यदौर्बल्यान्नागै- सागरवासिभि- ॥५॥
वयमन्यत्र जीवामस्तदुपेक्षा तु ते विभो ।
समुद्रयात्राविच्छेदात्कोशशेषविधायिनी ॥६॥
इति तेषां वच- श्रुत्वा राजा सङ्क्रान्ततद्व्यथ- ।
समुद्रान्तर्गतान्नागान् विचिन्त्य स्तिमितो’भवत् ॥७॥
तं दृष्ट्वा निष्प्रतीकारकोपव्याकुलमानसम् ।
इन्द्रो नामाब्रवीद् भिक्षु- षडभिज्ञ- स्थितो’न्तिके ॥८॥
नागानां रत्नचौराणां त्वत्प्रतापाग्निसूचक- ।
ताम्रपट्टार्पितो लेख- प्रेष्यतां पृथिवीपते ॥९॥
इति भिक्षुवच- श्रुत्वा लेखं राजा विसृष्टवान् ।
क्षिप्तमेव तमम्भोधौ नागास्तीरे प्रचिक्षिपु- ॥१०॥
नृपस्तेनावमानेन विच्छायवदनाम्बुज- ।
चिन्तासुप्तमतिस्तस्थौ श्वसन्नासार्पिताङ्गुलि- ॥११॥
निद्रा पराङ्मुखी तस्य क्लीबस्येवाङ्गनाभवत् ।
दीर्घा तृष्णेव लुब्धस्य न च रात्रि- क्षयं ययौ ॥१२॥
@४५५
तं व्योमदेवताभ्येत्य पदार्थोद्यतमभ्यधात् ।
उपाये सति भूपाल न चिन्तां कर्तुमर्हसि ॥१३॥
ये पूजयन्ति जिनमञ्जलिरञ्जितेन 
मूर्ध्ना प्रणामपरिणाममहार्हपुण्या- ।
तेषां सुरा अपि सुवर्णविचित्रशोभा-
माज्ञास्रजं विजयिनां शिरसा वहन्ति ॥१४॥
एतदाकर्ण्य नृपति- प्रात- स्नात- शुचिव्रत- ।
सिद्धौ शुद्धेन मनसा ध्यात्वा बुद्धं समभ्यधात् ॥१५॥
सत्त्वस्मेरं सरसकरुणाकौमुदीपूरिताशं 
शान्त्यै कान्तं सकलतमसां शुक्लपक्षे निविष्टम् ।
नित्यानन्दं परमममृतं निर्विकारं सृजन्तं
वन्दे तापप्रशमसुहृदं बुद्धपूर्णेन्दुबिम्बम् ॥१६॥
चित्तं सदा विषयदोषपराङ्मुखानां 
येषां वशे परमपारमिताश्रयाणाम् ।
ते मे परं परहिताभिनिवशभाज-
सङ्कल्पकल्पतरव- कुशलं दिशन्तु ॥१७॥
इति भक्तिविधानेन प्राणिधानेन भूपते- ।
सहस्राण्यर्हतां षष्टिस्तूर्णं दिग्भ्य- समाययु- ॥१८॥
अथेन्द्रो भिक्षुराकारं हैमं रम्यमकारयत् ।
सदृशं नृपतेरेकं नागराजस्य चापरम् ॥१९॥
तत- क्षितिपतेर्मूर्तिर्विननाम शनै- शनै- ।
उन्ननाम च नागेन्द्रमूर्तिर्विस्मयकारिणी ॥२०॥
यथा यथा नृपश्चक्रे सदा रत्नत्रयार्चनम् ।
तथा तथा नागमूर्तिर्विननामोद्ययौ पुरा ॥२१॥
अथ राजा पुनर्लेखे प्रहिते नागपुङ्गवा- ।
स्कन्धार्पिताखिलवणिग्रत्नभारा- समाययु- ॥२२॥
तदशेषं नरपतिर्वितीर्य वणिजां धनम् ।
विसृज्य नागानभवज्जिनशासनसादर- ॥२३॥
स विधायार्हतां पूजामुपचारैर्नृपोचितै- ।
बभूवानल्पसङ्कल्पैर्बुद्धसन्दर्शनोत्सुक- ॥२४॥
@४५६
दुर्लभे परिनिर्वाणनिलीनजिनदर्शने ।
उपगुप्तं स शुश्राव सुगतप्रतिमं गुणै- ॥२५॥
विधेयं भक्तियुक्तानां नृप- प्रणयिवत्सल- ।
उरुमुण्डस्थितं दूतैरानिनाय तमादरात् ॥२६॥
तत्सपर्याप्तपर्यन्तसद्धर्मकुशलोदय- ।
बभूव सततं राजा रत्नत्रयपरायण- ॥२७॥
इति जिनस्मरणेन महीपति-
प्रसभपुण्यमहोदयसम्पदा ।
विषभृतामपि मौलिषु शासनं
कुसुमदामविलासमवाप्तवान् ॥२८॥
इति क्षेमेन्द्रविरचितायां बोधिसत्त्वावदानकल्पलतायां
नागदूतप्रेषणावदानं नाम त्रिसप्ततितम- पल्लव- ॥
@४५७
७४. पृथिवीप्रदानम् ।
पुण्यं प्रणामपथमेति कथं न तेषां
दानोद्यता- सपदि गामिव लीलयैव ।
पूर्णाङ्गपुण्यरुचिरां पृथुमध्यदेशां
ये गां स्ववत्ससहितां प्रतिपादयन्ति ॥१॥
अथाशोक- क्षितिपतिर्दानाभ्यासेन भूयसा ।
अभ्यागतप्रणयिनां प्रययौ- कल्पवृक्षताम् ॥२॥
राजोचितै- स सततं भोजनाभरणाम्बरै- ।
भिक्षुलक्षत्रयं गेहे भक्तिपूजैरपूजयत् ॥३॥
हेमकोटिशतं दातुं स्थिरो’भूद्यस्य निश्चय- ।
सत्त्वमेव स्थिरतर- कोश- कुशलशालिनाम् ॥४॥
साम्राज्ये भूरिविभव- षडिंवशद्भि ( ^शत्या) स वत्सरै- ।
हेम्न- षण्णवतिं कोटिं ददौ सङ्घाय सत्त्वधी- ॥५॥
तत- कालेन नृपतिर्व्याधिना ग्लानिमाययौ ।
स्थिराणि सुकृतान्येव न शरीराणि देहिनाम् ॥६॥
तनुमासन्नपर्यन्तां निश्चित्य पृथिवीपति- ।
भिक्षुभ्य- कुक्कुटारामे द्रविणं दातुमुद्ययौ ॥७॥
तत्पौत्र- सम्पदी नाम लोभान्धस्तस्य शासनम् ।
दानपुण्यप्रवृत्तस्य कोशाध्यक्षैरवारयत् ॥८॥
दाने निषिद्धे पौत्रेण सङ्घाय पृथिवीपति-।
भैषज्यामलकस्यार्धं ददौ सर्वस्वतां गतम् ॥९॥
धीमत- सम्मतेनाथ राधगुप्तस्य मन्त्रिण- ।
ददौ सङ्घाय निखिलां पृथिवीं पृथिवीपति-॥१०॥
गङ्गाम्बुभाररुचिरां चतुरम्बुराशि-
वेलाविलासवसनां मलयावतंसाम् ।
दत्वाखिलां वसुमतीं स समाससाद
पुण्यं प्रमाणकलनारहितं हिताय ॥११॥
प्रख्यातषण्णवतिकोटिसुवर्णदाने 
याते दिवं नरपतावथ तस्य पौत्र- ।
शेषेण मन्त्रिवचसा क्षितिमाजहार
स्पष्टं क्रयी कनककोटिचतुष्टयेन ॥१२॥
इति क्षेमेन्द्रविरचितायां बोधिसत्त्वावदानकल्पलतायां
पृथिवीप्रदानं चतु-सप्ततितम- पल्लव- ॥
@४५८
७५ प्रतीत्यसमुत्पादावदानम् ।
सर्वमविद्यामूलं संसारतरुप्रकारवैचित्र्यम् ।
ज्ञातुं वक्तुं हन्तुं क- शक्नोत्यन्यत्र सर्वज्ञात् ॥१॥
श्रावस्त्यां स्वस्तिमान् पूर्वं जिनो जेतवने स्थित- ।
अशेषदर्शी भगवान् भिक्षुसङ्घमभाषत ॥२॥
शृणुत श्रेयसे प्रज्ञालोकनिर्मलमानसा- ।
प्रतीत्यसमुत्पादं व- कथयामि यथाक्रमम् ॥३॥
अविद्यावासनैवेयं दु-खस्कन्धस्य भूयस- ।
संसारविषवृक्षस्य मूलबन्धविधायिनी ॥४॥
तत्प्रत्ययास्तु संस्कारा- कायवाङ्मानसात्मका- ।
संस्कारोत्थं तु विज्ञानं मन- षष्ठेन्द्रियात्मकम् ॥५॥
तत्प्रत्ययं नामरूपं सञ्ज्ञासन्दर्शनाभिधम् ।
मन- षष्ठेन्द्रियस्थानं षडायतनमप्यत- ॥६॥
षडायतनसंश्लेष- स्पर्श इत्यभिधीयते ।
षट्स्पर्शानुभवो यश्च वेदना सा प्रकीर्तिता ॥७॥
तथा विषयसंश्लेषरागात् तृष्णा प्रजायते ।
कामादिषु तदुद्भूतमुपादानं प्रवर्तते ॥८॥
उपादानोद्भव- कामरूपारूप्यमयो भव- ।
नानोयोनिपरावृत्त्या जातिर्भवसमुद्भवा ॥९॥
जरामरणशोकादिसन्ततिर्जातिसंश्रया ।
अविद्यादिनिरोधेन तेषां व्युपरमक्रम- ॥१०॥
प्रतीत्योत्पादो’यं बहुगतिरविद्याकृतपद-
स चिन्त्यो युष्माभिर्विजनवनविश्रामशमिभि- ।
परिज्ञात- सम्यग्व्रजति किल कालेन तनुतां
तनुत्वं सम्प्राप्त- सुखतरनिवार्यश्च भवति ॥११॥
इति क्षेमेन्द्रविरचितायां बोधिसत्त्वावदानकल्पलतायां
प्रतीत्यसमुत्पादावदानं पञ्चसप्ततितम- पल्लव- ॥
@४५९
७६ विदुरावदानम् ।
क्रोध- सन्निहित- प्रतप्तमनसामीर्ष्यावशात्कामिनां
क्रोधान्धा निपतन्ति तीव्रतिमिरश्वभ्रे मतिध्वंसिन- ।
तत्र क्रूरतरप्रकारनरकक्लेशात्प्रमूर्च्छाजुषा-
माकल्पक्षुरतल्पकल्पविषमक्षोणीक्षतानां क्षय- ॥१॥
नदीमजिरवत्याख्यां श्रावस्त्यां भगवान् जिन- ।
सम्प्राप्त- सत्त्वमद्राक्षीदावृतं विकृतं जनै- ॥२॥
महाकायं कृमिकुलैर्भक्ष्यमाणं व्रणोद्भवै- ।
सूचयन्तं व्यथारावैर्नरकस्थितिवैशसम् ॥३॥
तं दृष्ट्वा जातकरुण- सर्वज्ञस्तटिनीतटे ।
उपाविसत्पौरजनैरासने परिकल्पिते ॥४॥
सो’वदद्विकृताकारं जात्यन्धं महिषोपमम् ।
कृत्वा जातिस्मरं सद्यस्तद्रूपेण समाधिना ॥५॥
अपि को विदुर क्रूरकर्मणो भुज्यते फलम् ।
अपि दौर्जन्यजननी सा मति- स्मर्यते त्वया ॥६॥
श्रुत्वैतत्सुगतेनोक्तं स मनुष्यगिराब्रवीत् ।
तीव्रपापस्य भगवन् भुज्यते विपुलं फलम् ॥७॥
इति तस्य ब्रुवाणस्य जातिसंस्मरणात्परम् ।
किमेतदिति पप्रच्छ भिक्षुसङ्घं महाजन- ॥८॥
आश्चर्यवृत्तं भगवानानन्देनाथ भिक्षुणा ।
तत्कर्म कौतुकात्पृष्ट- सर्वज्ञस्तमभाषत ॥९॥
उज्जयिन्यामभूत्पूर्वं विदुरो नाम भूपति- ।
अशोक इव लोलाक्षीचरणाहतिकौतुकी ॥१०॥
स कदाचिद्वधूवृन्दैर्मधौ मधुपबान्धवे ।
विललासानिलालोललताताललितकानने ॥११॥
ता भूमिपालललनास्तत्र पुष्पोच्चयाकुला- ।
विचेरुर्नूपुरारावतरङ्गितविहङ्गमा- ॥१२॥
एकान्ते तत्र विश्रान्तं कान्ता- शान्तेरिवाश्रयम् ।
प्रत्येकबुद्धमर्हद्भिर्ददृशौ- परिवारितम् ॥१३॥
स्थितं पर्यङ्कबन्धेन ध्यानस्तिमितलोचनम् ।
तं दृष्ट्वा सहसैवासां प्रसन्नमभवन्मन- ॥१४॥
@४६०
ध्यानान्ते ता दिशन्तं तं धर्मं शुद्धमिवामृतम् ।
परिवार्योपविविशु- कृतपादाभिवन्दना- ॥१५॥
नृपस्तं देशमभ्येत्य स्त्रैणं दृष्ट्वा तदुन्मुखम् ।
शारीरं शुद्धशीलानां तासां निग्रहमादिशत् ॥१६॥
तेन पापेन विपुलं कालं नरकसङ्करे ।
यक्षो’यं विकृतै- सत्त्वैर्भक्ष्यमाणो दुराकृति- ॥१७॥
अपादमस्तकानेकविकारिव्रणसम्भवै- ।
कीर्णं कृमिकुलै- कायं पश्यतास्य जुगुप्सितम् ॥१८॥
कल्पान्ते नरकं भुक्त्वा चण्डालत्वमुपागत- ।
प्रत्येकबुद्धं मृगयाशीलो’यं निहनिष्यति ॥१९॥
पुनर्नरकसङ्क्लेशशीर्यमाणायताकृति- ।
सङ्ख्यातीतेन कालेन प्रयास्यति मनुष्यताम् ॥२०॥
शास्तुरुत्तरसञ्ज्ञस्य तत- क्षपितकिल्बिष- ।
दीर्घक्लेशानलोद्विग्न- शासने प्रव्रजिष्यति ॥२१॥
उद्याने काशिराजस्य कान्ताभि- पूजितस्तत- ।
ईर्ष्याकोपेन शारीरमवाप्स्यत्युग्रनिग्रहम् ॥२२॥
ततो’स्य तीव्रदु-खाग्नेरवसानं भविष्यति ।
इति शास्तुर्वच- श्रुत्वा सर्वे वैराग्यमाययु- ॥२३॥
उद्विग्नानामथ भवभयक्लेशचिन्तातुराणां
शास्तु- पूर्णैरमृतविसरैर्वाङ्मयैस्तत्र तेषाम् ।
सक्ताह्लादै- कुशलसलिलै- प्लाव्यमानाशयानां 
ताप- क्वापि प्रशमकुसुमारामभाजां जगाम ॥२४॥
इति क्षेमेन्द्रविरचितायां बोधिसत्त्वावदानकल्पलतायां
विदुरावदानं षट्सप्ततितम- पल्लव- ॥
@४६१
७७ कैनेयकावदानम् ।
खलोत्कर्षेण सर्वस्य गुणग्लानि- प्रजायते ।
भवत्यभ्युदायैव प्रभावस्तु महात्मनाम् ॥१॥
आह मायावनोपान्ते भगवान् सुगत- पुरा ।
सूतागारगुहागर्भे तस्थौ ध्यानपरायण- ॥२॥
तत्र तीव्राशनिस्फोटनिष्पिष्टवृषकर्षक- ।
तेन ध्यानविलीनेन घनशब्दो’पि न श्रुत- ॥३॥
ध्यानान्ते’थ प्रवचनं शास्तुर्मन्दाकिनीतटे ।
चत्वार- श्रोतुमाजग्मुर्महाराजाभिधा- सुरा- ॥४॥
धृतराष्ट्र-विरूढाख्य-विरूपाक्ष-धनाधिपा- ।
ते कीर्णरत्नकुसुमास्तस्य पादौ ववन्दिरे ॥५॥
तेषां त्वाचार्यजातीयौ धृतराष्ट्रविरूढकौ ।
द्वावन्यौ क्रूरजातीयौ तेषां स्वोचितभाषया ॥६॥
सद्धर्मदेशना चक्रे भगवान् भूतभावन- ।
येन शासनधर्मेषु बभूवुस्ते विशारदा- ॥७॥
शिक्षापदप्रणयिनस्ते रत्नत्रयमाश्रिता- ।
नत्वा भगवत- पादौ विमानैस्त्रिदिवं ययु- ॥८॥
तेषु यातेषु भगवान् भिक्षुभिर्जातविस्मयै- ।
प्राक्पुण्यसचयं तेषां पृष्ट- प्रोवाच सर्ववित् ॥९॥
अल्पाश्वासमहाश्वासौ पुरा नागो बभूवतु- ।
तद्द्वेषिणौ सुपर्णौ च चूडिमिटिस्वरस्तथा ॥१०॥
नागौ काश्यपसञ्ज्ञस्य शास्तु- सम्प्राप्य शासनम् ।
सुपर्णयोरप्रधृष्टावभूतां बलशालिनौ ॥११॥
द्वेषस्पर्धाभिमानेन सुपर्णावपि काश्यपात् ।
गृहीत्वा शासनं रत्नत्रयं शरणमापतु- ॥१२॥
तौ नागाचार्यजातीयौ धृतराष्ट्रविरुढकौ ।
क्रूरौ सुपर्णौ तावेतौ विरूपाक्षधनाधिपौ ॥१३॥
जिनस्येति ब्रुवाणस्य पुण्यं सुवचनामृतम् ।
तद्वनोपान्तनिलय- श्रुत्वा कैनेयको मुनि- ॥१४॥
@४६२
विस्मितस्तत्प्रभावेण तमेव शरणं गत- ।
अनागामिफलाप्त्याभूत्सत्यदर्शननिर्वृत- ॥१५॥
तद्भागिनेय- शैलो’पि तथैव विनयाश्रित- ।
अनागामिफलोदारं सत्यदर्शनमाप्तवान् ॥१६॥
तौ सानुगौ भगवत- प्रसन्नौ धर्मशासने ।
प्रव्रज्यां समुपादाय श्लाध्यमर्हत्त्वमापतु- ॥१७॥
ततस्तदवशिष्टानां चक्रु- सुगतशासनात् ।
कफिण- शारिपुत्रश्च मौद्गल्यश्चापि देशनाम् ॥१८॥
मन-प्रसादमालोक्य परं कैनेयशैलयो- ।
तत्पूर्वपुण्यं भगवान् पृष्टो भिक्षुभिरभ्यधात् ॥१९॥
एतौ गृहपति पूर्वजन्मन्यङ्गाङ्गनाभिधौ ।
सुहृदौ धर्मनिरतौ वाराणस्यां बभूवतु- ॥२०॥
चरितब्रह्मचर्यौ तौ काश्यपस्यान्तिके गुरो- ।
पर्यन्तप्रणिधानेन प्राप्तावद्य प्रशान्तताम् ॥२१॥
कथितमिति तथागतेन पुण्यं
मुनिवरयो- प्रणिधानजं निशम्य ।
अभवदवहित- प्रशान्तियुक्त्या
भवभुजगाभिभवाय भिक्षुसङ्घ- ॥२२॥
इति क्षेमेन्द्रविरचितायां बोधिसत्त्वावदानकल्पलतायां
कैनेयकावदानं सप्तसप्ततितम- पल्लव- ॥
@४६३
७८. शक्रच्यवनावदानम् ।
उत्तुङ्गशृङ्गमधिरोहति कौतुकस्य
तेषां प्रभावमहिमा महतां महार्ह- ।
ये पातयन्त्यशिरसं शमनप्रगल्भां
दृष्टिं दयाप्रणयिनीं त्रिदशेश्वरे’पि ॥१॥
समासीन- पुरा शक्र- त्रिदिवच्युतिलक्षणै- ।
स्पृष्ट- सिंहासनोत्सङ्गे न रतिं प्रत्यपद्यत ॥२॥
सुवर्णरुचिरा तस्य मौलौ मन्दारमालिका ।
अपुण्योत्सन्नतारुण्या श्रीरिव म्लानतां ययौ ॥३॥
यश-शुभ्रे विलोपाय तिलके तस्य चक्रिरे ।
अपवादा इव नवा- पदं स्वेदोदबिन्दव- ॥४॥
आसन्नपतनस्याथ चिन्तासंसक्तचेतस- ।
ईर्ष्यारुष्टेव प्रययौ तस्य दूरतरं धृति- ॥५॥
शुच- परिचितं दृष्ट्वा तमूचे चकिता शची ।
आसन्ने’स्मिन्निपतने चिन्त्यतामवलम्बनम् ॥६॥
अलङ्घ्यं नास्ति लोकेषु विपदामिति निश्चय- ।
तवापि जगतां पत्युर्यदिमा- क्लेशविप्लुष- ॥७॥
सर्वथा खलवैमुख्यादन्विष्यान्विष्य यत्नत- ।
महद्भि- सङ्गमिच्छन्ति गुणलुब्धा इवापद- ॥८॥
अवतीर्य स्वयं तावज्जम्बुद्वीपं त्वया विभो ।
मृग्यतां श्रमण- कश्चिद्व्यसने रक्षणक्षम- ॥९॥
प्रभावविपुलोत्कर्षा- श्रूयन्ते श्रमणा- किल ।
युज्यन्ते कुशलैरेव येषां कुशलगामिन- ॥१०॥
इति प्रियावच- श्रुत्वा तथेत्युक्त्वा मरुत्पति-।
क्षितिमभ्येत्य पप्रच्छ श्रमणान् क्लेशसङ्क्षयम् ॥११॥
शक्रप्रणयमात्रेण ते प्रभावाभिमानिन- ।
बभूवुरञ्जलिव्यग्रास्तत्प्रणामनतानना- ॥१२॥
ते कुर्वन्ति कथं रक्षां मामेव प्रणमन्ति ये ।
पतिर्ध्यात्वेति मरुतां भग्नाश- स्वपदं ययौ ॥१३॥
तत- स सुगतं ज्ञात्वा सम्प्राप्तपरमामृतम् ।
प्रत्यासन्ने निपतने परित्राणममन्यत ॥१४॥
इन्द्रमालगुहागर्भस्थितं सो’थ तथागतम् ।
तेजोधातुसमापन्नं ययौ द्रष्टुं सहानुगै- ॥१५॥
@४६४
गुहान्तिकमथासाद्य ससहाय- शचीपति- ।
ऊचे पञ्चशिखं नाम गन्धर्वसुतमादरात् ॥१६॥
तेजोधातुसमापन्नं भगवन्तं तथागतम् ।
स्वकलाकौशलेन त्वं प्रबोधयितुमर्हसि ॥१७॥
उपसर्पत्यकाले य- प्रविशत्यनिवेदित- ।
अनाशयज्ञ- स सतामवमानस्य भाजनम् ॥१८॥
इत्युक्त- सुरराजेन धीमान् गन्धर्वदारक- ।
वैदूर्यदण्डामकरोद्वीणां सुस्वरसारणाम् ॥१९॥
स्वभावमधुरोदाररम्याभि- स्तुतिगीतिभि- ।
स विबोध्य जिनं चक्रे दर्शनावसरं हरे- ॥२०॥
तत- प्रविश्य सुनतं देवै- सह शतक्रतु- ।
ददर्श हर्षजननं वर्षन्तं प्रशमामृतम् ॥२१॥
स प्रणामान्त- शास्तुर्नखदर्पणमार्जनम् ।
चकार मौलिमन्दारमकरन्देन पादयो- ॥२२॥
ततस्तस्य प्रविष्टस्य प्रसादं विदधे जिन- ।
सत्यसन्दर्शनाद्येन धर्मचक्षुर्बभूव स- ॥२३॥
परिच्युत- स सहसा स्वमेवासनमाप्तवान् ।
तेन पुण्यप्रभावेण प्रशान्तश्च्युतिलक्षण- ॥२४॥
यावज्जीवं स सुगतं शरण्यं शरणं गत- ।
अतिक्रान्तो’हमित्युक्त्वा तमामन्त्र्य ययौ दिवम् ॥२५॥
ललितां तुम्बुरुसुतां ददौ पञ्चशिखाय स- ।
ऋणवत्कुरुते चिन्तामुपकारकण- सताम् ॥२६॥
शक्रस्य कुशलावाप्त्या प्रत्ययोद्भूतविस्मयै- ।
भिक्षुभिर्भगवान् पृष्ट- सर्वज्ञस्तानभाषत ॥२७॥
शोभावत्यां पुरि पुरा शोभाख्य- पृथिवीपति- ।
क्रकुच्छन्दस्य शारीरं स्तूपं शास्तुरकारयत् ॥२८॥
तत्पूर्वपुण्यप्रणिधानयोगात्
प्राप्त- स राजा त्रिदशेश्वरत्वम् ।
धर्मानुबद्धां भगवान् विभूति-
मुक्त्वेति वाणीमनयत्प्रशान्तिम् ॥२९॥
इति क्षेमेन्द्रविरचितायां बोधिसत्त्वावदानकल्पलतायां
शक्रच्यवनावदानमष्टसप्ततितम- पल्लव- ॥
@४६५
७९ महेन्द्रसेनावदानम् ।
स्त्रीभिर्विमोहितमतेर्गृहराक्षसीभि-
र्वित्तप्रवृत्तमनस- सुखवाञ्छयैव ।
क्लेशा- पतन्ति परुषा- पुरुषस्य देहे
गच्छन्ति नाम न विना प्रशमं शमं ये ॥१॥
श्रावस्त्यां ब्राह्मण- पूर्वं जीवशर्माभिधो’भवत् ।
वयसो’र्धं श्रुताध्यायी ब्रह्मचर्यं चचार स- ॥२॥
स जराशबलश्मश्रु- स्नेहाद्वन्धुभिरर्थित- ।
धर्ममार्गानुरोधेन विदधे दारसङ्ग्रहम् ॥३॥
पत्नी तरलिका नाम तरुणी तरलेक्षणा ।
नैव सम्भोगलुब्धस्य तस्यातिदयिताभवत् ॥४॥
तस्या ज्वरो’यमेतस्मिन्नरुचि- सुतरामभूत् ।
अभक्तरक्त- संसक्तविरक्ता एव योषित- ॥५॥
साचिन्तयदनर्हो’यं जरासारशिरोरुह- ।
मम यौवनदर्पे’स्मिन्नपुण्योपनत- पति- ॥६॥
वृद्धस्य तरुणीभोग- शरीरक्षयसूचक- ।
केशग्रहेण जरया वात्सल्येनेव वार्यते ॥७॥
किञ्चित्सङ्कोचकुटिल- प्रयाति स्थविर-शनै- ।
हारितं यौवनमणिं वीक्षमाण इवावनौ ॥८॥
वृद्धेन परलोकार्थमानीता यदि धीमता ।
परभोगप्रणयिनी तत्तदेव करोम्यहम् ॥९॥
अन्तर्गृहगते त्वस्मिन्न शक्यं चौरकामिभि- ।
प्रेमनिर्दयसम्भोगनिरर्गलसुखं मया ॥१०॥
इति सञ्चिन्त्य साभ्येत्य शनै- पतिमभाषत ।
लज्जमानेव विनयादाभिजात्यानुकारिणी ॥११॥
गृहसक्तेन भवता निर्व्यापारसुखैषिणा ।
हस्तेनाकृष्य दारिद्र्यमानीतं बत दु-सहम् ॥१२॥
उद्योगद्वेषिणस्तीव्रमालस्यं यस्य वल्लभम् ।
बहुव्ययप्रवाहार्हं विवाहं स करोति किम् ॥१३॥
यस्यालस्याद्गृहपतिर्गृहकोणं न मुञ्चति ।
धनार्जनाय निर्यान्तु मुग्धास्तत्र किमङ्गना- ॥१४॥
@४६६
सोत्साह- पुरुषो यत्र व्यवहाररतिर्बहि- ।
गृहव्यापारसक्ता स्त्री सर्वास्तत्र सुसम्पद- ॥१५॥
अभूषणमनम्बरं मलिनकोणलीनाङ्गनं
विशीर्णशयनासनं स्फुटितवारिधानीघटम् ।
अदासमनुपस्करं चिरनिवृत्तमन्थस्वनं
गृहं विरतकर्मणां भवति भग्नभोगोत्सवम् ॥१६॥
इत्युक्त- स तया विप्र- प्रतस्थे द्रविणोन्मुख-।
पतन्ति विषयश्वभ्रे ह्यपि योषिद्वशीकृता- ॥१७॥
स सागरान्तां वसुधां भ्रान्त्वा लब्धप्रतिग्रह- ।
कालेन स्वपुरीं प्राप सम्पूर्णकनकाम्बर- ॥१८॥
गृहोत्कण्ठोत्कराक्रान्त- पुरीपर्यन्तकानने ।
शरीरमात्रशेषो’भूद्दस्युभिर्मुषितो’थ स- ॥१९॥
अनर्थोपार्जितो’प्यर्थ- सामर्थ्येन सुखार्थिना ।
करोत्यनिच्छया धातुर्मरुवारिकणायितम् ॥२०॥
सो’चिन्तयदहो यत्नादपि वित्तं ममार्जितम् ।
अभाग्ययोगाद्यातं मे स्वप्नदर्शनतुल्यताम् ॥२१॥
शून्यपाणिर्धनार्थिन्या- पत्न्या- प्राप्याहमन्तिकम् ।
न जीवाम्यवमानोग्रविषै- परुषभाषितै- ॥२२॥
तस्मादिहैव मे सद्य- पाशेनोद्बन्धनं हितम् ।
दारिद्र्योपद्रवक्रूरं स्त्रीशस्त्रं न सहे गृहम् ॥२३॥
इति सञ्चिन्त्य स लतापाशं कण्ठे न्यवेशयत् ।
तीव्रक्लेशविषाणानां निधनं बन्धुसङ्गम- ॥२४॥
अत्रान्तरे कृपासिन्धुर्भगवान् भूतभावन- ।
दु-खं ज्ञात्वास्य सर्वज्ञस्तदर्थं वनमाययौ ॥२५॥
दययाश्वासितस्तेन त्यक्त्वा पाशमथ द्विज- ।
तद्दत्तं निधिमादाय तं प्रणम्य ययौ गृहम् ॥२६॥
तस्य भार्या धनेनापि न जगामानुकूलताम् ।
परसंस्पर्शरागिण्यस्तुष्यन्त्यर्थेन न स्त्रिय- ॥२७॥
स कालेन महारम्भभोगे’प्युद्विग्नमानस- ।
अचिन्तयदहो नास्ति संसारे तत्त्वत- सुखम् ॥२८॥
@४६७
दारिद्र्यतुल्यं किमिहास्ति दु-खं
धनार्जनं दु-खतरं ततो’पि ।
धनोपभोग- सुखलेशदिग्ध-
पदे पदे दु-खशतानि सूते ॥२९॥
विरक्तश्चिन्तयित्वेति स गत्वा जेतकाननम् ।
भगवन्तं भवोच्छित्यै शास्तारं शरणं ययौ ॥३०॥
तस्याशयं सानुशयं धातुं ज्ञात्वा गतिं तथा ।
भगवान् धर्मभैषज्यं भवरोगभिषग्ददौ ॥३१॥
स दृष्टसत्य- प्रव्रज्यां समादाय प्रसादिना ।
सर्वक्लेशप्रहाणार्हमर्हत्त्वं समवाप्तवान् ॥३२॥
तस्य तामद्भुतां सिद्धिं दृष्ट्वा विपुलविस्मयै- ।
भिक्षुभिर्भगवान् पृष्टस्तद्वृत्तान्तमभाषत ॥३३॥
पुरा महेन्द्रसञ्ज्ञो’भूद्वाराणस्यां नरेश्वर- ।
यस्याग्र्या सर्वसत्त्वेषु दयेव दयिताभवत् ॥३४॥
यं जन- परदेशेभ्यस्तीव्रं कुगतितापित- ।
छायावृक्षमिवाभ्येत्य सन्मार्गस्थमशिश्रियत् ॥३५॥
कदाचित्प्रतिसामन्तैर्निरुद्धनगरो’पि स- ।
अक्रोध- सर्वनिधने न युद्धे विदधे धियम् ॥३६॥
तं विज्ञाय निरुत्साहं विरक्ता- सर्वमन्त्रिण- ।
लुब्धा द्रविणमादाय बभूवु- शत्रुसंश्रया- ॥३७॥
अथ प्राणिवधोद्वेगत्यक्तराज्य- स भूपति- ।
अलक्षित- क्षमाक्षेत्रमेकाकी काननं ययौ ॥३८॥
प्रभुभक्तिं समुत्सृज्य सत्त्वं लज्जां च दुर्जना- ।
अमात्या- प्रतिसामन्तं लोभान्धाश्चक्रिरे नृपम् ॥३९॥
नवस्य नृपते- पार्श्वे नवा एव जजृम्भिरे ।
स्वस्वामित्यागिनां लग्नमनौचित्यं तु केवलम् ॥४०॥
ते नवस्य क्षितिपतेर्द्वारस्थैर्वारिताश्चिरम् ।
खेदादात्मानमुद्दिश्य जगुर्नि-श्वस्य लज्जिता- ॥४१॥
महेन्द्रसेनं सन्त्यज्य पेशलं सुलभं प्रभुम् ।
परद्वारि वयं पापा- शापतापं सहामहे ॥४२॥
@४६८
त्यक्त- श्रीजनक- सुरासुरवरव्याकीर्णरत्नोत्कर-
स स्वच्छ- पयसां निधि- पृथुतर- शून्याशयेन त्वया ।
हे नीचोन्मुख शङ्ख मूर्ख कुपतेर्द्वारे’धुना लम्बसे
तूष्णीमास्स्व खले न मत्कृतमुखस्तारं किमाक्रन्दसि ॥४३॥
नवराज्यातपे तीव्रे मन्त्रिणामिति शोचताम् ।
महेन्द्रसेनचन्द्रस्य स्पृहा सन्दर्शने’भवत् ॥४४॥
अस्मिन्नवसरे राज्ञ- शमारामवनस्थिते- ।
समीपं कौशिको नाम ब्राह्मणो’र्थी समाययौ ॥४५॥
स विश्रान्त- कृतातिथ्य- फलमूलैर्महीभुजा ।
पृष्ट- प्रोवाच विनयात्तत्रागमनकारणम् ॥४६॥
सर्वार्थिसार्थसङ्कल्पकल्पवृक्षमहाफलम् ।
महेन्द्रसेनं गच्छामि दारिद्र्याद्याचितुं नृपम् ॥४७॥
एतदाकर्ण्य नृपतिस्तमभाषत दु-खित- ।
आशागतार्थिवैमुख्यतापोष्णं नि-श्वसन् मुहु- ॥४८॥
ब्रह्मन् महेन्द्रसेनो’हं धिङ्मां विरहितं श्रिया ।
वैमुख्याद्यस्य सन्तापमर्थी त्वं दातुमागत- ॥४९॥
किं निष्फलेन वपुषा शुष्कवृक्षोपमस्य मे ।
आशाभङ्गपरिम्लानं मुखं पश्यन्ति ये’र्थिन- ॥५०॥
इति राजवच- श्रुत्वा द्विजश्छिन्नमनोरथ- ।
चिरेण सञ्ज्ञामासाद्य शिलाहत इवाब्रवीत् ॥५१॥
अभाग्यैमम भूपाल भवान् विभववर्जित- ।
सुलभस्त्वद्विधो दाता भुवने लभ्यते कुत- ॥५२॥
राज्यादभ्यधिका शोभा सन्तोषाभरणस्य ते ।
अपुण्यान्यर्थिनामेव येषामन्यो’स्ति नाश्रय- ॥५३॥
त्यक्तस्य चञ्चलतया सहसैव लक्ष्म्या
रत्नाकरस्य न मनागपि हीनताभूत् ।
लक्ष्मीस्तु नीचखललुब्धगृहावसन्ना
नाद्यापि सत्पुरुषसंश्रयहर्षमेति ॥५४॥
@४६९
इत्युक्त्वा नृपमामन्त्र्य स नैराश्यविषातुर- ।
कलत्रवृत्तिविच्छेदविषादान्मर्तुमुद्ययौ ॥५५॥
तस्य कण्ठगतं पाशमपनीय स भूपति- ।
तमूचे करुणासिन्धुर्बन्धु- स्निग्धतरो’र्थिनाम् ॥५६॥
बद्ध्वा मां प्रतिपक्षस्य नय भूमिपते- पुरीम् ।
मद्वधी स हि ते वित्तं दास्यत्यभिमताधिकम् ॥५७॥
इत्युक्त- पार्थिवेन्द्रेण लज्जमान इव द्विज- ।
तमर्थिबान्धवं बद्ध्वा निनाय धनतृष्णया ॥५८॥
तं दृष्ट्वा प्रतिसामन्तस्तेनानीतं महीपतिम् ।
तद्वृत्तान्तं च विज्ञाय विस्मिन्त- प्रशशंस तम् ॥५९॥
स विप्राय धनं दत्वा स्वपदे पृथिवीपतिम् ।
चरणालीनमुकुटस्तं प्रसाद्य न्यवेदयत् ॥६०॥
मनुजपतिरहं महेन्द्रसेनो
धनविरहितस्तु य एष कौशिको’र्थी ।
पुनरपि च स एव जीवशर्मा
चरितमिति स्वमुदाहृतं जिनेन ॥६१॥
इति क्षेमेन्द्रविरचितायां बोधिसत्त्वावदानकल्पलतायां
महेन्द्रसेनावदानमूनाशीतितम- पल्लव- ॥
@४७०
८० सुभद्रावदानम् ।
नोद्वेगमायान्ति कदर्थ्यमाना-
शिखाग्रहेणापि हितं वदन्ति ।
परोपकारेषु हठप्रवृत्ता-
सन्त- सहन्ते भृशमात्मपीडा-॥१॥
पुरा पुरन्दर- श्रीमान् प्रियस्य प्रियकाम्यया ।
साधुर्गन्धर्वराजस्य सुप्रियस्य गुहं ययौ ॥२॥
स तत्र पूजितस्तेन बहुमानेन भूयसा ।
आत्तासनस्तमवदद्देव- प्रणयिवत्सल- ॥३॥
एहि सुप्रिय गच्छाव- पृथिवीं पृथिवीपति- ।
जात- शुद्धोदनाख्यस्य पुत्र- पुण्यमहोदधि- ॥४॥
प्राप्तं शमामृतं तेन जगतां कुशलाय स- ।
तत्संविभागं कुरुते करिष्यत्यावयोरपि ॥५॥
मया सम्प्रति वीणायां योजिता गीतसारणा ।
कथं गच्छामि पश्चान्मे दुष्करैषा भविष्यति ॥६॥
इत्युक्तस्तेन मघवा विमना- स्वपदं ययौ ।
विषयासक्तचित्तानां कुशलाभिरति- कुत- ॥७॥
अत्रान्तरे मर्त्यलोके कुशिपुर्यां सरस्तटे ।
उदुम्बरवने तस्थौ सुभद्राख्यो यतिव्रत- ॥८॥
व्याप्तान्नवैर्मुकुलितै- स दृष्ट्वोदुम्बरद्रुमान् ।
विस्मयोत्फुल्लनयन- सुचिरं समचिन्तयत् ॥९॥
जिनजन्मनि जायन्ते चक्रवर्त्युद्भवे’पि वा ।
अस्मिन्नुदुम्बरवने नान्यथा मुकुलश्रिय- ॥१०॥
ममैव पुण्यैरथवा सञ्जातमिदमद्भुतम् ।
सुभद्रश्चिन्तयित्वेति बभूवानन्दनिर्भर- ॥११॥
अथामर्त्यपतिर्गत्वा सुप्रियं पुनरब्रवीत् ।
जिनकार्याधिकोद्योगा- परकार्येषु साधव- ॥१२॥
एहि सुप्रिय गच्छाव- क्षितिं क्षितितलेन्दुना ।
सद्देशनांशुभिर्विश्वं सुगतेन प्रकाशितम् ॥१३॥
तं सुप्रियो’वदद् देव वीणायां गीतिसारणा ।
योजितेयं मया पश्चात्सुकरा न भविष्यति ॥१४॥
@४७१
इत्याकर्ण्यामरपतिर्ययौ म्लानमनोरथ- ।
प्रयत्नोपनतं हीनपुण्य- पिबति नामृतम् ॥१५॥
उत्फुल्लकुसुमामोदसम्पूरितदिगन्तरम् ।
कालेनोदुम्बरवनं सुभद्रो’पि व्यलोकयत् ॥१६॥
सो’चिन्तयद्भक्त्येतद्विकाशिकुसुमं वनम् ।
धर्मप्रवर्तने शास्तुर्जये वा चक्रवर्तिन- ॥१७॥
सत्यपुण्यानां प्रभावाद्वा निखिलं पुष्पितं वनम् ।
इति चिन्तयतस्तस्य दर्पप्रीतिरजायत ॥१८॥
अथ चुन्दाभिधो’भ्येत्य श्रवणार्हत्वमागत- ।
ऋद्ध्या चक्रे पराजित्य तं प्रशान्तमदोदयम् ॥१९॥
जगत्कार्यं तत- कृत्वा कालेन भगवाञ्जिन- ।
कलयन् परिनिर्वाणं पश्चिमे शयने स्थित- ॥२०॥
प्रदध्यौ विनये तावद्विनयाविनिवेशित- ।
अवशिष्ट- सुभद्रो मे गन्धर्व- स च सुप्रिय- ॥२१॥
अक्लेशेन सुभद्रस्तु विनयं प्रतिपद्यते ।
कृच्छ्रानुशास्यो गन्धर्वस्तारुण्यविभवोन्मद- ॥२२॥
इति सञ्चिन्त्य गन्धर्वपुरं गत्वा तथागत- ।
गन्धर्वराजमपरं निर्ममे’भ्यधिकद्युतिम् ॥२३॥
सहस्रतन्त्रीं वैदूर्यदण्डां वीणामवादयत् ।
सुप्रियस्य मदोच्छेदं स्पर्धया कर्तुमुद्ययौ ॥२४॥
क्रमेण तन्त्रीच्छेदेऽपि तौ सर्वस्वरमूर्छना- ।
दर्शयन्तौ प्रभावेण निर्विशेषौ बभूवतु- ॥२५॥
छेदेन सर्वतन्त्रीणामपि गन्धर्वनायक- ।
अदर्शयत्पणज्ञो’पि न शशाक च सुप्रिय- ॥२६॥
सन्त्यक्तमानदर्पस्य तस्याथ भगवाञ्जिन- ।
प्रत्यक्षविग्रहश्चक्रे शुद्धसद्धर्मदेशनाम् ॥२७॥
ज्ञानवज्रेण सत्कायदृष्टिशैले विदारिते ।
स्रोत-प्राप्तिफलं साक्षात्स चकार प्रशान्तये ॥२८॥
कालेनोदुम्बरवने रम्य- कुसुमसञ्चय- ।
सम्भोग इव वृद्धस्य शनकैर्म्लानिमाययौ ॥२९॥
ग्लानपुष्पं सदालोक्य सुभद्र- शोकमुद्रित- ।
अचिन्तयदपुण्यानां नूतनोद्भवमात्मन- ॥३०॥
@४७२
तच्चिन्तानलसन्तप्तमुदुम्बरवनश्रिया ।
उवाच देवताभ्येत्य विषादं मा कृथा वृथा ॥३१॥
नेदं तव प्रभावार्द्रै- पुण्यै- कुसुमितं वनम् ।
न च म्लानं तवापुण्यै- श्रूयतामत्र कारणम् ॥३२॥
पुष्पाण्येतानि जायन्ते सुगतस्यैव जन्मनि ।
अनुत्तरज्ञानलाभे विकसन्ति समन्तत- ॥३३॥
आसन्ने परिनिर्वाणे म्लायन्ति निपतन्ति च ।
इह ते परिनिर्वाणं कुशिपुर्यां तथागत- ॥३४॥
एतदाकर्ण्य वचनं सुभद्र- काननश्रिय- ।
दीर्घमुष्णं विनि-श्वस्य सुचिरं समचिन्तयत् ॥३५॥
यास्यामि धर्मविनये शास्तुर्भाजनतामहम् ।
इत्येष हृदये नित्यमाशाबन्धो ममाभवत् ॥३६॥
धन्यास्ते विरतक्लेशा- सम्पूर्णकुशलोद्भवा- ।
धर्मप्रवचने शास्तुर्यैर्दृष्टं वदनाम्बुजम् ॥३७॥
कस्येदानीं वदनशशिन सम्प्रवृत्ता- प्रवृद्ध-
ज्ञानालोकप्रसररुचिरा- पुण्यपीयूषधारा- ।
लोक- शोकप्रशमसुहृदस्तीव्रतृष्णार्तबन्धो-
र्वाचस्तप्ते भवमरुतटे पास्यति श्रोत्रपात्रै- ॥३८॥
गच्छाम्यहं कुशिपुरं तत्रास्ते भगवाञ्जिन-।
प्राप्स्यामि सुलभं तस्य पश्चिमं यदि दर्शनम् ॥३९॥
इति सञ्चिन्त्य सोत्साह- सो’न्तर्हिततनु- क्षणात् ।
मल्लाश्रयां कुशिपुरीमाससाद मनोजव- ॥४०॥
वैनेयमर्कशालाख्ये कुसुमारामशायिन- ।
जिनस्य द्वा-स्थमानन्दं स प्रवेशमयाचत ॥४१॥
आनन्दस्तं जगादाथ मन्दमन्दस्वन- शनै- ।
निवारयन् प्रवेशाशामुन्नताङ्गुलिदोलया ॥४२॥
सुभद्रावसरो नायं प्रश्नव्याकरणे तव ।
विश्राम्यति परिश्रान्त- कायशान्त्यै तथागत- ॥४३॥
न चिन्तयत्यवसरं सर्वथैव यथा तथा ।
परव्यथानभिज्ञो’यं स्वार्थमर्थयते जन- ॥४४॥
देशं कालमविज्ञाय याति य- सहसार्थिताम् ।
स समाहितमुत्सृज्य लज्जामादाय गच्छति ॥४५॥
@४७३
वेगं विहाय विनता- सरित- प्रयान्ति
वान्ति प्रसह्य चतुरं न तथा समीरा- ।
एते’पि नैव तनुसंशमने जिनस्य
सन्तप्तपल्लवलतातरवश्चलन्ति ॥४६॥
आनन्देनेति यत्नेन वार्यमाण- पुन- पुन- ।
आशाभङ्गसमुद्भ्रान्त- सुभद्रस्तमभाषत ॥४७॥
जानात्यवसरं नार्त- प्रसीद दययार्थिन- ।
सुलभं दर्शय जिनं मा मैवं भव निष्ठुर- ॥४८॥
छायायामुपविश्य शीतलतया लब्धप्रमोदोत्सवै-
रारुह्यात्तफलै- सदा नवनवै- सम्पीडितस्याध्वगै- ।
जानात्याश्रितवत्सलस्य सुलभाधारस्य सर्वार्थिना
शाखाभञ्जनमोटनप्रसरणक्लेशावलीं कस्तरो- ॥४९॥
इति यत्नात्सुभद्रेण याचितो’पि पुन- पुन- ।
तं निरानन्दमानन्द- प्रतिषेधं गतेर्व्यधात् ॥५०॥
भगवानपि सर्वज्ञ- शय्यां प्राप्य सुरालयात् ।
उच्चैरानन्दमवदत्सुभद्र- प्रविशत्विति ॥५१॥
लब्धप्रवेश- सुगतं दृष्ट्वा निधिमिवाधन- ।
जगाद साश्रुवदन- सुभद्र- प्रणिपत्य तम् ॥५२॥
भगवन् भुवनस्यास्य केयं भाग्यदरिद्रता ।
सन्त्यक्तस्याद्य भवता निरालोकस्य का गति- ॥५३॥
को नाम त्वां विना मित्रं ज्ञानालोकै- करिष्यति ।
मोहनिद्राप्तमुद्रस्य जगत्पद्मस्य बोधनम् ॥५४॥
कृत्वा सा समस्तजगतामुपकारमकारणम् ।
प्रयासि सर्वसुलभ- कथं दुर्लभतां मम ॥५५॥
इत्युक्त- प्रणयात्तेन समुन्नाम्य मुखाम्बुजम् ।
प्रसन्नकान्तिर्भगवान् सस्मितस्तमभाषत ॥५६॥
इमां वत्स न वेत्सि त्वं किं तु नित्यामनित्यताम् ।
क्षणिका- सर्वसंस्कारा- को’यं देहग्रहाग्रह- ॥५७॥
दूरं प्रयान्ति दिनकृद्भ्रमनिर्गतानि 
यानि क्षपाशबलितानि सदा दिनानि ।
एतानि तानि निपतत्पृथुकालचक्र-
संशातितानि शकलानि नृजीवितानाम् ॥५८॥
@४७४
दलन्त्येते शैला जलधिवलय- शुष्यति परं
सहोद्भूतैभूतैर्भूवनसरणिर्भ्रश्यतितराम् ।
असारे संसारे चकितहरिणीलोचनचले 
चिरस्थायी नायं बहुपरिचय- कायनिचय- ॥५९॥
अभिधायेति भगवान् सुभद्रस्य प्रशान्तये ।
प्रसादानन्दिनीं चक्रे व्यक्तसत्यपथां कथाम् ॥६०॥
त्रिदण्डकुण्डीसम्भारं त्यक्त्वा भारमिवाध्वग- ।
प्रव्रज्यां शासने शास्तु- सुभद्रो’प्याददे तत- ॥६१॥
अर्हत्पदमथासाद्य स सर्वक्लेशसङ्क्षयात् ।
अचिन्तयदहो नेयमुचिता शिष्यता मम ॥६२॥
पश्यामि परिनिर्वाणमग्रे भगवत- कथम् ।
तस्मात्पूर्वमहं देहं विहाय स्वपदं भजे ॥६३॥
इति सञ्चिन्त्य स शनै- पञ्चाधिष्टानसंश्रय- ।
फणिनिर्मोककलया परिनिर्वृतिमाप्तवान् ॥६४॥
तस्याथ देहसत्कारे भिक्षूणां सह तीर्थिकै- ।
कस्य स ब्रह्मचारीति विवाद- समजायत ॥६५॥
तस्याथ शिविकां वोढुमशक्तेषु क्रियाविधौ ।
तीर्थिकेषु प्रयातेषु सर्वभिक्षुगणो’भ्यधात् ॥६६॥
शरीरनिचये स्तूपं कृत्वा तस्याथ भिक्षव- ।
पप्रच्छु- सुगतं पूर्वं परिनिर्वाणकारणम् ॥६७॥
स तानुवाच विप्रो’सौ वाराणस्यामभूत्पुरा ।
अशोक- काश्यपाख्यस्य शास्तु- प्राणसम- सुहृत् ॥६८॥
स तस्माद्धर्मविनयं पर्यन्तशयनस्थिते- ।
देवताप्रापितं प्राग्रं श्लाध्यमर्हत्त्वमाप्तवान् ॥६९॥
स भक्तिशील- स्वगुरोरग्रे विग्रहमत्यजत् ।
तं दृष्ट्वा देवता तत्र प्रणिधानमथाकरोत् ॥७०॥
यथायं काश्यपस्याग्रे सुकृती परिनिर्वृत- ।
तथाहमपि भूयासं गुरोरग्रे’ग्रगामिनी ॥७१॥
सा देवता सुभद्रो’यं ममाग्रे त्यक्तविग्रह- ।
तेन श्रद्धाविशुद्धेन प्रणिधानेन सत्कृत- ॥७२॥
क्रकुच्छन्दस्य शास्तुश्च पश्चिमे शयने पुरा ।
प्राप्तार्हत्पदमालोक्य मुनीनां शतपञ्चकम् ॥७३॥
@४७५
स्वयं देवतयानीतं भक्त्याग्रे त्यक्तविग्रहम् ।
तद्विधप्रणिधानेन सैव याता सुभद्रताम् ॥७४॥
देहे स्वभावजामेतां पर्यन्तायतनां व्यथाम् ।
मया प्रसहमानेन निर्व्यथ- प्रपित- पदम् ॥७५॥
ब्रह्मदत्तो नृप- सो’भूदहमश्वश्च संशये ।
स मया शत्रुवित्रस्तश्छिन्नान्त्रेणापि तारित- ॥७६॥
कन्यकुब्जवने पूर्वमभवं मृगयूथप- ।
अभूत्सुभद्रश्च मृगो यूथमध्ये मृगानुग- ॥७७॥
मृगयाप्तेन संरुद्धे वने कर्णेन भूभुजा ।
त्रस्तानां तटिनीतीरे मृगाणां नागतिर्भवेत् ॥७८॥
अवतीर्य सरिन्मध्ये निश्चलेन मया तत- ।
मत्पृष्ठन्यस्तचरणास्ते भीतास्तारिता मृगा- ॥७९॥
तत्खुराघातदलिते याते मयि मुमूर्षताम् ।
एक- स एव हदिण- प्लवन्नेवं तदाप्तवान् ॥८०॥
तमहं त्रासतरलं व्यथां संस्तभ्य दु-सहाम् ।
तूर्णं सन्तार्य कारुण्यात्पुलिने निधनं गत- ॥८१॥
स एव सव्यथेनाद्य सुभद्रस्तारितो मया ।
इत्युक्त्वा भगवान् मौनमाललम्ब शमोन्मुख- ॥८२॥
भिक्षुभि- कुशलावाप्तौ सुप्रियस्यापि कारणम् ।
पृष्ट- प्रोवाच सर्वज्ञ- शनै- प्रणयिवत्सल- ॥८३॥
काश्यपस्य सुधीर्नाम शास्तुरासीदुपासक- ।
तत्प्रसादाप्तपर्याप्तशिक्षापदप्रसन्नधी- ॥८४॥
स दृष्ट्वा गीतिकुशलं गान्धर्विकगणोत्तमम् ।
प्रणिधानं प्रविदधे गन्धर्वाधिपतिं प्रति ॥८५॥
स तेन प्रणिधानेन सुप्रियत्वमुपागत- ।
सम्प्राप्तधर्मविनय- शिक्षापदपरिग्रहात् ॥८६॥
सुभद्रसुप्रियावेतौ कृतौ कुशलिनौ मया ।
पुराभिमतकृत्येषु निर्व्यथा- सर्वथा वयम् ॥८७॥
अजितोदयसञ्ज्ञे’भून्नागरे स्वर्गसन्निभे ।
शतक्रतुरिव श्रीमान् विजयन्ताभिधो नृप- ॥८८॥
तस्य पुण्यप्रवृत्तस्य धर्म्यमार्गानुयायिभि- ।
व्रजद्भिस्त्रिदिवं पौरै- पूरिता- सुरभूमय- ॥८९॥
@४७६
राज्ञ- पुण्यानुभावेन स्वर्गमापूरितं नरै- ।
दृष्ट्वा युक्तिं चकारास्य सत्त्वं ज्ञातुं सुरेश्वर- ॥९०॥
ततस्तन्निर्मिता- क्रूरसत्त्वास्तं पृथिवीपतिम् ।
मांसं शरीरनिष्कृत्तं रुधिरं च ययाचिरे ॥९१॥
निर्विकारमतिस्तेभ्य- स दत्वाभिमतं नृप- ।
अस्थिशेषं प्रविदधे प्रणिधानं महायशा- ॥९२॥
शरीरदानपुण्येन तारणाय शरीरिणाम् ।
एतेनानुत्तरां सम्यक्सम्बोधिमहमाप्नुयाम् ॥९३॥
ऊचे शक्रस्तमेत्याथ राजन् प्रव्यथितस्य ते ।
अपि देहप्रदाने’भूद्विकार- सत्यमुच्यताम् ॥९४॥
इति पृष्ट- सुरेन्द्रेण नरेन्द्रस्तमभाषत ।
अर्थिसम्पूरणोद्भूतप्रहर्षोत्फुल्ललोचन- ॥९५॥
व्यथायां निर्विकारो’हं यदि सत्येन तेन मे ।
संरूढव्रणसच्छाय- स्वस्थ एवास्तु विग्रह- ॥९६॥
इत्युदीरितमात्रेण कान्तं स्वस्थमभूद्वपु- ।
तस्य मेघविनिर्मुक्तं बिम्बं तारापतेरिव ॥९७॥
विजयन्तो नृप- सो’हं परकार्येषु निर्व्यथ- ।
इत्युक्त्वा भगवान् ध्याननिलीननयनो’भवत् ॥९८॥
अचलचलनैर्मन्थक्लेशच्छटाममृताम्बुधि-
सुरगणकृते तां तां सेहे प्रसह्य महाशय- ।
विमलमनसां कायापायक्षणे’प्यविकारिणां
परहितविधौ सम्बद्धानां व्यथापि सुखायते ॥९९॥
इति क्षेमेन्द्रविरचितायां बोधिसत्त्वावदानकल्पलतायां
सुभद्रावदानमशीतितम- पल्लव- ॥
@४७७
८१ हेतूत्तमावदानम् ।
क्षेत्रे सुकृष्टे’ल्पतरं यदुप्तं
कृतं कृतज्ञस्य हिताय यच्च ।
समर्पितं यच्च गुणोन्नताय 
शाखासहस्रैस्तदुपैति वृद्धिम् ॥१॥
श्रावस्त्यां भगवान् भव्ये पुरा जेतवने जिन ।
कथाप्रबन्धोपगतं भिक्षुसङ्घमभाषत ॥२॥
विफलं सर्वमेवैतत्स्वभोगाय यदर्ज्यते ।
तदेव सफलं लोके यत्समर्पितमर्हते ॥३॥
दक्षिणा दक्षिणतया सत्पात्रप्रतिपादिता ।
असङ्ख्यगुणतामेति सत्सङ्गतिरिवाक्षया ॥४॥
पुरा पाटलिपुत्रीया वणिजश्चन्दनार्थिन- ।
महाप्रवहणारूढाश्चन्दनद्वीपमाययु-॥५॥
गोशीर्षचन्दनचयं समादाय ततस्तत- ।
हृष्टा- प्रतिनिवृत्तास्ते प्रापुर्मध्यं महोदधे- ॥६॥
विपुलाकालवातालीवलितोर्मिबलैरभूत् ।
तत्र प्रवहणं कालदोलाकेलिविशृङ्खलम् ॥७॥
त्राणार्थिनि वणिक्चक्रे त्रिदशस्तोत्रकारिणि ।
अभज्यत प्रवहणं सहसार्थमनोरथम् ॥८॥
पुण्यसेनाभिधस्तत्र विषमे प्राणसंशये ।
अचिन्तयत्परित्राणं साकम्प- सार्थनायक- ॥९॥
अस्ति मद्वेश्मनिकटे धर्मबोधिरुपासक- ।
हेतूत्तमं क्लेशकाले स्तौति शास्तारमेव स- ॥१०॥
इति सञ्चिन्त्य मनसा तमेव शरणं गत- ।
ऊचे सार्थपति- सास्र- साध्वसायासगद्गद- ॥११॥
हेतूत्तमाय महते सम्बुद्धायार्हते नम- ।
कल्याणकल्पवृक्षाय सकलक्लेशशर्मणे ॥१२॥
इत्युक्ते तेन सहसा समभ्येत्याग्निदेवता ।
सार्थं प्रत्यागतप्राणं चिक्षेप जलधेस्तटे ॥१३॥
तस्मान्महाभयान्मुक्तास्ते स्वदेशमुपागता- ।
हेतूत्तमनमस्कारनिरता- सर्वदाभवन् ॥१४॥
तस्मिन्नवसरे शास्तु- कर्मशेषेण केनचित् ।
गात्रे हेतूत्तमस्याभूत्तीव्रतापस्थितिज्वर- ॥१५॥
ये स्वस्थतां भवमहाभयभेषजेन
कुर्वन्ति सर्वजगतामवलोकनेन ।
@४७८
ते’पि प्रसक्तनिजकर्मलतावशेषे
शेषाधिवासकलनां न परित्यजन्ति ॥१६॥
गोशीर्षचन्दनं तस्य तीव्रसन्तापशान्तये ।
राजा चन्द्रावलोकाख्य- सर्वत्रान्वेष्टुमाययौ ॥१७॥
लक्षैश्चतुर्भिर्भूपेन स सार्थपतिरर्थित- ।
गोशीर्षचन्दनमलं न ददौ भुविदुर्लभम् ॥१८॥
भक्त्या स्वयं समभ्येत्य स्मृतिमात्रोपकारिण- ।
शास्तु- सार्थपतिश्चक्रे वपुश्चन्दनचर्चितम् ॥१९॥
तेन हारतुषारौघशशिशैत्योपहासिना ।
स्वथ- स्वकीर्तिशुभ्रेण चन्दनेनाभवज्जिन- ॥२०॥
तेन पुण्यानुभावेन पुण्यसेन- शशिप्रभ- ।
श्रीमान् बभूव सर्वाङ्गप्रोद्भूताद्भुतसौरभ- ॥२१॥
तस्य चन्दनरक्तादिच्युतं यत्सागराम्भसि ।
तत्सर्वं स्वगृहोपान्तकूपमध्यात्समुद्गतम् ॥२२॥
निजं निजं स मत्वा च वणिजां चन्दनादिकम् ।
भोज्यरत्नाम्बरैर्गेहे भिक्षुसङ्घमपूजयत् ॥२३॥
अथ सार्थपतेर्दिव्यप्रभावाभरणां श्रियम् ।
दृष्ट्वोपस्थापकेनाग्रे पृष्टस्तत्सुकृतं जिन- ॥२४॥
हेतुत्तमो’थ भगवान् सस्मितस्तमभाषत ।
प्राप्ता श्री- सार्थवाहेन लिम्पता चन्दनेन माम् ॥२५॥
कृतं सुकृतशीलेन पुण्यसेनेन कर्म तत् ।
अमृतत्वमवाप्तस्य यस्यैता लेशविप्लुष- ॥२६॥
पाके कुशलमूलानामेष जन्मनि पश्चिमे ।
प्रव्रज्यानुत्तरां सम्यक्सम्बोधिं समवाप्स्यति ॥२७॥
चन्दनश्रीरिति ख्यात- पुण्यचन्दनशाखिन- ।
एवं मूले विशालस्य भविष्यति तथागत- ॥२८॥
इति हेतूत्तम- प्राह भगवान् ज्ञानलोचन- ।
इत्युक्ते शाक्यमुनिना भिक्षवो विस्मयं ययु- ॥२९॥
अर्हत्क्षेत्रसमर्पणात्परिणतौ वैराग्यलक्ष्मीफल-
श्रद्धादानकणाङ्कुर- सुकृतिनां शाखाशतैर्वर्धते ।
यस्यैतास्त्रिदशाधिपत्यविशदच्छत्रोदया- सम्पद-
पुण्यामोदमदप्रमोदसुहृद- प्रत्यग्रपुष्पोद्भवा- ॥३०॥
इति क्षेमेन्द्रविरचितायां बोधिसत्त्वावदानकल्पलतायां
हेतूत्तमावदानमेकाशीतितम- पल्लव- ॥
@४७९
८२ मारकपूर्विकावदानम् ।
लोक- किं परलोकधी- प्रकुरुते पुत्राय मिथ्यास्पृहां
तत्पुण्यं क्रियते स्वयं यदुचितं नान्यै- कृतं भुज्यते ।
पुत्रस्तद्विदधाति कश्चिदसमक्रूरक्रियाकोविद-
पापाद्येन निपातभग्नवदन- सीदत्यशेषान्वय- ॥१॥
पुराभवद्गृहपते- श्रावस्त्यां श्रुतवर्मण- ।
जायायां जयसेनायां भववर्माभिध- सुत- ॥२॥
तौ दम्पती शिशौ तस्मिन् वर्धमाने शनै- शनै- ।
वंशोत्कर्षविशेषाशाविनिवेशं प्रचक्रतु- ॥३॥
कालेन कालवशगे जनके भववर्मण- ।
जननी स्नेहमोहार्ता संवर्धनपराभवत् ॥४॥
प्रातिवेश्यवयस्येन सह लीलाविशृङ्खल- ।
यौवनस्थ- स बभ्राम निरङ्कुश इव द्विप- ॥५॥
व्रजन्तं राजमार्गेण भुजङ्गसुभटाङ्गना ।
ददर्श सुन्दरी नाम त हर्म्यशिखरस्थिता ॥६॥
सा तेन साभिलाषेण सविलासं विलोकिता ।
उत्ससर्ज स्मरसखीं तन्मूर्ध्नि कुसुमस्रजम् ॥७॥
तयो- सविभ्रमाकूतं स दृष्ट्वा प्रातिवेशिक- ।
सम्भोगसूचकं सर्वं स सङ्केतममन्यत ॥८॥
स गत्वा चकित- प्राह जननीं भवशर्मण- ।
सुहृद- स्नेहसन्तप्त- शङ्कमान- पराभवम् ॥९॥
पुत्रस्ते कृतसङ्केत- स्पष्टं सुभटयोषिता ।
रजन्यामविनीतो’द्य स्वैरचारी गमिष्यति ॥१०॥
चरन्त- संसारव्यसनगहने’स्मिन्नरमृगा
भृशं भोगव्यग्रा निखिलसुखशस्यप्रणयिन- ।
विनाशव्यापारस्मरशबरपाशे निपतिता 
लभन्ते पर्यन्ते विषयशितशस्त्रैर्विशसनम् ॥११॥
वासरे रक्षितस्तावन्मयायं चपलाशय- ।
रक्षणोयस्त्वया रात्रावित्युक्त्वा प्रययौ सुहृत् ॥१२॥
अथान्तर्गृहसुप्तस्य पुत्रस्य द्वारशायिनी ।
माता निशि प्रबुद्धैव संरक्षणपराभवत् ॥१३॥
वारिशौचापदेशेन याचमानस्य निर्गमम् ।
न निर्गन्तुं ददौ तस्य जननी स्नेहमोहिता ॥१४॥
@४८०
सो’चिन्तयदहो रम्यरामारत्नसमागमे ।
केनेयं विध्नजननी जननी मम निर्मिता ॥१५॥
भाग्यैर्मे जनकस्तावद्यौवने निधनं गत- ।
इयं त्वपुण्यै- कङ्काली कालव्याली गृहे स्थिता ॥१६॥
गच्छाम्येनां समुल्लङ्घ्य निद्राविरहितां यदि ।
तदस्या- कलहालापैर्जनो’पि प्रतिबुध्यते ॥१७॥
प्राय- क्षपा परिक्षीणा दूरे कान्ता करोमि किम् ।
सुलभा भाग्यहीनस्य कथं सा सुभगा मम ॥१८॥
हर्म्योत्सङ्गतया विलोकनरसान्नम्रान्नाम्भोरुहा
स्रस्तस्य श्रवणोत्पलस्य नयनच्छायां दिशन्तो पदे ।
ताटङ्कद्युतिभि- कपोलयुगले पत्रावलीं बिभ्रती
भाग्यैर्भोगभुवं प्रयाति सुभगा भव्यस्स सा सुन्दरी ॥१९॥
इति चिन्तातुरं द्वारं याचमानं पुन- पुन- ।
अत्रैव क्रियतां शौचमिति माता तमब्रवीत् ॥२०॥
अथ मातु- शिरश्छित्त्वा खङ्गेन स ययौ जवात् ।
रागोपदिष्टपापानां किमकार्यं दुरात्मनाम् ॥२१॥
रात्रावगणितायास- स गत्वा सुन्दरीगृहम् ।
रह-सम्भोगसन्नद्धां विदग्धामाससाद ताम् ॥२२॥
स तस्यै स्वकृतं पापमादराय न्यवेदयत् ।
तेनैव मूर्खा- श्लाघन्ते येनैवायान्ति निन्द्यताम् ॥२३॥
तस्य मातृवधक्रूरपापश्रवणकम्पिता ।
श्वपाकस्येव संस्पर्शे विमुखी साभवत्परम् ॥२४॥
हर्म्याधिरोहणव्याजात्सा जगाम तदन्तिकात् ।
साभिलाषो’पि पापानामाचारेण विरज्यति ॥२५॥
उच्चहर्म्यसमारूढा प्रौढपापरापराङ्मुखी ।
चौरश्चौरो’यमित्युच्चैश्चुक्रोश चकितेव सा ॥२६॥
प्रधाविते परिजने भयदिग्ध- स विद्रुत- ।
ययौ जवान्निजगृहं कृतकोलाहल- श्वभि- ॥२७॥
हता मे जननी चौरैरिति तारप्रलापवान् ।
प्रभाते विदधे मातु- स शरीरादिसत्क्रियाम् ॥२८॥
प्रच्छन्नपापसन्तापदह्यमान- स चिन्तयन् ।
सुतीव्रनरकापातं बभ्राम भुवि भूतवत् ॥२९॥
@४८१
प्रायश्चित्तं द्विजास्तेन पृष्टा- पातकवादिना ।
ऊचुर्मातृवधक्रूरपातके नास्ति निष्कृति- ॥३०॥
अथ जेतवनं गत्वा तत्र भिक्षुगणोदितम् ।
शुश्राव धर्माध्ययनं सर्वपापप्रणाशनम् ॥३१॥
धीमान् प्रव्रजितस्तत्र स्वाध्यायनिरत- परम् ।
ततस्त्रिपिटकाध्यायी स धर्मकथिको’भवत् ॥३२॥
सर्वज्ञो’भ्येत्य भगवान् भिक्षुसङ्घमथाब्रवीत् ।
किं भवद्भि- सपापाय प्रव्रज्यास्मै समर्पिता ॥३३॥
तेन मातृवधक्रूरकिल्बिषेण प्रमादिन- ।
प्रत्यासन्नास्य पर्यन्ते तप्तावीचौ चिरस्थिति- ॥३४॥
उक्ते तथागतेनेति सो’प्युपाध्यायतां गत- ।
कालेन कालपर्यन्ते घोरं नरकमाप्तवान् ॥३५॥
तत्रावीचिचयोदञ्चत्तीव्रवह्निशिखाशतै- ।
पच्यमानश्चिरं चक्रे स खेदं नरकौकसाम् ॥३६॥
कोपान्नरकपालेन मुद्गराघातचूर्णित- ।
स चिरात्प्राप पाकग्निपरिपक्वतनु- क्षयम् ॥३७॥
चातुर्महाराजिकेषु सो’थ देवेष्वजायत ।
प्रव्रज्याया- प्रभावेण दिव्याभरणभूषित- ॥३८॥
अथ स विमलमालामौलिकेयूरहार-
प्रसृतमणिमयूखोल्लिख्यमानाद्भुतश्री- ।
अगमदमरवन्द्यो वन्दनायेन्दुकान्ति-
सुगतमनुगताभिर्भ्राजमान- प्रभाभि- ॥३९॥
तत्पादपद्मयुगमादरवन्दनोद्य-
दानन्दसुन्दरविबुद्धमुखारविन्द- ।
धर्मोपदेशकथयैव बभूव शास्तु-
रुन्मृष्टमानस इवाश्रुतदृष्टसत्य- ॥४०॥
दीर्घोपभोगचलितव्यसनस्य काले
पापप्रदोषतिमिरोपरमे जनस्य ।
इत्यातनोति विमला सुकृतप्रभाव-
वेलाविशालकुशलातिशयप्रकाशम् ॥४१॥
इति क्षेमेन्द्रविरचितायां बोधिसत्त्वावदानकल्पलतायां
मारकपूर्विकावदानं द्व्यशीतितम- पल्लव- ॥
@४८२
८२. राहुलकर्मप्लुत्यवदानम् ।
गर्भस्थितस्य निसृतस्य तत- शिशोश्च ।
यून- शनै- स्थविरतामथ संश्रितस्य ।
नासौ चलत्यतुलकालगजोद्धृतस्य
जन्तोर्मृणालकलया किल कर्मतन्तु- ॥१॥
शुद्धोदनेन भगवान् भक्त्या भोक्तुं निमन्त्रित- ।
भिक्षुभि- सहितचक्रे तस्य भोज्यप्रतिग्रहम् ॥२॥
भुक्तोत्तरमथासीन- प्रसन्न- पृथिवीपते- ।
अनुग्रहेण विदधे स शुद्धां धर्मदेशनाम् ॥३॥
तत्र तत्क्षणदृष्टो’पि शिशुना राहुलेन स- ।
भिक्षुमध्ये परिज्ञाय मोदकेनार्चित- पिता ॥४॥
भगवन्तं क्षणे तस्मिन् प्रणता- सर्वभिक्षव- ।
बालप्रणयमालोक्य पप्रच्छु- सकुतूहला- ॥५॥
षड्भिर्वर्षैरयं जात- शिशु- कुक्षिनिपीडित- ।
केन कर्मविपाकेन प्रतिबिम्बवपुस्तव ॥६॥
भूयसा गर्भभारेण परिभूता दिवानिशम् ।
पीडां चिरतरं सेहे कस्माद्देवी यशोधरा ॥७॥
सर्वज्ञो भगवान् पृष्ट- प्रणयादिति भिक्षुभि- ।
तानुवाच क्षणं ध्यात्वा श्रूयतामत्र कारणम् ॥८॥
मिथिलायां विदेहेषु पुष्पदेवस्य भूपते- ।
सूर्यचन्द्राभिधौ पुत्रौ पुण्यशीलौ बभूवतु- ॥९॥
पितरि त्रिदिवं याते तौ तपोवनसस्पृहौ ।
साम्राज्यभारग्रहणे मिथश्चक्रतुरर्थनाम् ॥१०॥
राज्यं सूर्येण वैराग्यात्सर्वथैव समुज्झितम् ।
चन्द्र- कथञ्चित्तत्राह ज्येष्ठशासनयन्त्रित- ॥११॥
सूर्यस्तु गत्वा राजर्षि- शमश्लाध्यं तपोवनम् ।
सन्तोषराज्यसुखितश्चक्रे चिरतरं तप- ॥१२॥
स कदाचित्परिश्रान्त- सन्तप्तस्तीव्रतृष्णया ।
Kअमण्डलुजलं मोहादनुक्त्वैव पपौ मुने- ॥१३॥
स सञ्जातमतिर्विद्वानदत्तादानपातकम् ।
कलयन् म्लानवदन- पश्चात्तापादचिन्तयत् ॥१४॥
@४८३
कर्मपाशसमाकर्षविवशै- समवाप्यते ।
अनिच्छयैव सुकृतं दुष्कृतं वा शरीरिभि- ॥१५॥
जन- शुभ्रे’प्यस्मिन् सुकृतचरिते दुष्कृतकणा-
न्निधत्ते येनासौ मलिनवदन- शोचतितराम् ।
स्पृहानिक्षिप्तानां क्षणभवसुखे दु-खनिचये 
प्रविश्यान्त-शोषं दिशति शतशाखो ह्यनुशय- ॥१६॥
गच्छामि नृपतेरग्रे पापमावेदयाम्यहम् ।
राजशासनशुद्धानामनृणो धर्मसञ्चय- ॥१७॥
शास्त्रं धर्मप्रवृत्तानां रोगार्तानां चिकित्सक- ।
वर्णाश्रमगुरुर्नेता नृपति- पापकर्मणाम् ॥१८॥
स विचिन्त्येति सन्तापाद्भूपतेर्भ्रातुरन्तिकम् ।
गत्वा न्यवेदयत्तूर्णमदत्तादानपातकम् ॥१९॥
ज्येष्ठभ्रातरमभ्यर्च्य तं भूमिपतिरब्रवीत् ।
आजन्मशुद्धभावस्य न पापं विद्यते तव ॥२०॥
सुसूक्ष्ममपि य- कृत्वा दैवात्किञ्चिदसाम्प्रतम् ।
पश्चात्तापं वहत्यन्तस्तस्य सैव विशुद्धता ॥२१॥
इति क्षितिपतेर्वाक्यं श्रुत्वा सूर्यस्तमभ्यधात् ।
कलङ्कशेषं न सहे सद्धर्मधवलांशुके ॥२२॥
दण्डमेवार्थये राजन् सुविचार्य विधीयताम् ।
पूयते पावकेनेव राजदण्डेन किल्बिषम् ॥२३॥
इत्याग्रहेण बहुशो याचमानं स्वशासनम् ।
तमुवाचानुजो राजा प्रात- कर्तास्मि यत्क्षमम् ॥२४॥
अस्मिन् प्रतीक्ष्यतां तावद्भवानुद्यानकानने ।
इत्युक्त्वा पौरकार्याय निर्ययौ पृथिवीपति- ॥२५॥
तत्र प्रतीक्षमाणे’थ मुनौ नियमनिश्चले ।
राजा विस्मृततत्कृत्य- षड्भिरभ्याययौ दिनै- ॥२६॥
कृशाकारं निराहारमथ दृष्ट्वाग्रजं नृप- ।
निन्दन् स्वबुद्धिसम्मोहं चक्रे तस्य प्रसादनम् ॥२७॥
ब्राह्मणै- सहित- कृत्वा स तत्पापप्रमार्जनम् ।
षड्दिनक्लेशदानेन याते तस्मिन्नतप्यत ॥२८॥
अहं स सूर्यो राजर्षिश्चन्दोर् राजाप्ययं शिशु- ।
जात- संवत्सरै- षड्भि- षड्दिनक्लेशकृन्मुने- ॥२९॥
@४८४
आभीरभार्या भद्राख्या हरिण्या सुतया सह ।
नगराभिमुखी भद्रा तक्रं विक्रेतुमाययौ ॥३०॥
तत्सुता तरुणी भारं निजं गुरुतरं घटम् ।
दत्वा जनन्यै वृद्धायै लघुं जग्राह तद्घटम् ॥३१॥
वाहिता योजनं सार्धं जननी जरती कृशा ।
सा दुहित्रा पुरोपान्ते परिश्रान्ततराभवत् ॥३२॥
आभीरतरुणी सेयं मातु- क्लेशाद्यशोधरा ।
षट्क्रोशतुल्यवर्षेण गर्भभारेण पीडिता ॥३३॥
दिवि भुवि फणिलोके शैशवे यौवने वा
जरसि निधनकाले गर्भशय्याश्रये वा
सहगमनसहिष्णो- सर्वथा देहभाजां
न हि भवति विनाश- कर्मण- प्राक्तनस्य ॥३४॥
इति राहुलपूर्वकर्मयुक्तां
कथितां चित्रकथां तथागतेन ।
अवधार्य बभूव भिक्षुसङ्घ-
क्षितिपाल- स जनश्च विस्मयाढ्य- ॥३५॥
इति क्षेमेन्द्रविरचितायां बोधिसत्त्वावदानकल्पलतायां
राहुलकर्मप्लुत्यवदानं त्र्यशीतितम- पल्लव- ॥
@४८५
८४ मधुरस्वरावदानम् ।
औचित्येन करोति य- सुमनसामानन्दसान्द्रं मन-
क्रूराणामपि शीर्यते परिचितं यस्यानुभावोत्तम- ।
एक- को’पि स जायते जितजगन्नाथप्रभावोद्भव-
पुण्यं यस्य न याति मानकलानां नि-सङ्ख्यसङ्ख्यापदै- ॥१॥
श्रीमान् पुरा सुधीरस्य श्रावस्त्यां गृहमेधिन- ।
जायायामीक्षित- सूनु- सुनेत्रायामजायत ॥२॥
जातमात्र- समुद्भूते दिव्यरत्नविभूषिते ।
उपविष्ट- स्वपुण्याङ्केय् अ- पर्यङ्के व्यरोचत ॥३॥
तस्य जन्मनि रत्नानि पुष्पै- सह पयोधरा- ।
मधुरस्निग्धनिर्घोषा ववृषुर्मधुवर्षिण- ॥४॥
पूर्ण- कुमार- कौबेरै- स निधानशतैर्वृत- ।
मधुवृष्टिप्रपतनान्मधुरस्वर इत्यभूत् ॥५॥
तेनादरिद्रतां नीते भुवने रत्नवर्षिणा ।
श्वेतकाक इव क्वापि नैवादृश्यत याचक- ॥६॥
स कदाचिद्गृहायातं प्रशान्तेर्यापथस्थितम् ।
आनन्दं भिक्षुमालोक्य पप्रच्छ पितरं पुर- ॥७॥
तात व्रतविशेषो’स्य को’यं वैमल्यशालिन- ।
यस्य सन्दर्शनेनैव मन- सद्य- प्रसीदति ॥८॥
पुत्रस्येति वच- श्रुत्वा सुधीरस्तमभाषत ।
पुत्र सत्त्वप्रकाशो’यं शान्तिव्रतपरिग्रह- ॥९॥
य- सेतु- सरल- समस्तजगतां संसारघोरार्णवे
क्रोधव्याधिचिकित्सक- शमसुधासारेण तृष्णापह- ।
दोषोत्सिक्ततमोविरामतरणिर्बुद्ध- प्रबुद्धद्युति-
तस्य श्रावक एष शान्तमनसामानन्दनामाग्रणी- ॥१०॥
अभिधानं भगवत- श्रुत्वैव मधुरस्वर- ।
बभूवोद्भूतरोमाञ्च- प्राग्जन्मकुशलोदयात् ॥११॥
आनन्दमथ सानन्द- प्रणम्य प्रणयोन्मुख- ।
स भिक्षुसङ्घै- सहितं सर्वभोगैरपूजयत् ॥१२॥
औत्सुक्यात्सह तेनैव गत्वा जेतवनं तत- ।
ददर्श स त्विषां राशिं भगवन्तं तथागतम् ॥१३॥
@४८६
फुल्लपद्मपलाशाक्षं दिव्यलक्षणलक्षितम् ।
लावण्यललिताकारं हेमतालमिवोन्नतम् ॥१४॥
लिम्पन्तममृतेनेव तं दृष्ट्वा हर्षनिर्भर- ।
मालामिवाददे मूर्ध्नि स तत्पादनखद्युतिम् ॥१५॥
प्रणयार्थनया तस्य प्रीत्यै प्रणयिवत्सल- ।
गत्वा चकार भगवान् गृहे भोगपरिग्रहम् ॥१६॥
अभ्यर्चिते भगवति प्रयाते जेतकाननम् ।
जनतां रत्नसम्पूर्णां चकार मधुरस्वर- ॥१७॥
निजैरपुण्यैर्नि-स्वानां रत्नराशिर्गृहे गृहे ।
तद्वितीर्ण- क्षणेनैव जगामाङ्गारराशिताम् ॥१८॥
तद्वृत्तान्तमथाकर्ण्य दु-खितो मधुरस्वर- ।
तामुवाच पुरा नैव भवद्भि- सुकृतं कृतम् ॥१९॥
अदत्वा दयया दानमकृत्वा सङ्घभोजनम् ।
भगवन्तमनभ्यर्च्य न लभ्यन्ते विभूतय- ॥२०॥
सुगतप्रमुख- सङ्घस्तस्माद्युष्माभिरर्च्यताम् ।
सर्वोपभोगसामग्रीमहं सम्पादयामि व- ॥२१॥
इति ते प्रेषितास्तेन सम्भारैस्तदुपाहृतै- ।
ससङ्घमंहस- शान्त्यै भगवन्तमपूजयन् ॥२२॥
ततस्ते कृतकल्याणास्तत्क्षणक्षीणकल्मषा- ।
ददृशु- स्वगृहं दीप्तै- सम्पूर्णं रत्नराशिभि- ॥२३॥
तत- प्रवृद्धवैराग्य- प्रशान्त्यै मधुरस्वर- ।
प्रव्रज्यामाददे धीमान् गत्वा भगवतो’न्तिकम् ॥२४॥
स शास्तु- शासनत्त्यक्त्वा श्रावस्तीं नियतव्रत- ।
जगाम जनपर्यन्तं विहारं कर्वटाश्रयम् ॥२५॥
दत्तशिक्षापदस्तेन तत्र कार्वटिको जन- ।
रत्नत्रयं क्लेशविषप्रशान्त्यै शरणं ययौ ॥२६॥
अस्मिन्नवसरे चौरा- काननान्तनिवासिन- ।
उक्तं दुर्गोपहाराय नरमन्वेष्टुमाययु- ॥२७॥
ते तं विहारमासाद्य पिशुनेन प्रदर्शितम् ।
बबन्धुर्भिक्षुसङ्घातं दण्डीशब्दसमागतम् ॥२८॥
एक एवोपहाराय भिक्षुरस्माकमीप्सित- ।
इत्युक्ते चोरचक्रेण जगदुर्भिक्षव- क्रमात् ॥२९॥
@४८७
मामादायोपहारार्थं मुच्यन्तां सर्वभिक्षव- ।
उक्तो वृद्धै- क्रमेणेति प्रोवाच मधुरस्वर- ॥३०॥
अहमेवोपहारार्ह- सङ्घ- सर्वो विमुच्यताम् ।
इत्याकर्ण्य वराकारं ते समादाय तं ययु- ॥३१॥
बद्ध- स वधसन्नद्धैर्नीतस्तैर्निर्विकारधी- ।
दुर्गायतनमत्युग्रं ददर्श गहनोदरे ॥३२॥
बलिसज्जीकृतै- स्थूलशकलैर्माहिषैश्च तत् ।
कल्पान्तमेघै- स्वसुतोपहारैरिव पूजितम् ॥३३॥
व्याप्तं वादशिलाशक्तरुरुरक्तच्छटाशतै- ।
स्रग्दामभिर्भटोत्सृष्टैर्बन्धुजीवमयैरिव ॥३४॥
घण्टाग्रालम्बिभिर्वीरशिरोभि- परिवारितम् ।
कृतद्वारार्चनं फुल्लकमलैरिव मृत्युना ॥३५॥
प्रत्यग्रनररक्ताक्तै- सोपानैररुणप्रभम् ।
शबरीचरणन्याससङ्क्तालक्तकैरिव ॥३६॥
असम्प्राप्तोपहाराभि- किरातस्त्रीभिरादरात् ।
स्वशिशूत्कृत्तहृत्पद्मकीर्णप्राङ्गणवेदिकम् ॥३७॥
स दृष्ट्वा प्राणिसङ्घातं वैशसायासदु-सहम् ।
उद्वेगसारं संसारं प्रदध्यौ मधुरस्वर- ॥३८॥
तत- साक्षात्कृतार्हत्त्व- सर्वक्लेशपरिक्षयात् ।
त्रैधातुको वीतराग- सो’भूत्तुल्यप्रियाप्रिय- ॥३९॥
सो’चिन्तयदहो शास्तु- प्रभावो’यं भवच्छिद- ।
प्राप्तो’यं यत्प्रसादेन नि-संसारसुखां भुवम् ॥४०॥
मोहश्छिनो निबिडनिगड- खण्डिता दृष्टिशैला- 
तीर्णा तृष्णा विषयतटिनी प्रोद्धृता जन्मवृक्षा- ।
प्राप्तं धाम व्यसनशमनं तत्प्रसादेन शास्तु-
यस्मिन् बाष्पं दधति न पुन- शोचनालोचनानि ॥४१॥
इति ध्यात्वा स सत्त्वाब्धिस्तस्थौ शैल इवाचल- ।
निबद्धवध्यमालाङ्कश्चौरै- क्रोधोद्यतायुधै-॥४२॥  
तैस्तस्यापहृते वस्तेर् गात्रात्काञ्चनरोचिष- ।
अन्यदन्यदभूद्वासस्तैश्च राशि- पुरो’भवत् ॥४३॥
अत्रान्तरे समुद्भूतैर्भूतानां पञ्चभि- शतै- ।
सा देवी निश्चलं चक्रे तच्चौरशतपञ्चकम् ॥४४॥
@४८८
च्युते तदायुधचये पुष्पवृष्टिर्नभस्तलात् ।
पपात रत्नरुचिरा मधुरस्वरमूर्धनि ॥४५॥
गाहमानमथ व्योम तं विलोक्य च दस्यव- ।
स्पृष्टास्तस्यानुभावेन तमेव शरणं ययु- ॥४६॥
सो’वतीर्य तत- शान्त्यै चरणन्यस्तमस्तकान् ।
धर्म रमध्वं सन्त्यज्य दुष्कृतानीत्युवाच तान् ॥४७॥
अथ ते जातवैराग्या- प्रव्रज्यां वृजिनोज्झिता- ।
आदायार्हत्पदं प्रापु- संसारस्रवशान्तये ॥४८॥
ततस्तै- सहितो’र्हद्भिस्तैश्च कर्वटवासिभि- ।
ययौ जेतवनं द्रष्टुं शास्तारं मधुरस्वर- ॥४९॥
तत्र दिव्यजनानीतैर्भोगैस्त्रिदशसाधितै- ।
स सुधारससंस्कारैर्भगवन्तमपूजयत् ॥५०॥
शुद्धप्रसादजननीं भगवान् धर्मदेशनाम् ।
हिताय विदधे तेषां मोक्षमार्गाग्रदूतिकाम् ॥५१॥
सुधीरो’प्यमृतप्राप्त्यै ज्ञात्वा पुत्रस्य पात्रताम् ।
हेमाब्जं सुकृतोत्पन्नं प्राप्य जेतवनं ययौ ॥५२॥
स तेनाभ्यर्च्य सुगतं चरणालीनशेखर- ।
दृशा तस्य प्रसादिन्या स सम्मृष्ट इवाभवत् ॥५३॥
ततस्तमूचे भगवानासन्नकुशलोदयम् ।
पादन्यासोदितस्वर्णकमलस्त्वं भविष्यसि ॥५४॥
पद्मोत्तर इति ख्यात- सम्यक्सम्बुद्धतां गत- ।
सत्त्वसन्तारणं कृत्वा परिनिर्वाणमेष्यसि ॥५५॥
सर्वज्ञेनेत्यभिहित- सुधीर- सत्यदर्शिना ।
जगत्कल्याणकलनामनोरथमथाददे ॥५६॥
भवत्या यैर्भवभेदिनो भगवत- पुण्यप्रणामक्षणे
शास्तु- स्वस्ति कृतं कृतं सुकृतिभि- पादोपधानं शिर- ।
अङ्के ते जननीजनस्य न पुनस्तृप्तिप्रयुक्ता- स्तन-
स्तन्योत्तानितदन्तशून्यवदना- कुर्वन्ति मूढस्मितम् ॥५७॥
इति क्षेमेन्द्रविरचितायां बोधिसत्त्वावदानकल्पलतायां 
मधुरस्वरावदानं चतुरशीतितम- पल्लव- ॥
@४८९
८५. हितैष्यवदानम् ।
ये रागरोगं नयनानुबन्धं
विद्वेषशूलं हृदयप्रसक्तम् ।
सर्वाङ्गसंसर्पितपापकुष्ठं
हरन्ति तेभ्यो’स्तु नमो भिषग्भ्य- ॥१॥
तपोवनान्तविश्रान्तं कथान्ते’थ तथागतम् ।
भिक्षव- कौतुकाक्षिप्ता- पप्रच्छु- स्वच्छमानसम् ॥२॥
भगवन् भवत- सर्वलोकशोकापहारिण- ।
भवार्तिभिषज- कस्माद्रोगिणो’प्यधिकं प्रिया- ॥३॥
स तानुवाच सत्यं मे रोगिणो’धिकवल्लभा- ।
कायपीडासम- पुंसां नास्त्यन्य- शोकसञ्चय- ॥४॥
जन्मान्तरेष्वपि परं प्रकृत्या दैन्यभूमिषु ।
आतुरेष्वेव सततं पक्षपातो ममाभवत् ॥५॥
नगर्यां शिखिघोषायां शिबिर्नामाभवन्नृप- ।
प्रविष्ट- सत्त्वचिन्तासु सद्बान्धव इवार्थिनाम् ॥६॥
सर्वे सर्वत्र रोगार्ताश्चिकित्स्या- सर्वथा मया ।
इत्यभूत्सततं तस्य सत्यसत्त्वस्य निश्चय- ॥७॥
कदाचिदातुर- पौरैश्चिररोगनिपीडित- ।
तं ययाचे समभ्येत्य चिकित्सामार्तवत्सलम् ॥८॥
स्वास्थ्याय तस्य भिषज- पृष्टा- अर्वे महीभुजा ।
प्रवृद्धव्याधिवैधुर्यं विचार्य चिरमूचिरे ॥९॥
दुर्लभं भेषजं राजन् रोगस्यास्य गरीयस- ।
आजन्मक्षमिण- पुंस- शोणितेनैष शाम्यति ॥१०॥
एतदाकर्ण्यं नृपति- करुणाकीर्णमानस- ।
अचिन्तयत्तदादिष्टं स्वास्थ्याय चिररोगिण- ॥११॥
बालस्यापि न मे कोप- कदाचिदभवत्क्वचित् ।
मयि गर्भस्थिते’प्यासीज्जननी क्रोधवर्जिता ॥१२॥
तस्मादक्रोधन- कश्चिल्लोके’स्मिन्नास्ति मद्विध- ।
ममैव रक्तपूरेण व्याधिरस्य प्रशाम्यति ॥१३॥
इत्युद्यतमति- सर्वैर्वार्यमाणो’नुजीविभि- ।
सदा शिरोद्भवं तस्मै ददौ राजा स्वशोणितम् ॥१४॥
@४९०
रक्तेन स्वास्थ्यमायात- षड्भिर्मासैरथातुर- ।
जगाम परिपूर्णाश- कृशमामन्त्र्य भूपतिम् ॥१५॥
तत- कदाचिद्भूपालसूनोर्व्यायामशीलनात् ।
पार्श्वशोकक्षयाशंसी प्रादुरासीद्धितैषिण- ॥१६॥
विपरीतस्वभावो’यं विपाक- पुण्यकर्मणाम् ।
स्वस्थानामशनं नास्ति श्रीमतां रोगसङ्गति- ॥१७॥
उपदिष्टं ततस्तस्य स्वास्थ्याय भिषजां वरै- ।
सहस्रपाकसंसिद्धं सर्वसाराभिधं घृतम् ॥१८॥
सर्वद्रव्यात्तसारेण जीवञ्जीवस्य पक्षिण- ।
स्नानाम्बुक्वाथयोगेन घृतं यत्नेन भूयसा ॥१९॥
सिद्धं द्वादशभिर्वर्षै- कुमारे पातुमुद्यते ।
प्रत्येकबुद्ध- शोकार्तस्तद्याचितुमथाययौ ॥२०॥
सर्वैर्निवार्यमाणो’पि कुमार- सत्त्वसागर- ।
भङ्क्त्वा सर्वं ददौ तस्मै सर्वसारधृतं हितम् ॥२१॥
स्वस्थ- प्रत्येकबुद्धो’थ प्रसन्न- प्रणिधानवान् ।
कुमारं विदधे स्वस्थममृतं साधुसेवनम् ॥२२॥
हितैषी राजपुत्रो’सावहमेव तदाभवम् ।
रोगिणामार्तिशमनं स्वभावेनैव मे प्रियम् ॥२३॥
इति श्रुत्वा जिनं सर्वे पप्रच्छुर्भिक्षव- पुन- ।
कर्मणा केन तौ तुल्यरोगौ स्वास्थ्यमुपागतौ ॥२४॥
इति तैर्भगवान् पृष्ट- सर्वज्ञस्तानभाषत ।
ब्रह्मदत्त- क्षितिपतिर्वाराणस्यामभूत्पुरा ॥२५॥
नन्दोपनन्दनामानौ तस्य पुत्रौ बभूवतु- ।
ज्येष्ठ- कीर्तिविशेषार्थी राज्यकामस्तथापर- ॥२६॥
उपनन्दनस्तत- प्राह पुरोहितसुतं रह- ।
आथर्वयोगकुशलं वयस्यं कुहनाभिधम् ॥२७॥
एष ज्येष्ठो मम भ्राता जनरञ्जनतत्पर- ।
जनात्कीर्तिप्रवादेन राज्यमासादयिष्यति ॥२८॥
निरंशो’हं भविष्यामि ध्वस्त- सर्वजनोज्झित- ।
विजने निधनं श्लाध्यं नावधूतस्य जीवितम् ॥२९॥
ज्येष्ठस्यैव तव भ्रातु- पौरोहित्यं क्रमागतम् ।
अरण्यगमनं युक्तमावयो- समदु-खयो- ॥३०॥
@४९१
श्रुत्वेति राजपुत्रस्य वच- शोकप्रलापिन- ।
हितं तव करोमीति पुरोहितसुतो’ब्रवीत् ॥३१॥
सो’थ द्रव्यप्रयोगेन व्यङ्गं तस्याग्रजं व्यधात् ।
येनासौ जनकस्यान्ते कनीयान् राज्यमाप्तवान् ॥३२॥
प्राप्तराज्य- स कालेन दृष्ट्वा भ्रातरमग्रजम् ।
व्यङ्गं यष्टीकरालम्बं पश्चात्तापं समाययौ ॥३३॥
पुरोहितसुतं सो’थ पौरोहित्यनिवेशितम् ।
उवाचोष्णं विनि-श्वस्य गूढं पातकशङ्कितम् ॥३४॥
अहो नु राज्यभोगेन मया धर्ममजानता ।
ज्येष्ठो भ्राता पितृसम- प्रापित- कुदशामिमाम् ॥३५॥
क्षणक्षयिसुखाक्षिप्ता- पापं कृत्वा क्षयेष्वहो ।
क्षिपन्ति दु-खेस्वात्मानमसमीक्षितकारिण- ॥३६॥
इति तस्य वच- श्रुत्वा जातताप- पुरोहित- ।
तमुवाच ममाप्येष राजन्ननुशयज्वर- ॥३७॥
तं पुनर्द्रव्ययोगेन स्वस्थं चक्रे नृपात्मजम् ।
स्वस्थाय प्रददौ तस्मै निजराज्यं स चानुज- ॥३८॥
उपनन्दो’थ कालेन पुरोहितसुतश्च स- ।
कारां प्रत्येकबुद्धाय कृत्वा देहान्तमापतु- ॥३९॥
शिबेर्भूमिपते- प्राप राजपुत्र- स पुत्रताम् ।
प्रत्येकबुद्धतां लेभे पुरोहितसुतश्च स- ॥४०॥
तेन तौ गूढपापेन तुल्यरोगौ बभूवतु- ।
व्यङ्गस्य स्वास्थ्यकरणाद् युगपत्स्वास्थ्यमागतौ ॥४१॥
इत्याकर्ण्यातीतजन्मानुबद्ध-
मापन्नार्तित्राणबन्धोर्जिनस्य ।
नित्यासक्तं सत्त्वकारुण्यवृत्तं
हृष्टा- प्रापुर्निर्वृतिं भिक्षवस्ते ॥४२॥
इति क्षेमेन्द्रविरचितायां बोधिसत्त्वावदानकल्पलतायां
हितैष्यवदानं पञ्चाशीतितम- पल्लव- ॥
@४९२
८६ कपिञ्जलावदानम् ।
वन्दन्ते स्थविरक्रमेण नियतं ये धर्मशिक्षाविद-
पूज्यान् पूज्यगुणा- प्रणामविनयैस्ते प्राप्नुवन्त्युन्नतिम् ।
दर्पानुद्धतया विशृङ्खलधिया मोहादध-पातिनां
ज्येष्ठातिक्रमिणामयं स च परो लोक- सशोक- सदा ॥१॥
ज्येष्ठपूजाप्रसङ्गेन भिक्षुभिर्भगवान् पुन- ।
यथावृद्धविधिं पृष्ट- सर्वज्ञ- पुनरब्रवीत् ॥२॥
ब्रह्मदत्ताभिध- पूर्वं वाराणस्यामभून्नृप- ।
यस्य पुण्यानुभावेन धर्मारण्यमभूज्जगत् ॥३॥
तस्य काले पुरोपान्तवने प्राक्पुण्यलक्षणात् ।
प्रवृत्तमानुषालापाश्चत्वार- प्राणिनो’भवन् ॥४॥
कपिञ्जलो’थ शशक- कपिर्गजवरस्तथा ।
ते बभूवु- सदाचारा- स्नेहबद्धा- परस्परम् ॥५॥
कदाचित्सुखसक्तास्ते कथान्ते जगदुर्मिथ- ।
ज्येष्ठक्रमं विनास्माकं कथं पूजा प्रवर्तताम् ॥६॥
यथावृद्धिकया सद्भि- सत्कारो’थ प्रवर्तित- ।
कलयन् किल कल्याणं कुशलायैव कल्पते ॥७॥
ज्येष्ठ- कस्तावदस्माकं यो’र्च्य- स्थविरगौरवात् ।
इति तेषां ब्रुवाणानां जगाद् गजयूथप- ॥८॥
यो’यं जीर्णमहाशाख- पुराणो दृश्यते वट- ।
तुल्यमेनं स्वकायस्य स्मरामि नवपल्लवम् ॥९॥
मर्कटो’प्यथ तानूचे वने विचरता मया ।
स्वकायतुल्य एवायं दृष्ट- स्वल्पतरो वट- ॥१०॥
शशको’प्यवदत्पूर्वं मया पत्रद्व्याङ्कित- ।
अवश्यायलवार्द्रो’यं लीढ- पञ्चाङ्गुलो वट- ॥११॥
तै- क्रमेणेति कथिते पश्चात्प्राह कपिञ्जल- ।
ममैवायं शकृद्बीजाज्जात- प्राज्यतरो वट- ॥१२॥
अथ ज्येष्ठक्रमं ज्ञात्वा ते सदा गौरवोचिताम् ।
स्नेहानुवृत्तिनिरता- पूजां चक्रु- परस्परम् ॥१३॥
प्राणापहरणाच्चौर्यादगम्यागमनात्तथा ।
असत्यान्मद्यतुल्याम्लफलसम्भक्षणाच्च ते ॥१४॥
@४९३
विरता- सुकृतासक्ता- स्वपदाचारशिक्षया ।
चक्रु- पुण्यानुभावेन तुल्यवृत्तान् वनौकस- ॥१५॥
अथ तेषां प्रभावेण नित्यपुष्पफलद्रुमा- ।
स्फीतशस्याभवद्भूमि- कालवर्षी च वारिद- ॥१६॥
तद्दृष्ट्वा महदाश्चर्यं भुव- स कृतलक्षणम् ।
मेने स्वपुण्यजं सर्वं ब्रह्मदत्तो महीपति- ॥१७॥
तं मिथ्यामानसं तुष्टं पञ्चाभिज्ञो मुनिर्नृपम् ।
उवाच त्वत्प्रभावेण नायं पुष्पफलोदय- ॥१८॥
कानने कपिना सार्धं शशद्विपकपिञ्जला- ।
स्थिता- सद्धर्मशीलानां तेषामेष गुणोदय- ॥१९॥
ते व्रतै- पञ्चभि- शुद्धा यथास्थविरपूजका- ।
कपिञ्जलगिरा सर्वे सद्धर्मसमयं श्रिता- ॥२०॥
इति श्रुत्वा मुनेर्वाक्यं राजा जातादर- परम् ।
सपौरान्त-पुरामात्यस्तद्भेजे व्रतपञ्चकम् ॥२१॥
कपिञ्जलो’हमेवासौ शारिपुत्र- शशो’भवत् ।
कपिश्च मुद्गरापत्य आनन्दौ गजयूथप- ॥२२॥
ते प्रापुर्धर्मवैमल्यं यथाज्येष्ठक्रमार्चनात् ।
तस्मात्प्रणामपूजासु द्रष्टव्य- स्थविरक्रम- ॥२३॥
श्रुत्वेति शास्तुर्विनयोपदेशं
ज्येष्ठार्चनं प्राप्य तपोविशेषम् ।
सगौरवां पर्षदि भिक्षवस्ते
पूजां यथावृद्धिकयैव चक्रु- ॥२४॥
इति क्षेमेन्द्रविरचितायां बोधिसत्त्वावदानकल्पलतायां
कपिञ्जलावदानं षडशीतितम- पल्लव- ॥
@४९४
८७ पद्मकावदानम् ।
यत्सार्पं परिसर्पि दर्पविषमं क्रूरं च यन्मारकं
यच्चात्युत्कटकालकूटविकटाटोपस्थिरस्थावरम् ।
यान्यन्यानि चितानि दु-सहविषाण्येकीकृतानि स्फुटं
वाक्पारुष्यविषयस्य तैक्ष्ण्यतुलया नायान्ति लेशोपमाम् ॥१॥
श्रावस्त्यां मानसाख्यस्य पद्मगर्भनिभप्रभ- ।
अभूद्गृहपते- सूनुर्गुणवान् पद्मकाभिध- ॥२॥
सुशीलस्येव नियम- साधोरिव गुणादर- ।
सो’वर्धत गृहे तस्य विवेक इव धीमत- ॥३॥
स नवे यौवनारम्भे रूपकन्दर्पहासिनि ।
भोगोद्योगविरागेण वैराग्याभिमुखो’भवत् ॥४॥
उपसेनाभिधानस्य स भिक्षो- क्षान्तिचेतस- ।
शासने प्रशमश्लाध्यां प्रव्रज्यां समुपाददे ॥५॥
स पात्रपाणि- संसक्तचीवर- शुशुभे परम् ।
संसारे क्षणवैराग्याद्विरक्त इव चन्द्रमा- ॥६॥
तत- कदाचिदेकाकी जनचारिकया व्रजन् ।
विहारारामरुचिरां मथुरामाससाद स- ॥७॥
स तत्र पिण्डपातार्थी नवत्वादनभिज्ञया ।
वेश्याया- शशिलेखाया- प्रविवेश गृहाङ्गणम् ॥८॥
सा तस्यासनसत्कारं कृत्वा कुवलयेक्षणा ।
तं जगादादरवती रूपालोकनविस्मिता ॥९॥
इयं ते ललिता मूर्तिर्नवयौवनशालिनी ।
करोत्यमृतसम्भोगदीक्षां कस्य न चक्षुषो- ॥१०॥
अस्मिन् वयसि रूपे’स्मिन् केन कामविरोधिना ।
कष्टं समुपदिष्टं ते वैराग्यं स्थविरोचितम् ॥११॥
ललनावसनोत्कर्षकुचस्पर्शसुखोचिते ।
पाणौ सम्भोगपात्रस्य पात्रं तव न शोभते ॥१२॥
अहं कुचभराक्रान्ता त्वं तारुण्यतरङ्गित- ।
उचितेवाक्यो- प्रीति- सम्प्रति क्षमतां व्रतम् ॥१३॥
उत्सृज्यायतलोचनाधरदलस्वादप्रमोदोत्सवं
सम्भोगामृतनि-स्पृह- शमदमाभ्यासेन शापादिव ।
@४९५
य- कान्ताकुचकुङ्कुमाङ्कितरुचिर्धत्ते न रागं हृदि
क्लेशक्लिन्नतृणाशिने जनवने दान्ताय तस्मै नम- ॥१४॥
यदि मे प्रीतिलुब्धाया वचनं न करिष्यसि ।
तदेतत्ते बलात्कान्तं पास्यामि वदनाम्बुजम् ॥१५॥
एतदाकर्ण्य सन्त्रस्त इव कर्णौ पिधाय स- ।
तामूचे नोचितं मातर्मम शासनदूषणम् ॥१६॥
उत्तसतामुपगतं सुगन्तव्रतस्य
सत्त्वश्रिय- शुचितया तिलकायमानम् ।
सर्वात्मना सुचरिताभरणस्य पुंस-
शीलोपमं न हि विभूषणमस्ति किञ्चित् ॥१७॥
इत्युक्त्वा संयत- शून्यपात्र एव जगाम स- ।
अपायशल्यविषमां पूजामुत्सृज्य सत्वरम् ॥१८॥
अथ मन्त्रबलां नाम चण्डालीं वेशकामिनीम् ।
वश्याकर्षादिनिर्यन्त्रमन्त्रतन्त्रादितत्पराम् ॥१९॥
आहूय विनिवेद्यास्यै निजं स्मरपराभवम् ।
ययाचे धनसन्तुष्टां रागार्ता प्रियसङ्गमम् ॥२०॥
अथमन्त्रबलाकृष्टस्तथा सपदि पद्मक- ।
विवशस्तां समभ्येत्य किं करोमीत्यभाषत ॥२१॥
सा तमूचे शशिमुखी भज प्रणयिनीमिमाम् ।
पुण्यैरुपनतां कान्तां दीप्तं वा वह्निमाविश ॥२२॥
तां पद्मको’वदद् दृष्ट्वा ज्वलितं पावकं पुर- ।
जातसज्ज- समुत्सृज्य वस्त्रं तत्त्वसितांशुक- ॥२३॥
विशामि पावकं दीप्तं रागाग्निं न त्वपावकम् ।
पुंसां मदनदग्धानां दाहो जन्मशतानुग- ॥२४॥
इति तस्य वच- श्रुत्वा चण्डाली खण्डिताशया ।
अकार्यकरणोद्विग्ना पश्चात्तापं समाययौ ॥२५॥
स तया क्षान्तिनिलय- प्रणयेन प्रसादित- ।
वेश्यया च सवैराग्यशमशीतलया धिया ॥२६॥
विदधे जन्मसंशुद्ध्यै तयो- सद्धर्मदेशनाम् ।
ते सर्वक्लेशशमनाद्ययार्हत्त्वमवापतु- ॥२७॥
स्वयं चार्हत्त्वमासाद्य भगवन्तं तथागतम् ।
पद्मक- प्रययौ द्रष्टुं श्रावस्तीं स्वस्तिमान् पुरीम् ॥२८॥
@४९६
जिनं जेतवनासीनं तत्र दृष्ट्वा प्रणम्य स- ।
कृतकृत्य- स्ववृत्तान्तं भिक्षूणामब्रवीत्पुर- ॥२९॥
भिक्षुभिर्भगवान् पृष्टस्तत्पुण्योदयविस्मयात् ।
वेश्यापद्मकचण्डालीप्राग्वृत्तमवदज्जिन- ॥३०॥
पुरा भगवत- शास्तु- काश्यपाख्यस्य शासने ।
मित्रनामा गृहपति- प्रव्रज्यां समुपाददे ॥३१॥
तस्य नन्दा सुनन्दा च भार्ये प्रव्रजिते पुन- ।
भर्तृतुल्यानुभावेन विहारे चक्रतु- स्थितिम् ॥३२॥
वाक्पारुष्येण महता कलहे भिक्षुणीगण- ।
ताभ्यामुद्वेजितस्तत्र स्वभाव- किल दुस्त्यज- ॥३३॥
चण्डालीवचनेनैका वेश्यावादेन चापरा ।
भिक्षुणीनामधिक्षेपं कृत्वा पापमवापतु- ॥३४॥
वाग्दोषात्सैव चण्डाली जाता वेश्या तथापरा ।
प्रव्रज्याया- प्रभावेण पुन- कुशलमाश्रिते ॥३५॥
स तु मित्रो गृहपति- पद्मको’यं दृढव्रत- ।
विभात्यर्हत्पदावाप्त्या शुचिशीलविभूषण- ॥३६॥
पौष्पिक- पुष्पसेनाख्य- पद्मको’प्यन्यजन्मनि ।
बभूव पुष्पनिचयै- पूरितार्थिजन- सदा ॥३७॥
प्रत्येकबुद्धं सो’भ्यर्च्य भोगेनाच्छाद्य वाससा ।
कमलोत्पलकह्लारकुसुमै- समवाकिरत् ॥३८॥
तेन पुण्येन जातो’यं पद्मगर्भनिभप्रभ- । 
पद्मक- शासनार्हो मे सुकृतोदारसौरभ- ॥३९॥
रूपं शीलविभूषणं शुचि यशश्चन्द्रावदातं कुलं
चेत- पक्वविवेकनिर्मलतरं संसारवाम- शम- ।
एतत्पुण्यमहोदयस्य कृतिनां दृष्टिक्षमं लक्षणं
जातिर्निन्द्यतमा मनश्च मलिनं दुष्कर्मचिह्नं नृणाम् ॥४०॥
इति सर्वज्ञकथितै- कर्मपाककथाद्भुतै- ।
बभूव हर्षसंस्पर्शी भिक्षूणां विस्मयोदय- ॥४१॥
इति क्षेमेन्द्रविरचितायां बोधिसत्त्वावदानकल्पलतायां
पद्मकावदानं सप्ताशीतितम- पल्लव- ॥
@४९७
८८ चित्रहस्तिशय्यातिपुत्रावदानम् ।
दृष्ट्या तीव्रतरं हरन्ति नियमं नैव क्षमन्ते शमं
कर्म क्षिप्रमनोरमं हिमसमं पर्यन्तदाहक्षमम् ।
एता बिभ्रति सर्वमेव विषमं स्वप्नोपमं विभ्रमं 
त्यक्त्वा कार्यभिय- प्रवर्तनधिय- संसारसख्य- स्त्रिय- ॥१॥
बिम्बिसारस्य नृपते- पुरे राजगृहे पुरा ।
चित्राख्यो हस्तिशय्यातिपुत्रो’भूद्गजसैन्यप- ॥२॥
स राजतुल्यं विभवं गृहं च सपरिच्छदम् ।
त्यक्त्वा युवैव प्रव्रज्यां वैराग्याभिमुखो’ग्रहीत् ॥३॥
पत्नी तस्य सुरूपाख्या प्रभूतविभवे गृहे ।
भर्तृसम्भोगरहिता चिरं चिन्तातुराभवत् ॥४॥
अथ कालेन पर्यन्तचारी परिचितादरात् ।
स चित्रो हस्तिशय्यातिपुत्र- स्वपुरमाययौ ॥५॥
अभ्यागतस्य तस्याथ सानुगम्य निमन्त्रणम् ।
पूजापुर-सरं चक्रे पत्नी प्रणयशालिनी ॥६॥
साचिन्तयत्तमालोक्य दूराध्वश्रमनि-सुखम् ।
अहो बतास्य लावण्यं यौवनेनैव धार्यते ॥७॥
अस्मिन् वयसि भोगार्हे परित्यज्य गृहश्रियम् ।
मिथ्यैव किमनेनात्मा निर्विचारेण पीडित- ॥८॥
स्नेहशेषो’स्य नाद्यापि जाने शान्तस्तपस्विन- ।
गेहं सपक्षपातेन चक्षुषा यन्निरीक्षते ॥९॥
अथवा धैर्यमेवादौ परीक्ष्य स्थैर्यकारणम् ।
अस्य जानामि वैराग्यं चलं विश्रान्तमेव वा ॥१०॥
गृहे भोगगणैस्तृप्त- सर्व- काननमीहते ।
विजने तु सुखभ्रष्टमात्मानमनुशोचति ॥११॥
इति सञ्चिन्त्य सा तस्य भोजनावसरे पुर- ।
स्वयं तत्याज हर्म्याग्रात्सशब्दं ताम्रभाजनम् ॥१२॥
तेन शब्देन सन्त्रस्त इवालोक्य दिश- क्षणम् ।
किमेतदिति पप्रच्छ चित्रस्तां सम्भ्रमोन्मुख- ॥१३॥
तत- स्मितमुखी किञ्चित्पतितं ताम्रभाजनम् ।
प्रौढा निवेद्य सा तस्मै हर्षात्पुनरचिन्तयत् ॥१४॥
@४९८
अयं तावदसम्प्राप्तनिर्विकारपदस्थिति-।
शिथिलं लीलयैवास्य तूर्णमाकृष्यते मन- ॥१५॥
य- पात्रशब्दमात्रेण सन्त्रासाकुलतां गत- ।
किं किं न क्रियते तस्य विषयैरविमर्षिण- ॥१६॥
सर्व- प्रणस्यति पयोमुचशब्दमात्र-
सन्त्रासलुप्तधृतिबन्धन एव हंस- ।
ते सन्ति के’पि कमलासनराजहंसा
ये पुष्कराभ्रगुरुगर्जितनिष्प्रकम्पा- ॥१७॥
इति निश्चित्य मनसा सा शनैर्मृदुवादिनी ।
तमुवाच समभ्येत्य भ्रूलतालास्यलीलया ॥१८॥
तृणावन्मां परित्यज्य त्वयि दूरतरं गते ।
सपत्नीभिरिवाक्रान्तं विपद्भि- पश्य मे गृहम् ॥१९॥
अस्मिन्नपि महारम्भविभवे भोगवर्जिता ।
त्वद्दर्शनाशयैवाहं धृता सख्येव नि-सुखा ॥२०॥
यदप्यनुचितं वक्तुं दु-खात्तदिदमुच्यते ।
वदन्ती मौनकामेयं जाने जिह्वापि लज्जते ॥२१॥
नूनं गृहाधिपतिना पत्न्या- शीलस्य विप्लव- ।
दृष्टो’स्य जातं वैराग्यमकाले कथमन्यथा ॥२२॥
इति स्थितमुख- सर्व- परस्परविलोकनै- ।
वदत्यन्यगुणग्लानिगणनानिपुणो जन- ॥२३॥
वियोगतप्तां मां लोक- स्वस्थचित्तेति मन्यते ।
क्लेशे’प्यक्लिष्टरूपाहं तारुण्यस्य करोमि किम् ॥२४॥
गृहे परिजनश्चायं ममोच्छृङ्खलतां गत- ।
अस्वामिकानां नारीणामग्रे श्वापि प्रगल्भते ॥२५॥
दाससूनुर्मयैवायमुत्सृष्टेन विवर्धित- ।
पश्याज्ञादानकोपान्मे केशाकर्षणमीहते ॥२६॥
इत्युक्त्वा कृतसङ्केता तदा दासपराभवम् ।
भर्तुश्चित्तविकाराय सा प्रत्यक्षमदर्शयत् ॥२७॥
स्पृहामक्लिष्टरूपेति वैक्लव्यं नि-सुखेति च ।
ईर्ष्यां जातापवादेति क्रूरं दासार्दितेत्यपि ॥२८॥
स तां विलोकयन् प्राप्य सन्त्यक्तव्रतयन्त्रण- ।
तुल्यं संसारदोषाणां सर्वेषां वशमाययौ ॥२९॥
@४९९
पात्रचीवरमुत्सृज्य खड्गमाकृष्य भीषणम् ।
प्रियानिकारक्रौर्येण स दासं हन्तुमुद्ययौ ॥३०॥
प्रणयाद्वारित- पत्न्या सद्य- स वधवैशसात् ।
लीनं पुनर्गृहसुखं भोजनेन जिगीषया ॥३१॥
सो’भूद्भोगपरिग्रहेण ललनासम्भोगसौभाग्यभू-
र्नानाकारनिकारकारणकथापृत्येषु कोपाकुल- ।
काम- कर्षति संयमं क्षपयति क्रोध- क्षणेन क्षमां 
नो मिथ्याव्रतशोषितेन मनसा वैराग्यमासाद्यते ॥३२॥
अथ हस्तिमहामात्रपदं राज्ञार्पितं पुन- ।
आसाद्य विभवोदार- सो’भूदभ्यधिकोद्भव- ॥३३॥
अत्रान्तरे पिण्डपातमादाय नगरान्तरात् ।
भगवन्तं वनासीनं जिनमभ्येत्य भिक्षव- ॥३४॥
विषण्णवदनास्तस्मै प्रणिपत्य न्यवेदयन् ।
चित्रस्य हस्तिशय्यातिपुत्रस्यानुचितं व्रतम् ॥३५॥
भगवानथ सर्वज्ञ- सस्मितस्तानभाषत ।
अपक्वकुशलेनैव कृतस्तेन व्रतग्रह- ॥३६॥
ये निष्पन्नविवेकपापकलनानि-शेषिताशालता-
स्ते नायान्ति पुन- पुराणविषयास्वादस्मृतेर्वश्यताम् ।
ये त्वर्थप्रतिषिद्धगर्वशिथिलत्यक्तप्रसक्तादरा-
स्तेषामन्तरसीम्नि कामसमयो दोलायमानं मन- ॥३७॥
जन्माभ्यासनिषक्त एष विषयस्पर्शाभिलाष- परं
विद्वांसो’पि परित्यजन्ति नियमं येनावटे पातिता- ।
रागोदग्रविषा विशन्ति विषमध्वान्तां भुवं भोगिन- 
काम- कस्य करोति कीर्णविशिखासारे विकारे क्षमाम् ॥३८॥
इत्युक्त्वा भगवान् गत्वा चित्रस्य भवनं जिन- ।
देहप्रभाभिस्तिमिरं बाह्यमुन्मूलयन् पुर- ॥३९॥
अनुग्रहप्रकाशेन कृत्वास्य विमलं मन- ।
कृतप्रणामसत्कारं तं निनाय निजाश्रमम् ॥४०॥
पुनस्तत्रास्य निर्व्याजप्रव्रज्यावर्जनाजुष- ।
जिन- प्रविदधे सिद्ध्यै शुद्धसद्धर्मदेशनाम् ॥४१॥
स प्राप्तार्हत्पदे तस्मिन् सकलक्लेशसङ्क्षयात् ।
तत्पूर्ववृत्तं भगवान् पृष्टो भिक्षुभिरभ्यधात् ॥४२॥
@५००
जन्मान्तरे पुरा तेन भक्त्या सततमर्चिन्त- ।
प्रत्येकबुद्धश्चैत्यं च तस्यान्ते विहितं महत् ॥४३॥
तत्पुण्यप्रणिधानेन धन्यो’यं मम शासने ।
प्रव्रज्यां समुपादाय चित्रो’र्हत्पदमाश्रित- ॥४४॥
कारणं श्रूयतामस्य पुन- कामप्रवर्तने ।
एष प्रतारित- पत्न्या पूर्वस्मिन्नपि जन्मनि ॥४५॥
बभूव ब्रह्मदत्तस्य वाराणस्यां महीपते-।
परिपूर्णगुण- श्रीमान् हरिदत्त- पुरोहित- ॥४६॥
निष्पन्नविद्याविनयौ पुत्रौ तस्य बभूवतु- ।
हरिद्रायण इत्येकस्तथा हरिशिखो’पर- ॥४७॥
तौ विवेकाप्तवैराग्यौ भवभोगपराङ्मुखौ ।
तपोवने परिव्रज्य पञ्चाभिज्ञत्वमापतु- ॥४८॥
तौ व्यौमचारिणौ राज्ञा पूज्यमानौ जनेन च ।
प्रापतु- प्रशमश्लाघ्यौ मुनीनामपि मान्यताम् ॥४९॥
कदाचिद्भूपभवनं स्थिते हरिशिखे नृप- ।
कन्यां लावण्यवत्याख्यामूचे दिग्विजयोन्मुख- ॥५०॥
वत्से त्वया मुनेरस्य गौरवेण गरीयसा ।
पूज्यस्य पूजनं कार्यं सत्कारार्हो ह्ययं मम ॥५१॥
सुतामिति समादिश्य प्रयाते पृथिवीपतौ ।
राजपुत्री सदैवाभूत्पूजाप्रणयिनी मुने- ॥५२॥
हेमच्छेदच्छविपरिचितां कान्तिमङ्गे दधानं
तं पश्यन्ती कमलनयनं साभिलाषाभवत्सा ।
काम- कामं रुचिरविषयालम्बन- सङ्गमाशां
प्रत्यासत्त्या किमपि हृदये बद्धमूलां करोति ॥५३॥
सा नि-श्वसन्ती स्मरसम्भ्रमेण
बालानिलेनाकुलिता लतेव ।
अङ्गैरनङ्गस्य मुनेश्चकार
सानन्दमालिङ्गनमानताङ्गी ॥५४॥
नवकुचमुखलग्नेनाङ्गरागेण तस्या
हृदि मदननृपाज्ञालेख्यमुद्रां दधान- ।
मुनिरभवदकाण्डे संयमालानभङ्गा-
दभिमतनवलीलोच्छृङ्घलस्तत्क्षणेन ॥५५॥
@५०१
वृषव्यपायान्मिथुनक्रियायां 
समुद्यत- कर्कटदुर्ग्रहेण ।
स राजसिंहस्य गृहेऽर्कतुल्य-
स्तापाय कन्यागमनोत्सुको’भूत् ॥५६॥
न मन्त्रैरुत्सार्यं न च रुचिमयै- शास्त्रमणिभि-
र्न योगैर्न ध्यानैर्न च शमविशेषौषधिरसै- ।
मुहुर्मूर्च्छामोहप्रणयमयमालिङ्गनविधौ 
भुजङ्गीनां नूनं विषमविषमङ्गे निवसति ॥५७॥
निपातित- प्रीतिमये मृगाक्ष्या 
स चौर्यसम्भोगरसे ममज्ज ।
मनीषिणामप्यविवेकजन्मा 
धैर्यान्तकृन्मन्मथसन्निपात- ॥५८॥
राग- सङ्गपराङ्मुखे हृदि जपाधारे’धरे चुम्बनं 
ध्यानालम्बिविलोचने प्रणयिनौलावण्यपानोत्सव- ।
पाणौ पात्रपवित्रिते कुचयुगं पुष्पायुधाराधने 
तस्या- संयमदीक्षयैव नवतां सर्वं जगाम व्रतम् ॥५९॥
तस्याद्भूद्भूपतिसुता भुजपञ्जरवर्तिनी ।
दीप्ता सेष्र्येव सहसा तप-सिद्धिपराङ्मुखी ॥६०॥
न तं विज्ञातवृत्तो’पि भीत्यान्त-पुरिको जन- ।
महत्यविनये तस्मिन् कश्चिन्नोवाच किञ्चन ॥६१॥
चिरप्रत्यागतस्याथ भूपतेर्विजयोत्सव- ।
बभूवाद्भुतसम्भारप्रभूतविभवोद्भव- ॥६२॥
स पूर्वं भक्तिविनत- स्वयं हरिशिखं मुनि- ।
भूपतिं भूमिपालार्है- सर्वभोगैरपूजयत् ॥६३॥
भुञ्जानस्य क्षितिपतौ प्रणयात्पुरत- स्थिते ।
मुनेर्लावण्यवत्यग्रे परिचर्यापराभवत् ॥६४॥
ततस्तां हेमभृङ्गारव्यग्रपाणियुगां मुनि- ।
एहीति विस्मृतधृति- प्रसार्य भुजमब्रवीत् ॥६५॥
तस्य स्मरविकारं तं दृष्ट्वैव कुपितो नृप- ।
पापप्रतिक्रियायोगे निग्रहे विदधे मतिम् ॥६६॥
क्रूरकोपं पितुर्वक्त्रं दृष्ट्वा लावण्यवत्यपि ।
कण्ठलग्नं मुनेर्भक्ष्यमित्युक्त्वास्य ददौ पय- ॥६७॥
@५०२
पापापह्नववैचित्र्यप्रत्युत्पन्नगिर- परम् ।
मायामये विनिमये बृहस्पतिधिय- स्त्रिय- ॥६८॥
दुहितुर्वचसा तेन सहसैव प्रसन्नताम् ।
नृप- कतकचूर्णेन जलाशय इवाययौ ॥६९॥
अत्रान्तरे मुनेस्तस्य ज्येष्ठो भ्राता वनस्थिति- ।
विनष्टां दिव्यधीर्ज्ञात्वा लुप्तर्द्धिर्गगने गतिम् ॥७०॥
दु-खित- स्वयमभ्येत्य तं नीत्वा निजमाश्रमम् ।
पञ्चाभिज्ञं पुनश्चक्रे चतुर्ध्यानपरायणम् ॥७१॥
नरपतिरपि ज्ञात्वा रागोदधौ पतितं मुनिं 
विषमविषयक्लेशावर्तात्पुनश्च विनिर्गतम् ।
बहूतरतपस्तेजोदग्धस्मरस्मृतिपातकं 
रुषमुपचितां त्यक्त्वा धीमान् प्रसादमुपाययौ ॥७२॥
हरिहायनसञ्ज्ञो’सावहमेव तदाभवम् ।
चित्रो हरिशिखश्चाभूत्तत्पत्नी च नृपात्मजा ॥७३॥
अवितथां प्रथितां स्वकथामिमां 
कथितवानिति तत्र तथागत- ।
प्रसभमेव भवाभिभवे मति- 
किमपि भिक्षुगणस्य ययाभवत् ॥७४॥
इति श्रीक्षेमेन्द्रविरचितायां बोधिसत्त्वावदानकल्पलतायां 
चित्रहस्तिशय्यातिपुत्रावदानमष्टाशीतितम- पल्लव- ॥
@५०३
८९ धर्मरुच्यवदानम् ।
उद्भूतभैरवघनानिलनिर्मितोर्मि- 
सम्पूरिताखिलदिगन्तरघौरघोष- ।
दुर्वारवारिविकृतिर्मकराकरो’पि 
सौम्यत्वमेति सुगतस्मरणेन पुंसाम् ॥१॥
श्रावस्त्यां स्वस्तये सर्वजगतां सततोद्यते ।
जिने जेतवनारामविहारनिरते पुरा ॥२॥
विपुलद्वीपयात्रायामुत्साहेन कृतक्षण- ।
रत्नार्थी वणिजां सार्थस्तीरं प्राप महोदधे- ॥३॥
तत- प्रवहाणरूढे सार्थे गुरुतरं भरम् ।
विचिन्त्य कर्णधारस्तानूचे मज्जनशङ्कित- ॥४॥
केयं युष्माकमौत्सुक्यादारोहणपरम्परा ।
तुङ्गत्तरङ्गशृङ्गो’यं न गृहाङ्गणमम्बुधि- ॥५॥
सद्यस्तावत्प्रवहणे भवद्भि- क्रियतां भर- ।
रत्नराशिर्न कस्येष्ट- किं त्वब्धिर्बहुविप्लव- ॥६॥
अन्यत्रोर्मिप्रबन्ध- खरमकरकुलव्याकुलो’न्यत्र वेग- 
कीर्णो’न्यत्रान्तराद्रिस्थिरशिखरघनोद्घातसम्पाकतोय- ।
अन्यत्रोद्यत्कृतान्तश्वसिततरमरुत्सन्निपातभ्रमो’ब्धे- 
श्चण्डो’न्यत्रास्त्यकाण्डक्षयनिबिडशिखामण्डलो वाडवाग्नि- ॥७॥
श्रुत्वेति कर्णधारेण कथितुं रूपमम्बुधे- ।
अवरुह्य ययु- केचित्तस्थु- केचिन्महाशया- ॥८॥
रत्नद्वीपमथासाद्य याते सार्थे कृतार्थताम् ।
अनुकूलानिले काले प्रत्यावृत्ते शनै- शनै- ॥९॥
ददृशुर्वणिज- सर्वे पुर- सम्पूरिताम्बरम् ।
विसारितास्यकुहरं मन्दराद्रिमिवोद्गतम् ॥१०॥
सकूर्ममीनमकर- सलील- सकलो’म्बुधि- ।
तस्यैवाभिमुखं वेगात्प्रस्थित- श्वभ्रपातवत् ॥११॥
कृतान्तवक्त्रकुहरासन्ने प्रवहणे तत- ।
पप्रच्छुर्वणिज- कर्णधारं विप्लवविह्वला- ॥१२॥
अभूतपूर्वमुद्भूतं भूतं किमिदमद्भुतम् ।
उदितं मूर्ध्नि चण्डांशुयुगलं यत्र दृश्यते ॥१३॥
@५०४
अस्याभिमुखमेतत्किं सलिलं परिसर्पति ।
कृष्यमाणं प्रवहणं यस्य वेगेन घूर्णते ॥१४॥
इत्याकाण्डक्षयारम्भभयसम्भ्रमकातरै- ।
वणिग्भि- संशये पृष्ट- कर्णधार- समभ्यधात् ॥१५॥
तिमिङ्गिलगिलिर्मत्स्य- सत्त्वसंहारकृन्महान् ।
सम्मोह इव संसारे निवसत्येष सागरे ॥१६॥
अस्य कल्पान्तघोरस्य नेत्रयुग्मं प्रदृश्यते ।
द्वादशार्कोदयारम्भे सूर्यद्वयमिवोदितम् ॥१७॥
अस्यास्यश्वभ्रपर्यन्ते शुभ्राभ्रपरिवारिता ।
महाद्रिशृङ्गमालेव लक्ष्यते दशनावली ॥१८॥
प्रवाहेण प्रवहणं कृष्टमस्यास्यपातिना ।
विषयाभिमुखं चित्तमिव धर्तुं न शक्यते ॥१९॥
स्मर्यतां दैवतं किचिज्जन्मान्तरशुभप्रदम् ।
प्रतिक्रियास्मिन्नास्त्येव निधने कर्मनिर्मिते ॥२०॥
इत्युक्तं कर्णन्धारेण श्रुत्वा सर्वे वणिङ्नरा- ।
नमो बुद्धाय बुद्धायेत्यूचु- साक्रन्दनादिन- ॥२१॥
नादं तेषां भयार्तानां भगवान् भूतभावन- ।
दिव्यश्रोत्रेण शुश्राव जिनो जेतवने स्थित- ॥२२॥
बुद्धाभिधानं श्रुत्वैव तम-प्रशमन- तिमि- ।
शनैर्निमीलयन् वक्त्रं सत्त्वोपप्लवशान्तये ॥२३॥
संवृतास्ये शनैस्तस्मिन् प्रतिवेगौघविप्लवात् ।
कालवक्त्रात्प्रवहणं मुक्तं सततमाययौ ॥२४॥
तत- कुशलिन- सर्वे तीर्णास्तीव्रतराद्भयात् ।
श्रावस्तीं रत्नसम्पूर्णां विवशुर्विश्रुतश्रिय- ॥२५॥
ते गत्वा भक्तिसंयुक्ता व्यसनत्राणकारिणम् ।
जिनं जेतवनासीनं भगवन्तं ववन्दिरे ॥२६॥
ते तस्य दर्शनेनैव छिन्नसंसारबन्धना- ।
सद्य- प्रसादमासाद्य प्रव्रज्यार्हत्त्वमाययु- ॥२७॥
अभवन् काश्यपाख्यास्य शास्तु- शासनवर्तिन- ।
एते जन्मनि पूर्वस्मिन् प्रोवाच भगवानिति ॥२८॥
तिमिङ्गिलगिलिस्त्वब्धौ विरत- सत्त्वसंहृते- ।
प्राप क्षणेन तीक्ष्णाग्निक्षुत्क्षत- प्राणसंशयम् ॥२९॥
@५०५
क्लिन्नं कलेवरं तस्य दुरामोदासहिष्णुभि- ।
सोद्वेगैर्बलिभिर्नागै- क्षिप्तं जलनिधेस्तटे ॥३०॥
स शुष्कास्थिमय- काय- कालेन क्षालितो’म्बुभि- ।
तुषारराशिसञ्छन्न- शैलकूट इवाबभौ ॥३१॥
श्रावस्त्यां ब्राह्मणस्याथ सुम्मते- पुत्रतां गत- ।
मातु- स चक्रे गर्भस्थस्तीव्रां क्षुद्दु-खवेदनाम् ॥३२॥
स जात- स्त्रीशतस्तन्यैस्तृप्तिं न क्षुधितो ययौ ।
स शनैर्वर्धमानश्च सम्भृतैर्भूरिभोजनै- ॥३३॥
अतृप्त्या परमुद्विग्न- स गत्वा भिक्षुसङ्गमम् ।
प्रव्रज्यां समुपादाय तृप्तिं न प्राप पिण्डकै- ॥३४॥
बहुभुग्विश्रुत- सो’थ विपुलै- सङ्घभोजनै- ।
श्रद्धानिमन्त्रणैस्तैस्तैर्न क्वचित्तृप्तिमाययौ ॥३५॥
अत्रान्तरे गृहपति- श्रीमान् दानव्रताभिध- ।
निमन्त्रणाय भिक्षूणां श्रद्ध्या समुपाययौ ॥३६॥
सङ्घे’न्यत्र गते भोक्तुं तमेव बहुभोजनम् ।
एकमेव स सम्प्राप्य भोज्यं तस्मै न्यवेदयत् ॥३७॥
तस्मिन् क्षणेन भुञ्जाने प्रभूतपुरुषाशनम् ।
ददौ गृहपतिस्तस्मै समस्तं सङ्घभोजनम् ॥३८॥
अन्धसां शकटे तेन मुक्ते विस्मयकारिणा ।
भीत्या गृहपतिर्भूतशङ्कार्त- समचिन्तयत् ॥३९॥
अहो मयायं सम्प्राप्त- सुकुमारो’ल्पकाशन- ।
नि-शेषं भुक्तमेकेन येन सङ्घस्य भोजनम् ॥४०॥
प्रसङ्गेन न यक्षो’यं यावन्मामपि खादति ।
दत्वास्मै दक्षिणां तावज्जवादपसराम्यहम् ॥४१॥
इति सञ्चिन्त्य साशङ्कस्तस्मै दत्वा स दक्षिणाम् ।
पश्चादागमनत्रासाद् ययौ विवलितानन- ॥४२॥
गत्वा भगवते सर्वं तद्वृत्तान्तं निवेद्य स- ।
को’सौ यक्षो नु रक्षो वेत्यपृच्छत्सुगतं पुर- ॥४३॥
भगवानपि तं प्राह नासौ यक्षो न राक्षस- ।
एष धर्मरुचिर्नाम भिक्षुरर्हत्त्वमेष्यति ॥४४॥
अथ धर्मरुचिं शास्ता स्वयं नीत्वा विहायसा ।
अदर्शयन्निजं तस्य विकरालं कलेवरम् ॥४५॥
@५०६
तदपर्यन्तमालोक्य संसारमिव भीषणम् ।
किमेतदिति पप्रच्छ खेदाद्धर्मरुचिर्जिनम् ॥४६॥
तमवोचत्स सर्वज्ञ- किञ्चित्स्मितसितानन- ।
अयं भयङ्कर- काय- शुष्क- स्थूलास्थिपञ्जर- ॥४७॥  
भज धर्मरुचे शान्तिं त्यज भावपरिग्रहम् ।
स्थवीयसी तवैवेयं पृष्ठस्थूणास्थिशृङ्खला ॥४८॥
श्रुत्वैतत्सुगतेनोक्तं कलयन् स्वकलेवरम् ।
भवभ्रमे धर्मरुचि- परं निर्वेदमाययौ ॥४९॥
सो’चिन्तयदहो मोहमार्गे संसरतां नृणाम् ।
क्षणप्रतिश्रये काये पान्थानां निजवासना ॥५०॥
विसंस्थास्थिस्थूण- प्रकटदशनश्रेणिविकट- 
प्रनष्ट- कायो’यं कृमिकुलचितच्छिद्रनलक- ।
इमास्ता- सापाया- प्रलयभयमायाप्रणयिणां 
नृणां रोहत्स्नेहा- सरसविषयास्वादनभुव- ॥५१॥
इति सञ्जातवैराग्यं स्वकलेवरदर्शनात् ।
व्योम्ना जिनस्तमादाय ययौ जेतवनं पुन- ॥५२॥
तत्रास्य चक्रे भगवान् दयया देशनां यया ।
स्रोत-सकृदनागामि स यदर्हत्त्वमाप्तवान् ॥५३॥
सर्वक्लेशविनिर्मुक्त- स प्रणम्य तथागतम् ।
प्राग्जन्मनिचयस्मृत्या प्रययौ सस्मितानन- ॥५४॥
तत- कदाचिदायातं तं भिक्षुगणसन्निधौ ।
जगाद भगवान् प्रीत्या सर्वज्ञश्छिन्नबन्धनम् ॥५५॥
चिरस्य किं धर्मरुचे महता सुचिरेण च ।
क्लेशाध्वविपुले काले चिराच्चिरतरेण च ॥५६॥
वद धर्मरुचे कच्चिच्चिरसञ्चारसञ्चितै- ।
तैरपारपरिक्लेशैर्न श्रान्तो’सि निरन्तरै- ॥५७॥
इति धर्मरुचि- पृष्ट- सर्वज्ञेन सतां पुर- ।
प्राग्जन्मस्मृतिदातारं भगवन्तमभाषत ॥५८॥
चिरस्य तावद्भगवन् महता सुचिरेण च ।
क्लेशाध्वविपुले काले चिराच्चिरतरेण च ॥५९॥
नानाकारैर्गुरुतरभरैर्गर्भशय्यामलाङ्कै- 
भ्रान्त- श्रान्तश्चिरतरधृते- कायकन्थासमूहै- ।
@५०७
त्वां लब्ध्वाहं व्यसनकरुणाबान्धवं दु-खितानां 
प्राप्त- सर्वावरणरहितां हन्त विश्रान्तिमेताम् ॥६०॥
इति धर्मरुचेस्तत्र जिनस्य च कथान्तरे ।
कौतुकाद्भिक्षुभि- पृष्टस्तद्वृत्तं सुगतो’भ्यधात् ॥६१॥
पूर्वस्मिन् भगवान् कल्पे क्षेमनाम्नि महीपतौ ।
क्षेमङ्कराख्य- सुगत- क्षेमवत्यामभूत्पुरि ॥६२॥
तस्य काले गृहपतिर्धर्मशीलाभिधो’भवत् ।
समुद्रयात्रासंरब्धरत्नैर्वैश्रवणोपम- ॥६३॥
कृत्वा सर्वं जगत्कार्यं तस्मिन्नथ तथागते ।
निर्वाणधातुसंलीने कालेनामिततेजसि ॥६४॥
धर्मशीलो गृहपतिस्तद्वियोगाग्नितापित- ।
भक्त्या भगवतस्तस्य स्तूपं कर्तुं समुद्ययौ ॥६५॥
मणिकाञ्चनसम्भारं स्तूपारम्भे महात्मन- ।
जिनशासनविद्वेषाद्विप्रास्तस्य न्यवारयन् ॥६६॥
विप्राणां धर्मविघ्नानां राज्ञो वृत्तं निवेद्य स- ।
तद्दत्तं सुभटं प्राप्य प्रतिषेधकवारणम् ॥६७॥
नाम्ना सहस्रयोधीति स राजसुभट- कृती ।
निर्भर्त्स्य विदधे विप्रान् दण्डत्रासपराङ्मुखान् ॥६८॥
हेमस्तूपं गृहपतिर्निचितं मणिमौक्तिकै- ।
वीतविघ्नं तत- कृत्वा प्रणिधानं समादधे ॥६९॥
सत्त्वसन्तारणासक्तां सुधासिक्तामनुत्तराम् ।
अनेन कुशलेनाहं सम्यक्सम्बोधिमाप्नुयाम् ॥७०॥
सहस्रयोधी तेनोक्तमेतदाकर्ण्य सादर- ।
श्रावको’हं तवैव स्यामित्यूचे प्रणिधानवान् ॥७१॥
धर्मशीलस्तमवदत् स प्राप्य ज्ञानलोचनम् ।
प्रभूतपाप- कृच्छ्रेण श्रावकस्त्वं भविष्यसि ॥७२॥
बहुवर्षे गते काले विशालकुकृतक्षयात् ।
बुद्धाभिधानमाकर्ण्य कुशलं समवाप्स्यसि ॥७३॥
धर्मशीलो गृहपति- सो’हमेव तदाभवम् ।
सहस्रयोधी यश्चाभूत्सो’यं धर्मरुचिश्चिरात् ॥७४॥
द्वितीयकल्पे भगवान् द्वीपाख्ये पृथिवीपतौ ।
दीपङ्कराभिध- शास्ता दीपवत्यामभूत्पुरि ॥७५॥
@५०८
तपोवनरुचिर्भक्त्या कदाचित्तेन भूभुजा ।
जिन- पुरप्रवेशाय स गत्वा स्वयमर्थित- ॥७६॥
प्रणये नृपतेस्तस्मिन् वात्सल्येन प्रसादिना ।
सुगतेनाभ्युपगते सम्भार- समवर्तत ॥७७॥
स राजा काशीनगरीं वासवाख्यस्य भूपते- ।
सुहृद- प्राहिणोद्दूतं भगवान् दृश्यतामिति ॥७८॥
अत्रान्तरे वासवेन राज्ञा द्वादशवार्षिके ।
यज्ञे समाप्ते विधिवत्कल्पिता- पञ्च दक्षिणा- ॥७९॥
तं देवतावदद्भूपं विप्रौ त्वामागमिष्यत- ।
सुमतिश्च मतिश्चेति दानार्ह- प्रथमस्तयो- ॥८०॥
अथाध्ययनपर्यन्ते गुरवे दक्षिणार्थिने ।
यज्ञक्षेत्रं क्षितिपतेस्तौ समाजग्मतुर्द्विजौ ॥८१॥
वासवो’पि महीपालस्तन्नामश्रवणादरात् ।
ददौ हृष्ट- सुमतये यज्ञान्ते पञ्च दक्षिणा- ॥८२॥
चतूरत्नमयीं शय्यां हैमौ दण्डकमण्डलू ।
सुवर्णरत्नपात्रीं च हिरण्यशतपञ्चकम् ॥८३॥
अलङ्कृतां च स्वसुतां नृपे दातुं समुद्यते ।
सुमतिर्नाग्रहीत्कन्यां ब्रह्मचर्यमुदाहरन् ॥८४॥
कन्यापि सुन्दरी नाम तं दृष्ट्वा कनकद्युतिम् ।
साभिलाषा समुत्सृज्य लज्जां चक्रे तदर्थनाम् ॥८५॥
प्रत्याख्याता ततस्तेन सा कन्या ब्रह्मचारिणा ।
वैराग्याद्बन्धुविमुखी ययौ द्वीपवतीं पुरीम् ॥८६॥
तत्रालङ्काररत्नानां कुर्वाणा विक्रयं शनै- ।
सा मूल्यक्रीतकुसुमै- सदा चक्रे सुरार्चनम् ॥८७॥
सुमतिर्गुरवे दत्वा दक्षिणाप्तं समीहितम् ।
हिरण्यशेषं तत्पत्न्या निर्दिष्टं स्वयमग्रहीत् ॥८८॥
तस्यामेव विभावर्यां स्वप्नान् दश ददर्श स- ।
पानं सुधासमुद्रस्य गमनं गगनेन च ॥८९॥
चन्द्रार्कस्पर्शनं राज्ञां मुनीनामथ याजनम् ।
श्वेतेभहंससिंहाद्रिशिखिरारोहणं तथा ॥९०॥
सोऽथ प्रबुद्ध- स्वप्नानां फलं श्रोतुं महामुने- ।
जगाम वञ्चाभिज्ञस्य पर्णादस्य तपोवनम् ॥९१॥
@५०९
स तेन पृष्ट- प्रोवाच त्वत्स्वप्नानां फलोदयम् ।
जिनो जानाति भगवान् द्वीपवत्यां पुरि स्थित- ॥९२॥
तच्छ्रुत्वा सुमतिस्तूर्णं स्वप्नव्याकरणोत्सुक- ।
सहैव मतिना भ्रात्रा ययौ द्वीपवतीं पुरीम् ॥९३॥
तस्मिन्नवसरे राजा द्वीपेन विपुलोत्सवे ।
सा प्रवेशे भगवत- पुरी रत्नाम्बरैर्वृता ॥९४॥
यत्पूजापुष्पसम्भारे सम्भृते तत्र भूभुजा ।
क्रयविक्रयवीथीषु नैवादृश्यत पुष्पकम् ॥९५॥
तत- सा सुन्दरी कन्या पुष्पं दुर्लभतां गतम् । 
पूजाविच्छेददु-खार्ता मालाकारमवोचत ॥९६॥
तत- सुमतिपुण्यानां प्रभावादप्यपङ्कजे ।
ह्रदे बभूव कस्मिम्मश्चित्तत्कालकमलोद्भव- ॥९७॥
तानि राजभयात्तस्यै लुब्ध- प्रच्छाद्य मालिक- ।
ददौ साप्यम्बुकुम्भान्तर्निक्षिप्य त्वरितं ययौ ॥९८॥
सुमतिर्जिनपूजायै सुकुमार्थी परिभ्रमन् ।
तां फुल्लपद्मबहुलां ददर्श पथि सुन्दरीम् ॥९९॥
पुण्यानुभावात्तस्यैव कुम्भाभ्यन्तरसंवृतै- ।
सजीवितैरिव मुखं दर्शितं कमलैस्तत- ॥१००॥
अर्थ्यमाना हिरण्येन सा तेन कमलार्थिना ।
साभिलाषा परिज्ञाय सस्मिता तमभाषत ॥१०१॥
त्यक्ताहं भवता पूर्वं कुसुमान्यद्य याचसे ।
कन्यासम्भाषणं साधो न युक्तं ब्रह्मचारिण- ॥१०२॥
तव पुष्पप्रदानेन भार्या स्यामन्यजन्मसु ।
इत्येवं प्रणिधानेन ददाम्येतानि नान्यथा ॥१०३॥
एवमस्त्विति तेनोक्ते पञ्च पर्वाणि सा ददौ ।
तस्मै स्वयं च पूजायै जग्राह कमलद्वयम् ॥१०४॥
अथ द्वीपक्षितिपतिर्वासवश्च महीपति- ।
भगवन्तं समायान्तं भक्त्या प्रत्यभिजग्मतु- ॥१०५॥
तस्य रत्नशलाकाङ्कं दीप्तं छत्रमथाग्रहीत् ।
चामरं चन्द्रधवलं वासवो वसुधाधिप- ॥१०६॥
सुरसिद्धर्षिगन्धर्वै- पूज्यमानस्य सर्वत- ।
पुरप्रवेशे तस्यासीत्सर्वसत्त्वसुखोत्सव- ॥१०७॥
@५१०
निबिडे जनसम्पाते जिनसन्दर्शनोत्सुक- ।
सुमतिस्तत्प्रभावेण कथञ्चिन्मार्गमाप्तवान् ॥१०८॥
क्षिप्त्वा शास्तुश्चरणयो- कमलानि कृताञ्जलि- ।
स तं ववन्दे सानन्द- क्षितौ कीर्णजटाभर- ॥१०९॥
तस्य पद्मानि वैपुल्यं सुकृतानीव तत्क्षणात् ।
अवाप्य चक्रुश्चक्राभ्यां सर्वां सञ्चारिणीं पुर- ॥११०॥
सुन्दर्या सादरोत्सृष्टं भक्त्या भगवतो’ग्रत- ।
फुल्लारविन्दयुगलं ययौ कर्णावतंसताम् ॥१११॥
जटाकटप्र- सुम्मते- सुगतेन प्रणामिन- ।
व्यशीर्यत पदाक्रान्त- प्रादुरासीत्तथापर- ॥११२॥
लब्धाकाशगतौ तस्मिन् प्रयाते कृतकृत्यताम् ।
शृण्वत- सर्वलोकस्य बभाषे भगवाञ्जिन- ॥११३॥
सम्यक्सम्बोधिमासाद्य सुम्मते त्वमनुत्तराम् ।
लोके शाक्यमुनिर्नाम भविष्यसि तथागत- ॥११४॥
उदीरिते जिनेनेति पुष्पवर्षे दिवश्च्युते ।
जटां स्तूपप्रतिष्ठायै जगृहु- सर्वमन्त्रिण- ॥११५॥
भगवच्चरणाक्रान्ता भ्रातुर्दृष्ट्वा जटा- क्षितौ ।
श्रोत्रियत्वाभिमानेन मति- कोपाकुलो’भवत् ॥११६॥
निवार्य सुमतिस्तस्य विकारं मोहसम्भवम् ।
तेनैव सहित- शास्तु- प्रव्रज्यामग्रहीत्पुर- ॥११७॥
तत- कालेन सुमतिर्देहान्ते तुषिताभिधम् ।
अवाप देवनिलयं मतिश्च नरकं ययौ ॥११८॥
सो’हं सुमतिरेवाद्य मतिश्च मतिविक्लवात् ।
अयं धर्मरुचि- क्लिष्ट- सुन्दरी सा यशोधरा ॥११९॥
तृतीये भगवान् कल्पे क्रकुच्छन्दस्तथागत- ।
अनुत्तरज्ञाननिधिर्जम्बुद्वीपे पुराभवत् ॥१२०॥
बभूव समये तस्मिन्नुज्जयिन्यां महाधन- ।
वणिक्चन्दनदत्ताख्य- प्रख्यातक्रयविक्रय- ॥१२१॥
तस्य कामबलाख्यायां जायायां मदनद्युति- ।
अश्वदत्ताभिधानो’भूत्पुत्र- काय इव प्रिय- ॥१२२॥
अर्थार्थी स जगामाब्धिं पत्नीन्यस्तगृहस्थिति- ।
धनेन धनिनां तृष्णा लवणेनेव वर्धते ॥१२३॥
@५११
तत्पत्नी प्रोषिते पत्यौ यौवनोन्मादमोहिता ।
गृहचिन्ता- परित्यज्य कामध्यानपराभवत् ॥१२४॥
कुमारमश्वदत्तं सा निधाय धनकर्मणि ।
सदा प्रासादशृङ्गस्था राजमार्गं व्यलोकयत् ॥१२५॥
स्वैरावकाशरहिता बहुभृत्यजने गृहे ।
वृद्धधात्री- समभ्येत्य दीर्घोच्छ्वासाज्जगाद सा ॥१२६॥
विभवे बहुभोगे’स्मिन्नाज्ञाधीनजने गृहे ।
स्वैरसञ्चारहीनाया मात- सत्यं न मे रति- ॥१२७॥
नाधिकारैर्न सत्कारैर्नालङ्कारैर्न भोजनै- ।
विना पुरुषसम्भोगं भजन्ते ललना- सुखम् ॥१२८॥
तस्माद्गृहं परित्यज्य गच्छामि च्छन्दचारिणी ।
बाल्ये जात- सुतो’प्येष न स्नेहायतनं मम ॥१२९॥
कुलकूलद्वयाबद्धा बन्धुबन्धनयन्त्रणाम् ।
न सहन्ते तरङ्गिण्यो रतिशीला हि योषित- ॥१३०॥
इति ब्रुवाणां तामूचे धात्री वात्सल्यविक्लवा ।
वत्से न गमनं युक्तं त्यक्त्वा सुविपुलां श्रियम् ॥१३१॥
बहुकृत्ये गृहे त्वस्मिन् गुप्तचर्या नियुज्यते ।
क्षणेन स्वैरचरितं राजमार्गेषु धावति ॥१३२॥
कथं रक्षसि चारित्रं सन्तप्ता यौवनोष्मणा ।
कथं गृहनिधानं च पादेनोत्सार्य गच्छसि ॥१३३॥
इत- कामविषावेश- श्वभ्रपात- क्षणादित- ।
अस्मिन्नुभयसन्देहे न जाने किं करिष्यसि ॥१३४॥
तावत्प्राणपणेनापि चपला- सकुतूहला- ।
परस्त्रियं प्रार्थयन्ति न यावद्वस्त्रमुज्झति ॥१३५॥
न न नेति समुत्कम्पिरसनांशुककर्षणे ।
गच्छामि मुञ्च मुञ्चेति क्वणन्ती कस्य नेप्सिता ॥१३६॥
दृष्ट्वा विवसनां वृत्तकर्तव्य- सर्वथा जन- ।
भुजपञ्जरनिर्मुक्त- शुकवृत्त्या पलायते ॥१३७॥
तिमिरे रतिचौरेण क्षणार्धसुखसङ्गम- ।
पुन- प्रविरतालोके परलोकसमागम- ॥१३८॥
सा नष्टा निष्फलाकृष्टा लज्जाकष्टादधोमुखी ।
कुमार्गे हारितं यान्तो शीलरत्नमिवेक्ष्यते ॥१३९॥
@५१२
सा रोदिति प्रसृतदुश्चरितापवादा 
स्थूलास्रबिन्दुभिरमन्दविषादकन्दै- ।
कामश्रमत्रुटितनिर्मलशीलहार-
मुक्ताफलैरिव धरां परिपूरयन्तीं ॥१४०॥
बालस्यापि तुषाररश्मिरुचिरं सञ्चिन्तयन्त्या- स्मितं 
म्लायन्त्या- सहसा निमीलिततनो- पद्माननाया- परम् ।
गेहान्त- स्वकथां मिथ- कथयतामाकर्णयन्त्या बहि- 
स्वैरिण्यास्तृणपल्लवे’पि वलिते साशङ्कशङ्कं मन- ॥१४१॥
रूपदर्पेण निर्यान्ति तरुण्य- पतिवेश्मन- ।
पश्चात्परीक्ष्य त्वज्यन्ते पुण्यस्थाने परीक्षकै- ॥१४२॥
तस्माद्गृहस्थितायास्ते यथा पुरुषसङ्गम- ।
लोके भवत्यविदितस्तथा युक्तिं वदाम्यहम् ॥१४३॥
अश्वदत्त- कुमारो’सौ किञ्चिदासन्नयौवन- ।
जनस्याशङ्कनीयत्वात् सुखभोग्य- परं तव ॥१४४॥
एवं विदग्ध- सुमुख- कान्तिमान् प्राप्यते कुत- ।
निरपाय- पर्कारा’यं यदि तावत्प्रवर्तते ॥१४५॥
इति धात्रीवच- श्रुत्वा सापि युक्तममन्यत ।
तीव्ररागप्रकारान्ध- पापपातं न पश्यति ॥१४६॥
धात्री तत- कुमारस्य सम्भोगसुखवर्णनाम् ।
स्वैरं विधाय विदधे विषयाभिमुखं मन- ॥१४७॥
तमवोचत साशङ्क कृत्वा कामप्रतारणम् ।
अस्ति वत्स त्वदुचिता काचित्प्रोषितभर्तृका ॥१४८॥
शून्ये वेश्मनि निर्दीपे रात्रौ मौनावलम्बिनी ।
लज्जावती सा सुतरां त्वया सङ्गममिच्छति ॥१४९॥
इति तस्या- वच- श्रुत्वा साभिलाषो वणिक्सुत- ।
सदा गुप्तगृहे भेजे जनन्या रतिसङ्गमम् ॥१५०॥
सततं सेवमानाया- प्रच्छन्नभवने रतिम् ।
वर्धमान- परं तस्या रागाग्निर्न शमं ययौ ॥१५१॥
साचिन्तयदिमां नित्यं प्रच्छादनकदर्थनाम् ।
न सहे रूपभोगस्य पर्काश- किल जीवितम् ॥१५२॥
@५१३
अन्योन्यवदनाम्भोजविलोकनरसं विना ।
न चुम्बने न सुरते कश्चिदस्ति सुखोत्सव- ॥१५३॥
तस्मात्प्रच्छदनायासं कुमारस्य प्रयत्नत- ।
भङ्क्त्वा प्रसभसम्भोगे प्रदिशामि प्रगल्भताम् ॥१५४॥
इति सञ्चिन्त्य सा रात्रौ प्रभाते व्यक्तविग्रहा ।
ययौ वस्त्रपरावृत्तियुक्त्या तस्य पर्काशताम् ॥१५५॥
स निजां जननीं दृष्ट्वा छिन्नमूल इव द्रुम- ।
पपात पानकविषावेशेन विवशीकृत- ॥१५६॥
तया शीताम्बुना सिक्त- शनै- सञ्ज्ञामवाप्य स- ।
विललाप पृथुश्वभ्रे विभ्रष्ट इव दु-खित- ॥१५७॥
तमुवाच परिष्वज्य भुजाभ्यां काममोहिता ।
भ्रूलतां सा समुन्नाम्य नरकापातदूतिकाम् ॥१५८॥
मिथ्या किमयमस्थाने विषादस्तव दु-सह- ।
किं न जानासि नारीणामसत्यधर्मयन्त्रणाम् ॥१५९॥
न त्वयोत्पादितं दु-खं हृतं वा कस्यचिद्धनम् ।
साधारसुखभोगे’स्मिन् केयं ते पापवासना ॥१६०॥
सरित्साधारणा नार्यस्तरङ्गिण्यां निरर्गलम् ।
यस्यामेव पिता स्नाति तस्यां न स्नाति किं सुत- ॥१६१॥
पथा येन पिता यातस्तेन पुत्रो’पि गच्छति ।
सामान्यगमना एव वर्तनीसन्निभा- स्त्रिय- ॥१६२॥
एकभोग्यैव ललना न परस्परमर्हति ।
ईर्ष्यालुभि- कृतं कैश्चिदेतत्समयमात्रकम् ॥१६३॥
नैव काचिदगम्यास्ति रत्यर्थं परमार्थत- ।
एकपात्रोपभोग्या हि पितु- पुत्रस्य च स्त्रिय- ॥१६४॥
इति यत्नेन स तया सम्भोगाभिमुख- कृत- ।
स जातराग- सततं सिषेवे जननीं पशु- ॥१६५॥
तत- कालेन पितरं प्रत्यायातं महोदधे- ।
स गूढे प्रेरितो मात्रा विषेण विदधे व्यसुम् ॥१६६॥
तत- सा रागवृद्ध्यैव निरर्गलसुखैषिणी ।
स्वैरं कुमारं प्रणयादुवाच स्नेहमोहितम् ॥१६७॥
@५१४
सारद्रविणमादाय निर्यन्त्रणसुखाप्तये ।
एहि देशान्तरं तावद्गच्छाव- कण्टकोज्झितम् ॥१६८॥ 
इति तद्वचनं श्रुत्वा चिरकालसमीहितम् ।
सारद्रविणमादाय स ययौ सहितस्तया ॥१६९॥
देशान्तरे कृतपदौ परं प्रच्छन्नपातकौ ।
जायापतित्वं विख्याप्य तौ निर्वृतिमवापतु- ॥१७०॥
तत- कदाचित्तद्गेहं स्वदेशप्रत्यभिज्ञया ।
भिक्षु- परिचितो’भ्येत्य वात्सल्यात्तमभाषत ॥१७१॥
कच्चित्ते कुशलं मातु- कच्चिज्जन्ममहीं मुहु- ।
त्यक्तां चिन्तयतश्चित्तं नायात्यनुशयव्यथाम् ॥१७२॥
इति भिक्षोर्वञ्च- श्रुत्वा शिलयेव स ताडित- ।
प्रत्यभिज्ञानचकितस्तां तां युक्तिमचिन्तयत् ॥१७३॥
स मात्रा सह सम्मन्त्र्य मन्त्रभेदभयाकुल- ।
भिक्षुं निमन्त्र्य निर्यन्त्र्यस्तं शस्तेर्ण गृहे’वधीत् ॥१७४॥
अर्हद्भिक्षुवधे’प्यस्य नाकम्पत मनाङ्मन- ।
नृशंसा- पातकैर्यान्ति वज्रादपि कठोरताम् ॥१७५॥
धर्माद्रिशृङ्गाग्रपरिच्युतानामधोमुखानामतटावटेषु ।
बहुभ्रमश्वभ्रशताहतानां भवत्यलं पातपरम्परैव ॥१७६॥
सुतेन रममाणापि सा सम्भोगपरायणा ।
सुन्दराख्यं वणिक्पुत्रं दृष्ट्वाभूत्तत्र सस्पृहा ॥१७७॥
इति परिचितैर्भोगाभ्यासै- स्मर- परिवर्धते 
किमपि भजते लोभ- प्रौढिं प्रवृद्धधनोदयै- ।
लवणसलिलापानैस्तृष्णा प्रयात्यतितीव्रतां 
ज्वलति विपुलज्वालो’गाधैर्जलैर्वडवानल- ॥१७८॥
तां गूढसङ्गतां तेन रागिण्णा नवकामिना ।
दृष्ट्वाश्वदत्त- खड्गेन जघान जननीं क्रुधा ॥१७९॥
आनन्तर्यैस्त्रिभि- पापभारै- स गुरुतां गत- ।
निष्काशित- पुरात्तूर्णं देवताप्रेरितैर्जनै- ॥१८०॥
स जातानुशयस्तीव्रं गत्वा भिक्षुगणान् बहून् ।
दु-खाद्ययाचे प्रव्रज्यां निवेद्य निजदुष्कृतम् ॥१८१॥
@५१५
तस्मै न कश्चित्प्रव्रज्यां पतिताय ददौ यदा ।
तदा ददाह स द्वेषात्सुप्तं भिक्षुगणं निशि ॥१८२॥
एकस्तु बोधिसत्त्वांशो भिक्षुस्तस्य दयार्द्रधी- ।
तदा दिनेश प्रव्रज्यां शिक्षापदविवर्जिताम् ॥१८३॥
शिक्षापदानि निर्बन्धाद्याचमानं प्रयत्नत- ।
भिक्षुस्तमूचे नार्हो’सि शिक्षापदपरिग्रहे ॥१८४॥
नमो बुद्धाय बुद्धायेत्येतदेव सदा वद ।
जिनाभिधानं श्रुत्वैव कल्पान्ते मुक्तिमेष्यसि ॥१८५॥
अथाश्वदत्तो देहान्ते घोरं नरकमाविशत् ।
यस्याग्रे प्रबलोत्ताल- शीतल- प्रलयानल- ॥१८६॥
सो’यं धर्मरुचि- पृष्टश्चिरस्येति चिरान्मया ।
अभिधायेति भगवान् विरराम तथागत- ॥१८७॥
वाताली जननी तरङ्गतरला नि-शङ्कमालि ङ्गिता 
प्राप्य प्रौढिमदर्शनं स जनकस्तेजोनिधि- प्रापित- ।
अर्हत्सत्त्वपदप्रकाशविभवस्तीव्रक्रमेणाहतो 
धूमेनातिमलीमसेन न परं किं किं कृतं दुष्कृतम् ॥१८८॥
इति क्षेमेन्द्रविरचितायां बोधिसत्त्वावदानकल्पलतायां 
धर्मरुच्यवदानमेकोननवतितम- पल्लव- ॥
@५१६
९०. धनिकावदानम् ।
मन-शुद्धिविधानेन दानेनातिलघीयसा ।
भवन्त्यलङ्घ्या- सङ्कल्पे- सम्पद- सत्त्वशालिनाम् ॥१॥
पुरा वृजिषु वैशाल्यां मर्केटाख्यह्रदान्तिके ।
कूटागारगुहावासे जिने भगवति स्थिते ॥२॥
बभूव धनिको नाम श्रिया गृहपतिर्वृत- ।
समग्रपुण्यसंयोगात्पुरुषोत्तमतां गत- ॥३॥
पत्नी धर्मसखी तस्य शीलवत्यभिधाभवत् ।
वदान्याख्यश्च तनय- स्नुषा सत्यवती तथा ॥४॥
संहता- समयं चक्रुस्तत्र वैशालिका द्विजा- ।
निमन्त्रणीयो भगवान् सर्वै- सम्भूय नान्यथा ॥५॥
एकश्चेत्कुरुते वित्तमदाज्जिननिमन्त्रणम् ।
सर्वैर्निर्वासनीयो’सौ परेषां धर्मविघ्नकृत् ॥६॥
तेषां समयमज्ञात्वा पुण्यवान् धनिक- स्वयम् ।
दिव्यसम्पद्युतश्चक्रे गत्वा जिननिमन्त्रणम् ॥७॥
स भक्तिमान् भगवता गृहाभिगमने स्वयम् ।
ससङ्घेनाभ्यपगते हृष्ट- स्वभवनं ययौ ॥८॥
स तत्र दिव्यविभव- सम्भारैस्त्रिदिवोचितै- ।
रत्नासनोपकरणां सज्जां भोज्यभुवं व्यधात् ॥९॥
अत्रान्तरे द्विजा- सर्वे गत्वा भगवतो’न्तिके ।
सम्भूय कृतसम्भाराश्चक्रुर्भक्त्या निमन्त्रणम् ॥१०॥ 
तानुवाचाथ भगवान् प्रसादविशदाशय- ।
पूर्वमेव ससङ्घो’हं धनिकेन निमन्त्रित- ॥११॥
एतदाकर्ण्य यातेषु तेषु स्वभवनं शनै- ।
परं प्रतीक्षमाणेषु दिनं भगवतो’र्चने ॥१२॥
धनिकस्य गृहं गत्वा भगवान् सह भिक्षुभि- ।
दिव्याद्भुतर्द्धिसम्भारं चक्रे भोज्यप्रतिग्रहम् ॥१३॥
अन्येद्युरपि तत्पत्नी तत्तुल्यं विपुलश्रिया ।
दिव्योपभोगसम्भारैर्भगवन्तमपूजयत् ॥१४॥
तत्पुत्रेण तृतीये’ह्नि चतुर्थे स्नुषया जिन- ।
आश्चर्यविभवाभोगैरुपभोगैर्निमन्त्रित- ॥१५॥
अलब्धपूजावसर- शास्तुर्वैशालिको गण- ।
धनिकाय परं क्रुद्धश्चक्रुर्निष्कासनोद्यमम् ॥१६॥
@५१७
शासनात्सुगतस्याथ धनिकेन द्विजातय- ।
न मया ज्ञात इत्युक्त्वा तेन सर्वे प्रसादिता- ॥१७॥
सपत्नीको’थ धनिक- सपुत्रश्च स्नुषान्वित- ।
धर्मदेशनया शास्तु- सत्यदर्शनमाप्तवान् ॥१८॥
तत्पूर्वपुण्यवृत्तान्तं महाविभवविस्तरम् ।
भिक्षुभिर्भगवान् पृष्ट- सर्वज्ञस्तानवोचत ॥१९॥
वाराणस्यामभूत्पूर्वं मालिक- कमलाभिध- ।
दुर्भिक्षक्षपिते काले परां दुर्गतिमापित- ॥२०॥
पत्नी पल्लविका नाम पुत्र- कुवलयाभिध- ।
पाटलाख्या स्नुषा चेति बभूवुस्तस्य सम्मिता- ॥२१॥
कदाचित्कुसुमारामे दिनान्ते तद्गृहान्तिके ।
प्रत्येकबुद्ध- सन्तोषकान्ते विश्रान्तिमाप्तवान् ॥२२॥
ते त्वेकवसना- सर्वे पर्यायेण नृपालये ।
पुष्पाणि दत्वा सम्प्राप्ता ददृशुस्तं प्रभामयम् ॥२३॥
तेजोनिधिं तमालोक्य प्रातस्तत्पूजनोत्सुका- ।
निर्धनास्ते व्यथां प्रापुश्छिन्नपक्षा- खगा इव ॥२४॥
चतुर्णां विद्यते’माकमेकं सर्वस्वमम्बरम् ।
आच्छादयामस्तेनैव पूज्यस्यास्य वरं वपु- ॥२५॥
नाद्य राजकुलं नग्ना गच्छाम- किं भविष्यति ।
इति ते समयं कृत्वा वस्त्रेण तमपूजयन् ॥२६॥
तत्पुण्यप्रणिधानेन धनिको’यं स मालिक- ।
जातो दिव्यप्रभावर्द्धि- पत्नीपुत्रस्नुषान्वित- ॥२७॥
सर्वज्ञेनेति कथितं श्रुत्वा सपदि भिक्षव- ।
मेनिरे चित्तवैमल्यमूलां दानफलश्रियम् ॥२८॥
ततस्ते ब्राह्मणा- सर्वे सम्भूय शुचिभोजनै- ।
भगवन्तं समभ्यर्च्य बभूबु- कुशलोज्ज्वला- ॥२९॥
हेलार्पितं रत्नवनं तृणाग्रं 
श्रद्धावितीर्णं तृणमप्यनर्घ्यम् ।
अनेकशोभानुभवं न वित्तं 
चित्तं निमित्तं शुभसम्भवानाम् ॥३०॥
इति क्षेमेन्द्रविरचितायां बोधिसत्त्वावदानकल्पलतायां 
धनिकावदानं नवतितम- पल्लव- ॥
@५१८
९१ शिबिसुभाषितावदानम् ।
सुभाषितं सत्यपथप्रकाशनं 
करोत्यनालोकपदे सुदीपवत् । 
सदोपकारादत एव वल्लभं 
विवेकचर्यासु महात्मनामपि ॥१॥
कुशिपुर्यां भगवता यदा मल्लजनास्पदे ।
अर्हत्पदं भिक्षुगण- प्रापित- कुशलैषिणा ॥२॥
तदा कथयतां धर्मं भिक्षूणां मधुरं मिथ- ।
स्वयं शुश्राव सुगत- प्रीतियुक्त- सुभाषितम् ॥३॥
सुभाषितव्यसनितां तां दृष्ट्वा तस्य भिक्षव- ।
तमूचुस्तव सर्वज्ञ कथमस्मद्वच- प्रियम् ॥४॥
इत्युक्ते भिक्षुसङ्घेन भगवानभ्यधाज्जिन- ।
जन्मान्तरेष्वपि परं वल्लभं मे सुभाषितम् ॥५॥
शिववत्यां पुरा पुर्यां शिबिर्नाम नरेश्वर- ।
वभूव सर्वभूतानां दयादयितबान्धव- ॥६॥
तत्पुण्यशासनासीनै- स्वर्गमापूरितं नरै- ।
दृष्ट्वा शतक्रतुर्ज्ञातुं सत्त्वं तस्य समाययौ ॥७॥
रत्नप्रासादशिखराक्रान्तं नृपतिमेत्य स- ।
रक्षोरूपं विधायोग्रं तदग्राभिमुखो’ब्रवीत् ॥८॥
अनित्या- संसारास्तरलतरविद्युद्द्युतिनिभा- ।
समुत्पन्नोत्पन्नप्रलयपरिणामप्रणयिन- ॥९॥
सुभाषितार्धमित्युक्त्वा तूष्णीमासीत्स राक्षस- ।
तं प्रणम्य क्षितिपति- कृताञ्जलिरभाषत ॥१०॥
साधो सुभाषितस्यार्धं शेषं शंस मन-सुखम् ।
वाणीं बोध्यङ्गभूतां ते शिष्यो भूत्वा शृणोम्यहम् ॥११॥
इति ब्रुवाणं विनयान्नृपं प्रोवाच राक्षस- ।
त्वया शिष्येण राजेन्द्र निष्फलेन करोमि किम् ॥१२॥
पिपासापरिभूतो’हं क्षुण्णकुक्षिर्बुभुक्षया ।
नैतन्ममेप्सितं राजन् केवलं गुरुगौरवम् ॥१३॥
क्षुत्तृष्णाव्याकुलतया यत्किञ्चित्प्रलपाम्यहम् ।
शेषं वक्तुन्नि शक्नोमि मा कृथा मे कदर्थनाम् ॥१४॥
@५१९
माधुर्यधुर्याणि रसोचितानि 
सञ्चार्यमाणानि सुभाषितानि ।
नैव क्षुधं न क्षपयन्ति तृष्णा- 
मेतानि तृप्तस्य सुखप्रदानि ॥१५॥
श्रुतं गीतं काव्यं श्रमपरिचय- कौतुकविधि- 
मणिज्ञानं भूतग्रहगदविषोन्मादशमनम् ।
नृणां भूभृत्सेवा जलधितरणं हेमकरणं 
तदेतत्पर्यन्ते गणितमखिलं भोजनफलम् ॥१६॥
सद्य-कृत्तस्य रुधिरं मासं च मम तर्पणम् ।
अहिंसाबद्धनियमात् त्वत्तस्तदतिदुर्लभम् ॥१७॥
गच्छामि याचितुं कञ्चित् त्वत्समीपे करोमि किम् ।
क्रीडाकथाश्च शोभन्ते तुल्याहारविहारयो- ॥१८॥
इत्युक्तस्तेन नृपतिस्तमभाषत सादर- ।
निजदेहसमुत्कृतं सासृङ्मांसं ददामि ते ॥१९॥
त्वं प्रतीत्यसमुत्पादपूर्वार्धं समुदाहर ।
निर्वाणनगरस्याग्र्य- पन्थास्तव सुभाषितम् ॥२०॥
इत्युक्ते राजचन्द्रेण तमुवाच क्षपाचर- ।
श्रूयतां सुम्मते पूर्णं दीयतां च प्रतिश्रुतम् ॥२१॥
अनित्या- संसारास्तरलतरविद्युद्द्युतिनिभा- 
समुत्पन्नोत्पन्नप्रलयपरिणामप्रणयिन- ।
तदुत्थैर्जन्तूनां भ्रमणपरिवर्तै- श्रमवतां 
निरोधाद्विश्रान्ति दिशति विवशानामुपशम- ॥२२॥
एतदाकर्ण्य नृपति- प्रहर्षोत्फुल्ललोचन- ।
ददौ स्वदेहमुत्कृत्य तस्मै मांसं सशोणितम् ॥२३॥
उत्कृत्योत्कृत्य पदत- स्वमांसानि महीपते- ।
निर्विकारेण सत्त्वेन विस्मितो’भून्निशाचर- ॥२४॥
स दत्वा सर्वगात्रेभ्य- पिशितं पिशिताशिने ।
प्रणिधानं व्यथात्सर्वसत्त्वसन्तारणे नृप- ॥२५॥
ततस्तं प्रणयादूचे रक्षोरूप- पुरन्दर- ।
अपि ते मर्मविच्छेदे विषादजननी व्यथा ॥२६॥
पृष्टस्त्रिदशराजेन राजराजस्तमब्रवीत् ।
न विषादो’स्ति मे देहे परोपकरणीकृते ॥२७॥
@५२०
व्यथायां निर्विकारो’हं यदि सत्येन तेन मे ।
निर्व्रणस्वस्थमेवास्तु पूर्वरूपमिदं वपु- ॥२८॥
इति ब्रुवाणस्य भुव- पत्यु- सत्योपयाचनात् ।
सहसैव वपु- पूर्वरूपं निर्व्रणतां ययौ ॥२९॥
तं पुष्पवर्षैर्विपुलैश्छाद्यमानं नभश्चरै- ।
रक्षोरूपं परित्यज्य प्रशशंस सुरेश्वर- ॥३०॥
प्रसाद्य नृपतिं याते दृष्टसत्ये शतक्रतौ ।
अचिन्तयत्सुधास्वादं भूपतिस्तत्सुभाषितम् ॥३१॥
शिबिर्नरेश्वर- सो’हमभवं पूर्वजन्मनि ।
इति प्राणपणेनाभूद्वल्लभं मे सुभाषितम् ॥३२॥
तथागतेन कथितां जन्मान्तरकथां निजाम् ।
आकर्ण्य भिक्षव- सर्वे प्रशशंसु- सविस्मया- ॥३३॥
दृष्टादृष्टसुखे सुभाषितरुचिर्मार्गे प्रदीपायते 
संवादेन सुभाषितामृतरस- प्रीतिं परां विन्दति ।
सर्वज्ञो’पि सुभाषितार्थविषये यात्यर्थनीयोऽर्थितां 
तस्मान्नास्ति सुभाषितेन सदृशं किञ्चित्सतां वल्लभम् ॥३४॥
इति क्षेमेन्द्रविरचितायां बोधिसत्त्वावदानकल्पलतायां 
शिबिसुभाषितावदानमेकनवतितम- पल्लव- ॥
@५२१
९२. मैत्रकन्यकावदानम् ।
गुरूणामप्यग्रे गुरुतरपदे सैव महती 
सदा सद्भि- पूज्या त्रिदशतटिनीपावनतनु- ।
धरित्री भूतानां सकलरससारप्रसविनी 
शरीरं पुष्णाति प्रणयमिव माता न वसुधा ॥१॥
श्रावस्त्यां विस्तरतरं धर्मं जेतवने जिन- ।
प्रतिपाद्य पुनर्भिक्षुसङ्घं सङ्क्षिप्तमब्रवीत् ॥२॥
पितरौ परमं ब्रह्म जङ्गम- पुण्यसङ्गम- ।
कुलानि तानि धन्यानि येषां धर्मस्तदर्चनम् ॥३॥
सत्योपमं नास्ति तपस्त्रिलोके 
न क्वाप्यहिंसासदृशो’स्ति धर्म- ।
गुरुर्गरीयान्न पितु- परो’स्ति 
मातु- परं दैवतमस्ति नान्यत् ॥४॥
सेवितं प्रसभभक्तिनिर्भरै- 
पादपुष्करयुगं गुरोर्न यै- ।
ते परं जलरुचैव केवलं 
सर्वतीर्थगमने’पि निष्फला- ॥५॥
सेव्य- सुखैरविमुख- सततं क्षमाभू- 
तीव्रव्रतादिनियमैरवितीर्णशोष- ।
अल्पे’प्यनल्पफलद- प्रणयोपचारे 
मातु- पितुश्च न समो’स्ति गुरुस्तृतीय- ॥६॥
आचार्य- सुकृतार्थदेशिकतया कैर्नाभिवन्द्य- सदा 
प्राणानां जनक- कथं न जनक- पूज्यो गुरूणां गुरु- ।
तत्रापि क्षणगर्भधारणभरक्लेशस्य मातु- परं 
केनानृण्यविधानपुण्यनिचयेनासाद्यते निर्वृति- ॥७॥
मातुर्निकारकणमप्यविवेकपाक- 
सम्प्राप्तपातकुशल- किल य- करोति ।
तस्य ज्वलज्ज्वलनजालशिखाकलाप- 
पापव्रते भवति मूर्ध्निं जटाकटप्र- ॥८॥ 
विकारकारिणा मातुर्मयाप्यपरजन्मनि ।
पापशापमयस्ताप- प्राप्त- पर्यायवैशस- ॥९॥
@५२२
वाराणस्यां गृहपतिर्मैत्रो नाम पुराभवत् ।
पत्नी वसुन्धरा नाम तस्याभूदतिवल्लभा ॥१०॥
जातमात्रेषु पुत्रेषु तस्या- प्राप्तेषु पञ्चताम् ।
पश्चिमे वयसि श्रीमानेक- सूनुरजायत ॥११॥
विपत्तिभीत्या तस्यापि कन्यानामाकरोत्पिता ।
मैत्रकन्यकनामासौ तेनाभूद्विश्रुत- शिशु- ॥१२॥
समुद्रगमने तस्य जनके निधनं गते ।
एकपुत्रैव जननी निधितुल्यं ररक्ष तम् ॥१३॥
कुलक्रमागतां तस्य द्वीपयात्रां निवार्य सा ।
आदिदेश स्वदेशार्हां स्वल्पविक्रयजीविकाम् ॥१४॥
स पूर्वविक्रयोत्पन्नं कार्षापणचतुष्टयम् ।
ततो द्बिगुणमन्यस्मिन् दिने’प्यथ चतुर्गुणम् ॥१५॥
ततश्चाष्टगुणं लाभं सर्वं मात्रे न्यवेदयत् ।
कुलोचितां द्वीपयात्रां श्रुत्वाभूदथ सोत्सुक- ॥१६॥
समुद्रगमनारम्भसम्भाररससादर- ।
स मात्रा वार्यमाणो’पि नामन्यत निवर्तनम् ॥१७॥
तत- स पादपतितां जननीं शोकविह्वलाम् ।
दृप्त- श्रियमिवोत्सार्य चरणेन विनिर्ययौ ॥१८॥
पीयूषं स्खलितार्धवर्णललितालापै- शिशुर्वर्षति 
प्रीतिं स्फीततरां मनोरथशतैर्धत्ते विनेयस्तत- ।
पश्चादुत्कटयौवनोष्मविकटाहङ्कारवादी पटु- 
दुष्पुत्र- स्फुटकालकूटकटुक- कष्टां करोति व्यथाम् ॥१९॥
विपुलं जननीशोकमिव प्राप्य स सागरम् ।
समारुह्य प्रवहणं ययौ रत्नार्जनोत्सुक- ॥२०॥
मकरस्फारनखरक्रूरक्रकचदारितम् ।
ततस्तस्य प्रवहणं कूले प्राज्यमभज्यत ॥२१॥
तस्योत्सिक्तमतेर्मातुराशाभङ्गगुरोर्भरात् ।
भग्ने प्रवहणे तस्मिन् मोह- शाप इवाभवत् ॥२२॥
तत- फलहकावाप्त्या शनै- सञ्ज्ञामवाप्य स- ।
तीरमासाद्य जलधेर्जगाहे गहनं महत् ॥२३॥
एकाकी हारितधृति- स व्रजन् विजने चिरात् ।
रम्यं रमणकं नाम नगरं दिव्यमाप्तवान् ॥२४॥
@५२३
अप्सरोभिश्चतसृभिर्वदनेन्दुत्विषां चयै- ।
ज्योत्स्नापूरं सृजन्तीभि- कृतातिथ्य- स सादरम् ॥२५॥
हेमपुष्करिणीतीरे रम्ये रत्नलतावने ।
मणिमन्दिरशय्यासु तत्र सम्भोगवानभूत् ॥२६॥
विपद- सुखपर्यन्ता- क्लेशप्राप्ताश्च सम्पद- ।
अवर्तिन्यो भवन्त्येव पर्यायेण शरीरिणाम् ॥२७॥
रतिभोगप्रणयिना तास्तेन हरिणेक्षणा- ।
रममाणाश्चिरं प्रापु- सौभाग्यस्य कृतार्थताम् ॥२८॥
नगरे दक्षिण- पन्था वर्ज्य- सर्वात्मना त्वया ।
इत्युक्तस्ताभिरधिकं सो’प्यभूद्गमनोत्सुक- ॥२९॥
कामं नियमवामस्य स्वाधीनानभिलाषिण- ।
प्रायेण वर्धते जन्तोर्निषेधेनाधिकादर- ॥३०॥
तत- स कौतुकाकृष्टस्तेन दक्षिणवर्त्मना ।
व्रजन् प्राप सदामत्तं नाम दिव्यं पुरं परम् ॥३१॥
अष्टावप्सरसस्तत्र तद्वद्भोग्यत्वमागता- ।
तस्योपचाररचनां चिरं चक्रुस्ततो’धिकाम् ॥३२॥
ताभि- क्रमेण तेनैव निषिद्धे दक्षिणे’ध्वनि ।
स कौतुकाद्गत- प्राप तृतीयं नन्दनं पुरम् ॥३३॥
षोडशाप्सरसस्तस्य रतिभोगोपभोग्यताम् ।
तत्र क्रमेण तेनैव ययुर्लीलाविलासिन- ॥३४॥
ताभिर्निषिद्धेन पुनर्दक्षिणेन पथा व्रजन् ।
ब्रह्मोत्तराख्यं प्रासादमाससाद स सादर- ॥३५॥
द्वात्रिंशदेव सम्प्राप्य तत्राप्यप्सरस- परा- ।
सम्भोगसुभगस्तद्वद्ययौ दक्षिणवर्त्मना ॥३६॥
स व्रजन्नगरं प्राप दुर्गप्रायमयोमयम् ।
परुषं खलसौहार्दमिवायासचयाशयम् ॥३७॥
तस्य तत्र प्रविष्टस्य कर्माद्द्वाराणि भूमिषु ।
केनापि पिहितान्येव ययुर्नि-सन्धिबन्धताम् ॥३८॥
तदन्तरे महाकायं सो’पश्यत्पुरुषं स्थितम् ।
सकलक्लेशदोषाणां विस्तीर्णमिव भाजनम् ॥३९॥
ज्वालावलयितं चक्रं तस्य मूर्ध्नि परिभ्रमत् ।
तीक्ष्णं ददर्श चक्रस्य सक्तं रक्तप्रवाहिण- ॥४०॥
@५२४
स्वशिर-प्रस्रुतै- पूयशोणितैर्विहिताशनम् ।
तं दृष्ट्वा तीव्रनिर्वेदादवदन्मैत्रकन्यक- ॥४१॥
कस्त्वं क्रूरव्यथाक्रान्त- कस्येदं कर्मण- फलम् ।
पृष्टस्तेनेति कारुण्यात्पुरुषस्तमभाषत ॥४२॥
मातु- कृतापकारो’हं तस्येदं कर्मण- फलम् ।
एतदाकर्ण्य सो’प्यासीत्पापसंवादशङ्कित- ॥४३॥
सो’चिन्तयन्ममाप्यस्ति पापं मातु- कृतागस- ।
अयं पापसहाध्यायी दृष्ट- स्मरणकृन्मया ॥४४॥
नूनं तेनैव कृष्टो’हं पापेन सुखमण्डलात् ।
सौनिकेन चरन् कामं मृग- शष्पवनादिव ॥४५॥
इति चिन्ताकुले तस्मिन् बद्धद्वारपुरस्थिते ।
उच्चचाराम्बराद्वाणी हृदयाकम्पकारिणी ॥४६॥
चिरबद्धा- प्रमुञ्च्यन्तां निबध्यन्तां नवागता- ।
बद्धमुक्तिनवावन्धेष्वयं प्राप्तोऽवधिक्षण- ॥४७॥
इत्युदीर्णे दिव- शब्दे मुक्त- स पुरुष- क्षणात् ।
दीप्तं तच्चक्रमपतन्मैत्रकन्यस्य मस्तके ॥४८॥
नवबद्ध- स तत्कालं मर्मच्छेदव्यथातुर- ।
तं मुक्तबन्धमवदत्पुरुषं मैत्रकन्यक- ॥४९॥
त्यक्त्वा पुराणि मणिमन्दिरसुन्दराणि 
तान्यप्सर-सरसभोगमनोहराणि ।
कृष्ट- प्रकृष्टतरपातकभोग्यकाले 
कालेन कल्पितफला किल कर्मवल्ली ॥५०॥
सूनामिव क्षितिमिमां पशुरागतो’स्मि 
कर्षत्यलं बलवतो भवितव्यतैव ।
कृष्टस्तयैव च विशत्यवशो मनुष्य- 
यत्रास्य तिष्ठति पुर- परिपाकभोग्या ॥५१॥
क्लेशभोगावधौ काल- कियान्मातु- कृतागसाम् ।
अप्यागमिष्यति नव- कश्चिदस्मद्विधो जन- ॥५२॥
इति ज्वलितचक्राग्रदीर्यमाणस्य दाहिन- ।
तस्यार्तस्य वच- श्रुत्वा पुरुषस्तमभाषत ॥५३॥
षष्टिवर्षसहस्राणि षष्टिवर्षशतानि च ।
अस्य क्लेशोपभोग्यस्य नियति- पापकर्मणाम् ॥५४॥
@५२५
इहापराणि घोराणि सन्ति स्थानानि पापिनाम् ।
मातु- कृतागसामन्ये ये समेष्यन्ति तद्विधा- ॥५५॥
श्रुत्वेति दु-सहतरं तेनोक्तं मैत्रकन्यक- ।
स्वव्यथादु-खसंवादात्परार्तिदययावदत् ॥५६॥
अधुना ये समेष्यन्ति नरा- पातककारिण- ।
तेषामर्थे ममैवेदं चक्रं तिष्ठतु मस्तके ॥५७॥
कथं सहन्ते ते तीव्रां दीर्घामेवंविधां व्यथाम् ।
एकस्यैव व्यथा मे’स्तु सर्वे तिष्ठन्तु निर्व्यथा- ॥५८॥
परार्थे धारयिष्यामि चक्रं भुक्त्वा निजं फलम् ।
परव्यथां विजानाति न जन- स्वव्यथां विना ॥५९॥
इत्युक्ते करुणार्तेन तेन सत्त्वहितैषिणा ।
सत्सङ्कल्पप्रभावेण तच्चक्रमगमन्नभ- ॥६०॥
तापं पल्लविता निहन्ति तनुते शुभ्रं यश- पुष्पिता 
सद्य- सौरभभव्यभोगसुभगा लक्ष्मीं विधत्ते पुन- ।
कारुण्यार्द्रतया यदेव हृदये सद्भि- समारोपिता 
सत्सङ्कल्पलता सदैव सरसं किं किं न सूते फलम् ॥६१॥
कारुण्यात्पुण्यमाहात्म्यात्तत्क्षणात्क्षतकिल्बिष- ।
स बभूव परित्यज्य देहं देव- सुरालये ॥६२॥
सो’हमेवाभवं पूर्वं मैत्रात्मा मैत्रकन्यक- ।
पादेनोत्सारणान्मातु- प्राप्तस्तां दु-खवर्तिनीम् ॥६३॥
कार्षापणार्पणान्मातु- प्राप्तश्चाप्सरसां पदम् ।
इत्यूचे भगवान् मातु- शुश्रूषाधर्ममुत्तमम् ॥६४॥
माता मङ्गलमालिका गुणमयी वात्सल्यमौलि- पिता 
तौ येषां शिरसि प्रियाय कुरुत- पादाम्बुजारोपणम् ।
सर्वाशापरिपूरणोद्यतयश-सम्पत्प्रकाशोदया- 
स्ते पुण्याभरणा- प्रयान्ति जगतां नित्योत्सवा- पूज्यताम् ॥६५॥
इति क्षेमेन्द्रविरचितायां बोधिसत्त्वावदानकल्पलतायां 
मैत्रकन्यकावदानं द्वानवतितम- पल्लव- ॥
@५२६
९३. सुमागधावदानम् ।
श्लाध्या जयन्ति जिनभक्तिविशेषभाजां 
श्रद्धासुधाप्रसरनिर्झरशीकरास्ते ।
निश्चेतनोऽप्युचितचेतनतामिवैति 
य- पूज्यपूजनविधौ कुसुमादिवर्ग- ॥१॥
श्रावस्त्यां विजनासीनं जिनं जेतवने पुरा ।
अनाथपिण्डदो’भ्येत्य भगवन्तमभाषत ॥२॥
त्वद्भक्तिरिव सर्वत्र महार्हगुणविश्रुता ।
भगवन् प्रौढिमायाता कन्या मम सुमागधा ॥३॥
श्रीमत- सार्थनाथस्य नगरे पुण्ड्रवर्धने ।
सूनुर्वृषभदत्ताख्यस्तत्पाणिग्रहमिष्यते ॥४॥
कन्यां ददामि तां तस्मै भगवन् यदि मन्यसे ।
त्वदधीनधनप्राणस्त्वदाज्ञाशरणो ह्यहम् ॥५॥
इत्युक्ते तेन भगवान् वात्सल्यविमलाशय- ।
को दोषस्तनया तस्मै दीयतामित्यभाषत ॥६॥
शास्तु- शासनमादाय सादरं प्रणिपत्य तम् ।
अनाथपिण्डद- श्रीमान् प्रययौ जिनमन्दिरम् ॥७॥
तत- सुमागधां कन्यां विभवेन महीयसा ।
अहार्यं स ददौ तस्मै भूरिरत्नाम्बरप्रद- ॥८॥
दत्ता दूरतरं देशमथ यान्तो सुमागधा ।
भगवच्चरणस्मृत्या सबाष्पनयनाभवत् ॥९॥
चिरेण सा समासाद्य नगरं पुण्ड्रवर्धनम् ।
शुश्रूषाभिरता पत्यु- सदा भर्तृगृहे’वसत् ॥१०॥
कदाचिदथ तां श्वश्रूर्भोज्यसम्भारकारिणो ।
उवाच धनवत्याख्या सङ्ख्यातीतव्ययोद्यता ॥११॥
पूज्योपकरणं सज्जं कुरु सर्वं सुमागधे ।
गृहान्न- प्रातरागन्ता जगत्पूज्यगुणो जिन- ॥१२॥
गुरवो गौरवपदं पूज्या- सर्वजनस्य ते ।
समेष्यन्ति क्षपणका- सम्मोहक्षपणोद्यता- ॥१३॥
इत्युक्ता सा तया तत्र बभूवारम्भतत्परा ।
ज्ञात्वा भिक्षुगणायेव तां पूजां परिकल्पिताम् ॥१४॥
@५२७
अथापरे’ह्नि विविशुर्नग्ना- क्षपणका गृहम् ।
उल्लुञ्चितकचश्मश्रुसङ्क्लेशनिशितव्रता- ॥१५॥
तानलज्जानवसनानवलोक्य सुमागधा ।
माषशष्पाशनाभ्यासपीवरान् महिषानिव ॥१६॥
लज्जिता वाससाच्छाद्य वदनं गुरुसन्निधौ ।
खेदनिर्वेदविनता श्वश्रूजनमभाषत ॥१७॥
अहो बतायमाचार- सुचिरादवलोकित- ।
दिगम्बराणामप्यग्रे यदिहास्ते वधूजन- ॥१८॥
एते भवद्गृहे’दान्ता भुञ्जते शृङ्गवर्जिता- ।
अमानुषत्वान्नैतेषां लज्जन्ते नूनमङ्गना- ॥१९॥
अस्थाने भवतां भक्ति- को’यमुच्छृङ्खल- कर्म- ।
न त्यक्तमशनं येन स कथं वस्त्रमुज्झति ॥२०॥
केशोन्मूलनकर्मणैव निशितं नैर्घृण्यमावेदितं 
कौपीनांशुकवर्जनेन सुजने शीलस्य वार्तैव का ।
दम्भारम्भभयङ्करे च वदने क्रोध- स्वयं लक्ष्यते 
नग्नानामशनैषिणां नियमिनामेषां पशूनामिव ॥२१॥
यत्रैते पशव- पूज्यास्तत्रोत्सार्या भवन्ति के ।
अथवा देशदोषो’यं गतानुगतिका स्थिति- ॥२२॥
इति ब्रुवाणां तां श्वश्रूर्विषण्णा प्रत्यभाषत ।
पितुस्ते भवने भद्रे पूज्यते वद कीदृश- ॥२३॥
सावदन्मत्पितुर्गेहे पूज्यते भगवाञ्जिन- ।
कारुण्यात्सर्वजगतां कुशलातिशयोद्यत- ॥२४॥
ध्यानाधीन- स्तिमितनयन- पूर्णलावण्यसिन्धु- 
नासावंशं विपुलसरलं सेतुभूतं दधान- ।
भूषाशून्यप्रसृतरुचिमत्कर्णपाशाभिराम- 
कान्त्यैवासौ किमपि विदुषां शान्तिमन्तस्तनोति ॥२५॥
शिरसि सहजप्राज्यालोकप्रसेकमयं मणिं 
करिपतिकराकारौ बाहूकवत्कनकद्युति- ।
करतलगतां लेखां शङ्खध्वजाम्बुजमालिकां 
शमयममहासाम्राज्यार्हं बिभर्ति सा लक्षणम् ॥२६॥
तस्याभिलाषजनकस्य महामुनीनां 
सर्वाभिलाषकलनारहित- स्वभाव- ।
@५२८
नि-शेषितस्मृतिभुव- प्रमदाश्रयस्य 
रागोज्झितस्य सुतरामधर- सराग- ॥२७॥
मूर्तिर्निर्भरसङ्गमप्रणयिनी मैत्री मन-शायिनी 
क्षान्तिस्तन्मयकारिणी हृदि दया गाढं समाश्लेषिणी ।
सर्वाशाभरणस्य भूरिदयितासक्तस्य संलक्ष्यते 
तस्यापूर्वमणेरनन्यमहिमा वैराग्यगर्भ- शम- ॥२८॥
पूज्य- स भवने’स्माकं यस्य प्रव्रज्यया सताम् ।
धत्ते शीलदुकूलानां निरावरणतां मन- ॥२९॥
विश्वरक्षामणेर्यस्य स्मृत्यापि भवभोगिना ।
रागद्वेषोग्रदंष्ट्रेण बाध्यते न पुनर्जन- ॥३०॥
इति तस्य वच- श्वश्रू- श्रुत्वा श्रोत्ररसायनम् ।
सद्य- प्रसादविशदा तां जगाद प्रमोदिनी ॥३१॥
अपि तद्दर्शनोपाय- कश्चिदस्ति वरानने ।
अपि त्वत्पुण्यसम्बन्धाद्वयमप्यमृतास्पदम् ॥३२॥
इति सानुनयं श्वश्र्वा सा सादरधियार्थिता ।
तं व- सन्दर्शयामीति बभाषे भक्तिमानिनी ॥३३॥
महाप्रतिज्ञासम्भारभरनिर्वहणैषिणी ।
सा संशयतुलारूढा क्षणं ध्यानपराभवत् ॥३४॥
तत- प्रासादमारुह्य भगवत्सेवितां दिशम् ।
प्रणिपत्यासृजत्पूज्यपूजार्हकुसुमाञ्जलिम् ॥३५॥
पुष्पधूपोदकैरर्चां सा कृत्वा तत्पदोन्मुखी ।
आनन्दबाष्पसंरुद्धविस्तीर्णनयनावदत् ॥३६॥
अनुकम्प्यैव भगवन् रत्नत्रयविवर्जिता ।
तवाश्रममृगीवाहं दूरं देशमिमं गता ॥३७॥
त्वत्पादपद्मयुगलं शरणं प्रपन्नां 
दूरस्थितामपि दृशा स्पृश मां दयालो ।
वात्सल्यपेशलधियां महतां प्रवास- 
दूरीकृतेषु करुणा न तनुत्वमेति ॥३८॥
भगवन् दाससुतया त्वं मयाद्य निमन्त्रित- ।
प्रातरागमनेनैव मानं वितर मे विभो ॥३९॥
इत्युदीर्य तयोत्सृष्टा विचित्रकुसुमावली ।
सजीवितेव प्रययौ नभसा भक्तिदूतिका ॥४०॥
@५२९
सा श्वेतरक्तहरितासितपुष्पपाली 
खे धूपधूमशबला शनकै- प्रयान्ती ।
बालाम्बुदप्रणयिनी सुचिरं चकाशे 
सञ्चारिचापलतिकेव शचीधवस्य ॥४१॥
अथ जेतवनं प्राप्य क्षणेन कुसुमावली ।
सा भक्तिशालिनी शास्तु- पपात चरणाब्जयो- ॥४२॥
भगवानपि सर्वज्ञ- सर्वं ज्ञात्वा समीहितम् ।
सुमागधाया- कारुण्यादानन्दमवदत्पुर- ॥४३॥
प्रातर्गन्तव्यमस्माभिर्नगरं पुण्ड्रवर्धनम् ।
सुमागधा प्रार्थयते ससङ्घस्य ममार्चनम् ॥४४॥
शतं षष्ट्यधिकं तत्र योजनानामित- परम् ।
एकेनाह्ना च गन्तव्यं न विलम्बो’त्र युज्यते ॥४५॥
व्योम्ना महद्धर्या शक्नोति गन्तुं यो य- प्रभाववान् ।
निमन्त्रणशलाकां त्वं तस्मै तस्मै समर्पय ॥४६॥
प्रेरित- सुगतेनेति स भिक्षुभ्यो न्यवेदयत् ।
एकाहगमनप्राप्यं शलाकाभिर्निमन्त्रणम् ॥४७॥
शलाकासु गृहीतासु तत्र सर्वैर्महर्द्धिभि- ।
पूर्ण- कुम्भोपधानीय- स्थविरो’प्यग्रहीत्क्रमात् ॥४८॥
तेन प्राप्तप्रभावेण शलाकायां प्रसारिते ।
पाणौ प्राह तमानन्द- किञ्चित्स्मितसितानन- ॥४९॥
अनाथपिण्डदगृहं न गन्तव्यं पदद्वयम् ।
सषष्टियोजनशतं दिनार्धेनैव लङ्घ्यते ॥५०॥
इत्युक्त- स्थविरस्तेन वैलक्ष्यविनतानन- ।
अचिन्तयत्स्ववर्गाग्रे न्यूनभावो हि दु-सह- ॥५१॥
अनादिकालोपचिता- क्लेशजन्मजरादय- ।
हन्तुं सपत्नै- शक्यन्ते प्राप्तुमृद्धिपदं कियत् ॥५२॥
इति चिन्तयतस्तस्य तीव्रसंवेगया धिया ।
प्रादुरासीत्क्षणेनैव महर्द्धि- शुद्धचेतस- ॥५३॥
अथ रात्र्यां व्यतीतायां प्रभाते सर्वभिक्षव- ।
नानात्रिदशवेषेण विमानैर्नभसा ययु- ॥५४॥
अत्रान्तरे महारम्भसम्भारपरिपूरिते । 
सुमागधा भर्तृगृहे भगवद्दर्शनोत्सुका ॥५५॥
@५३०
सह प्रासादमारुह्य श्वश्रूश्वशुरभर्तृभि- ।
तस्थौ कुसुमधूपार्ध्यरचनासङ्ग्रहोन्मुखी ॥५६॥
भिक्षुराज्ञातकौण्डिन्यस्ततो’श्वरमास्थित- ।
दिव्यर्द्धिविविधाश्चर्य- प्रथमं प्रत्यदृश्यत ॥५७॥
तं दृष्ट्वा सूर्यसङ्काशं विस्मिता- श्वशुरादय- ।
ऊचु- सुमागधां प्रीत्या किमेष भगवानिति ॥५८॥
सावदद्भगवान्नायं दृश्यते तरणिप्रभ- ।
अयमाज्ञातकौण्डिन्यो भिक्षुरक्षुण्णदीधिति- ॥५९॥
अपातत्सु क्रमेणाथ रथेषु श्वशुरादय- ।
किमयं किमयं भद्रे भगवानिति तां जगु- ॥६०॥
साब्रवीन्नैव शास्तायमेते तच्छासनोचिता- ।
भिक्षव- प्रशमश्लाध्यास्तपोदीप्तरत्विष- ॥६१॥
य- कान्तहेमद्रुमरम्यशैल- 
शृङ्गाधिरूढ- परतो’भ्युपैति ।
आश्चर्यकृन्मूर्त इव प्रभाव- 
श्रीमान् महाकाश्यप एष भिक्षु- ॥६२॥
पञ्चाननस्यन्दनमास्थितो य- 
सतोयजीमूतगम्भीरघोषम् ।
व्योम्ना समभ्येति गुणै- प्रगीत- 
स एष भिक्षुर्भुवि शारिपुत्र- ॥६३॥
आरुह्य कैलासमिवातिशुभ्रं 
द्विपं चतुर्दन्तमनन्तकान्ति- ।
आयाति य- पुण्यवतां जगत्सु 
मौद्गल्यानामा च स एष भिक्षु- ॥६४॥
वैदूर्यनालं कनकारविन्द-
मारुह्य रत्नाङ्कुरकेसराढ्यम् ।
उपैति य- सौरभपूरिताश- 
स एष भिक्षु- प्रथितो’निरुद्ध- ॥६५॥
यश्चाम्बराग्रं गरुडाधिरूढ- 
पक्षानिलोत्सारितवारिवाह- ।
विगाहते स्फीतवनेन भिक्षु-
र्मैत्रायणीसूनुरयं सप् ऊर्ण- ॥६६॥
@५३१
अनन्तमास्थाय निशान्तशान्त-
मीर्यापथं सत्त्वमहोदधिर्य- ।
प्रभामृतै- सर्पति तर्पिताश- 
प्रभाववानेष्यजिदेष भिक्षु- ॥६७॥
विलोलवल्लीवलयाभिरामं 
विशालमारुह्य सुवर्णतालम् ।
य- पूण्यपूर्णद्युतिरभ्युपैति 
स एष भिक्षुर्मतिमानुपाली ॥६८॥
आरुह्य वैदूर्यविमानशृङ्गं 
सुवर्णरत्नोज्ज्वलपत्रलेखम् ।
लिम्पन्निवागच्छति य- प्रभाभि- 
कात्यायनो नाम स एष भिक्षु- ॥६९॥
शरीरिणं धर्ममिवाधिरुह्य 
विगाहते खं वृषवाहनो य- ।
प्रेष्ठ- प्रतिष्ठापरिनिष्ठितानां 
गरिष्ठधी- कौष्ठिल एष भिक्षु- ॥७०॥
विमानहंसद्युतिभिर्मुहूर्तं 
स्मितोर्मिरम्यं मुहुरन्तरीक्षम् ।
कुर्वन् समभ्येति तपोनिधिर्य- 
पिलन्दवत्साह्वय एष भिक्षु- ॥७१॥
यो’यं समुत्फुल्लतावितान-
वनान्तराले विहरन्नुपैति ।
स श्रोणकोटि- श्रुत एष भिक्षु-
रक्षुण्णलक्ष्मीर्गृहनिर्व्यपेक्ष- ॥७२॥
यश्चक्रवर्ती दिवि भाति सो’यं 
शास्तु- सुतो राहुलकाभिधान- ।
हेमप्रभाभूषितदिग्विभाग- 
संलक्ष्यते मेरुरिवान्यरूप- ॥७३॥
एते गिरिभ्यो’थ दिगन्तरेभ्य- 
क्ष्मामण्डलाद्व्योमतटान्तराच्च ।
आयान्त्यसङ्ख्याद्भुतभिक्षुसङ्घा
विचित्ररत्नासनवाहनस्था- ॥७४॥
@५३२
तया क्रमेणेति निवेद्यमानं 
ते भिक्षुसङ्घं विमुखं विलोक्य ।
ययु- प्रहर्षाद्भुतसम्भ्रमाणां 
विधेयतां तुल्यमनन्यलक्ष्म्या ॥७५॥
अथ ज्वलत्काञ्चनचूर्णवर्णं 
जगद्बभूवार्कशतप्रकाशम् ।
अशेषसन्तापविशेषशान्त्या 
शीतांशुमालाशतशीतलं च ॥७६॥
अथ धनपतिशक्रब्रह्ममुख्यैरमर्त्यै-
र्विपुलगगनयात्रादत्तसेवानुयात्र- ।
अमरपुरपुरस्त्रीकोर्णपुष्पप्रभावा-
न्नयनपथमयासीत्पुण्यभाजां जिनेन्द्र- ॥७७॥
अष्टादशद्वारपथा पुरं तत् 
स तुल्यमष्टादशमूर्तिरेव ।
प्रविश्य चक्रे शशिकान्तरत्न-
शिखामयं वेश्म सुमागधाया- ॥७८॥
अभ्यर्चितस्तत्र बहुप्रकारै- 
पूर्णोपचारै- प्रणिपत्य सर्वै- ।
अपूजयत्पौरजन- समन्तात् 
बहिश्च भित्तिप्रतिबिम्बितं तम् ॥७९॥
सुमागधाया दयया दयालु- 
पूजां गृहीत्वा भगवान् ससङ्घ- ।
अनुग्रहालोकनसंविभागै- 
सर्वान्ववाया विदधे प्रसादम् ॥८०॥
सुमागधा सश्वशुरादिवर्गा 
सहापरै- पौरजनैश्च सर्वा- ।
शास्तुस्तया देशनया बभूवु- 
शुद्धाशयास्तत्क्षणदृष्टसत्या- ॥८१॥
सुमागधाया- कुशलानुबन्धं
पुण्यं प्रभावं विपुलं विलोक्य ।
ते भिक्षवस्तत्र कुतूहलेन 
पप्रच्छू रम्यं जिनमादिवृत्तम् ॥८२॥
@५३३
पृष्ट- स तै- संसदि सर्वदर्शी 
सुमागधाया- कुशलस्य हेतुम् ।
दन्तप्रभाभि- ककुभां मुखेषु
दिशन् पर्काशं भगवान् बभाषे ॥८३॥
वाराणस्यामभूत्पूर्वं कृके- कान्तस्य भूपते- ।
सुता काञ्चनमालाख्या कुचकाञ्चनमालिका ॥८४॥
काश्यपाख्यास्य शास्तु- सा सततं भक्तिशालिनी ।
परिचर्यां व्याधात्सार्धं सखीनां पञ्चभि- शतै- ॥८५॥
स कदाचिन्नरपतिर्विकृतस्वप्नदर्शनात् ।
भयसंशयसम्भ्रान्त- पप्रच्छ फलकोविदम् ॥८६॥
ते तं राजसुताद्वेषान्निमित्तज्ञा बभाषिरे ।
अतिप्रियस्य हृदयं हुत्वाग्नौ लभ्यते शिवम् ॥८७॥
इति तेषामनादृत्य वच- क्रूरतरं नृप- ।
भगवन्तं ययौ द्रष्टुं काश्यपं दुहितुर्गिरा ॥८८॥
स तमेत्यावदत्स्वप्न- सविकार- परं मया ।
दृष्टो’द्य सर्वं सर्वज्ञ तत्फलं वक्तुमर्हसि ॥८९॥
वातायनेन निर्गच्छन् रुद्धपुच्छो मया गज- ।
तृषितस्य तथा पश्चात्कूपो धावन् विलोकित- ॥९०॥
तृप्तश्च सक्तुप्रस्थेन मौक्तिकप्रस्थविक्रय- ।
समीकृतानि दृष्टानि कुदारूणि च चन्दनै- ॥९१॥
कलभेन महाहस्ती समाहूतस्तथाहवे ।
परानशुचिलिप्ताङ्ग- प्रलिम्पन् विप्लुत- कपि- ॥९२॥
स्फीतराज्याभिषिक्तश्च कुचापलनिधि- कपि- ।
पटो’ष्टादशभि- कृष्ट- पुरुषैरप्यसङ्क्षय- ॥९३॥
रम्यतुष्पफलारामश्चौरेरैपि विलुण्ठित- ।
द्वेषोपहासकलहासक्तश्च विपुलो जन- ॥९४॥
स्वप्नाद्भुतानामेतेषां मन्ये घोरतरं फलम् ।
इति पृष्ट- क्षितिभुजा भगवान् काश्यपो’ब्रवीत् ॥९५॥
शतायुषि जने शास्ता शान्त- शाक्यमुनिर्जिन- ।
भविष्यत्यमृताम्भोधि सद् ऋष्ट- कुञ्जरस्त्वया ॥९६॥
तस्यापि पश्चिमे काले श्रावका- कलिसंश्रयात् ।
त्यक्तशीलगुणाचारा भविष्यन्ति सविप्लवा- ॥९७॥
@५३४
अपक्वाल्पविवेकानां बलात्ते गृहवासिनाम् ।
स्वयं सेवां समालम्ब्य कारिष्यन्तेव देशनाम् ॥९८॥
अर्थनीयो’र्थिभावेन यस्मात्सेवासु धावति ।
तृषितस्य व्रजन् पश्चात्कूपस्तस्माद्विलोकित- ॥९९॥
ते करिष्यन्ति लोभान्धा- सम्मोहोपहता- परम् ।
बोध्यङ्गमुक्ताप्रस्थस्य सक्तुप्रस्थेन विक्रयम् ॥१००॥
तीर्थवाक्यकुदारूणि बुद्धभाषितचन्दनै- ।
साम्यमापादयिष्यन्ति ते मौग्ध्यादविशेषिण- ॥१०१॥
क्वचिद्भद्रं समासाद्य विनीतं भिक्षुकुञ्जरम् ।
दु-शीलकलभो भिक्षु- स्पर्धया धिक्करिष्यति ॥१०२॥
चापलाशुचिलिप्ताङ्ग- सुशीलान् भिक्षुमर्कट- ।
अनुलिम्पन् स्वदोषेण करिष्यत्यात्मसन्निभान् ॥१०३॥
षण्ढकस्याभिषेकश्च भविष्यति कपेरिव ।
सम्बुद्धशासनपटं कृष्यमाणं न नङ्क्ष्यति ॥१०४॥
सङ्घद्रव्यफलारामेष्वपि यास्यन्ति चौरताम् ।
मिथ- कलहशीलाश्च भविष्यन्त्यपवादिन- ॥१०५॥
तव स्वप्नविपाकान्ते फलान्येतानि भूतले ।
इति शास्तुर्वच- श्रुत्वा विस्मितो’भून्महीपति- ॥१०६॥
सानुगस्याथ नृपते- स शास्ता धर्मदेशनाम् ।
कृत्वा काञ्चनमालाया दिदेश कुशलार्हताम् ॥१०७॥
जन्मान्तरे चकारार्चां स्तूपे नारङ्गमालया ।
सा तेन सुकृतेनैव जाता हेमस्रजाङ्किता ॥१०८॥
सेयं सुमागधा पुण्यप्रभावेण महीयसा ।
प्राप्ताद्य जनकायस्य सम्यक्कुशलसेतुताम् ॥१०९॥
अभिधायेति भगवान्नभसा भिक्षुभि- सह ।
रुचा सम्पूरयन्नाशां ययौ जेतवनं जिन- ॥११०॥
पुंसां सत्कुलभूतये बलवती मिथ्यैव पुत्रस्पृहा 
सूनुश्चेदगुणस्तदेव विकलं तत्किं न सर्वं कुलम् ।
सा कन्या किल जायते गुणवती पुण्यप्रभावाद्यया 
संसारोरुसरित्पतौ कुलयुगं नावेव सन्तार्यते ॥१११॥
इति क्षेमेन्द्रविरचितायां बोधिसत्त्वावदानकल्पलतायां 
सुमागधावदानं त्रिनवतितम- पल्लव- ॥
@५३५
९४. यशोमित्रावदानम् ।
तरलतरतरङ्गोद्गारगम्भीरतोये 
दधति जगति केचित्तप्ततां भग्नभाग्या- ।
खरमरुपरितापे केचिदुत्सक्तपुण्या- 
सहजसलिलसारैस्तीव्रतृष्णां त्यजन्ति ॥१॥
श्रावस्त्यां पुण्यमित्रस्य सूनुर्गृहपतेरभूत् ।
यशोमित्र इति ख्यात- प्रतिमानं यशस्विनाम् ॥२॥
तस्य जन्मक्षणे पुण्यै- पीयूषकिरणत्विष- ।
अवृष्टिप्रभवा वाग्भि- शशाम विषमा विपत् ॥३॥
स युवैव वशी गत्वा भवभोगपराङ्मुख- ।
जिनं जेतवनासीनं सिषेवे कुशलोद्यत- ॥४॥
धर्मदेशनया शास्तु- प्रव्रज्यार्हत्पदं श्रित- ।
तुल्यकाञ्चनपाषाण- सो’भून्मुक्तप्रियाप्रिय- ॥५॥
दंष्ट्राभ्यां सरसं तस्य द्रुतस्फटिकनिर्मलम् ।
सुस्राव वारि येनासौ वीततृष्ण- सदाभवत् ॥६॥
कदाचिद्भिक्षव- सर्वे भगवन्तं कुतूहलात् ।
तृष्णाव्युपरमे तस्य पप्रच्छु- पुण्यकारणम् ॥७॥
सो’ब्रवीत्काश्यपाख्यस्य शास्तु- काशिपुरे पुरा ।
अभूत्प्रव्रजित- श्रेष्ठिसुत- सुन्दरकाभिध- ॥८॥ 
स कदाचित्तृषाक्रान्त- सन्तापक्लान्तविग्रह- ।
निदाघे चातक इव न क्वचिज्जलमाप्तवान् ॥९॥
शून्यतां तोयपात्राणि कूपा निर्जलतामपि ।
स्रोतांसि सहसा शोषं तस्यापुण्यै- समाययु- ॥१०॥
देहत्यागोद्यतस्याथ तस्य तृष्णाप्रलापिन- ।
उपाध्यायेन सलिलं दत्तं प्रायाददृश्यताम् ॥११॥
शासनात्काश्यपस्याथ स शास्तुर्जलभाजनम् ।
अक्षयत्वमिवायातं सङ्घे चिरमचारयत् ॥१२॥
कारुण्यात्तस्य भगवान् काश्यप- श्रेयसां निधि- ।
प्रसन्नपाणिपद्मेन चक्रे वारिप्रतिग्रहम् ॥१३॥
@५३६
दृष्ट्वा सविस्मयस्तत्र जनसङ्घ- समागत- ।
तोयमक्षयतां यातं सत्यदर्शनमाप्तवान् ॥१४॥
तत्पुण्यप्रणिधानेन सो’यं कुशलमूलवान् ।
यशोमित्र- श्रित- शान्तिं दंष्ट्रोद्भूतपयोभर- ॥१५॥
इति जन्मान्तरोदन्तं यशोमित्रस्य सादरा- ।
जिनेन कथितं श्रुत्वा भिक्षवो विस्मयं ययु- ॥१६॥
संसारमरुपरिभ्रमतृष्णातापं त्यजति जिनसेवा ।
सुखविमलसलिलां कलितांशमहिमकल्लोलिनीं प्राप्य ॥१७॥
इति क्षेमेन्द्रविरचितायां बोधिसत्त्वावदानकल्पलतायां 
यशोमित्रावदानं चतुर्नवतितम- पल्लव- ॥
@५३७
९५ व्याघ्र्यवदानम् 
उत्सार्य पापविपुलं तिमिरावतारं 
सद्य-प्रकीर्णकरुणाकिरणप्रकाश- ।
दोषापहश्च परितापहरश्च को’पि 
सग्मार्गमादिशति बुद्धसहस्ररश्मि- ॥१॥
पुरा पुरे राजगृहे भगवान् वेणुकानने ।
कलन्दकनिवापाख्ये विजहार तथागत- ॥२॥
तस्मिन् पुरे सार्थपतेरर्थदत्तस्य दारकौ ।
अभूतां निशिताख्यायां जायायां युगपद्यथा ॥३॥
तौ शङ्कुसन्धिदत्ताख्यौ याते पितरि पञ्चताम् ।
क्षीणे धने परिजने मात्रा कृच्छ्रेण वर्धितौ ॥४॥
तौ मातुर्वचसा बालौ शनकै- प्रतिवेशिनाम् ॥
चौर्यप्रवृत्तौ स्वल्पार्थभाण्डानां चक्रतु- क्षयम् ॥५॥
मातु- पितुश्च नियमेन भवन्ति योग्या- 
श्वभ्रे पतन्त्यविनये तदुपेक्षयैव ।
पूर्वोदितस्वजनवासनयैव विद्धा 
बालास्तिला इव परप्रकृतिं भजन्ते ॥६॥
क्रमेण वर्धमानौ तौ प्रौढचौरत्वमागतौ ।
उल्लङ्घसन्धिच्छेदाद्यै- पौराणां जह्रतुर्धनम् ॥७॥
अजातशत्रुणा राज्ञा चारैर्विज्ञाय तत्क्रियाम् ।
विसृष्टौ वध्यवसुधां तौ मात्रा सहितौ क्षणात् ॥८॥
यद्भुज्यते परधनेन निपीयते यत् 
सौख्याशया विषमवर्त्म विगाह्यते यत् ।
तस्याविचाररमणीयसुखोदरस्य 
प्राणावसानपणदारुण एव पाक- ॥९॥
सञ्जायते विषयपानमदाकुलानां 
यश्चौर्यदाहवधलब्धधनेन राग- ।
निर्यात्यसौ परिणत- करपादपात- 
शूलाधिरोहणपरिस्रुतरक्तपूरै- ॥१०॥
ततस्तौ वध्यमालाङ्कौ नीलरक्ताम्बरावृतौ ।
प्रेक्षागतजनाकीर्णौ वध्यस्थानमुपागतौ ॥११॥
@५३८
ज्ञात्वा दयावान् सर्वज्ञ- स्वयमभ्येत्य तां भुवम् ।
प्रसादानुग्रहेणैव चक्रे विगतबन्धनौ ॥१२॥
सर्वज्ञस्याज्ञया राज्ञा तौ त्यक्तौ मुक्तपातकौ ।
प्रव्रज्यया भगवत- शासने’र्हत्त्वमापतु- ॥१३॥
जननीसहितौ दृष्ट्वा तौ ज्ञानविभवोज्ज्वलौ ।
तत्कथाकौतुकात्पृष्टो भिक्षुभि- सुगतो’भ्यधात् ॥१४॥
मयैव रक्षितावेतौ पूर्वस्मिन्नपि जन्मनि ।
एतयोर्जननी व्याघ्री घोररूपा तदाभवत् ॥१५॥
तस्मिन् काले कृपाबन्धुर्बोधिसत्त्व- शरीरिणाम् ।
अहं करुणरेखाख्य- क्षितिपालसुतो’भवम् ॥१६॥
कदाचिदेतौ क्षुत्क्षामा पोतकौ भोक्तुमुद्यता ।
स्वशरीरं मया दत्वा व्याघ्री सा विनिवारिता ॥१७॥
अद्य तावेव चौरत्वं कर्मशेषादुपागतौ ।
मया संरक्षितौ व्याघ्री माता सैवेयमेतयो- ॥१८॥
इत्युक्त्वा करुणासिन्धुर्भगवान् भूतभावन- ।
भिक्षुसङ्घेन सहित- प्रययौ जेतकाननम् ॥१९॥
अमृतरसवृष्टिरिष्टा दृष्टिरनिष्टापहा सतां जयति ।
पतितेव पतितमपि या कुरुते पुण्योन्नतिं श्लाध्याम् ॥२०॥
इति क्षेमेन्द्रविरचितायां बोधिसत्त्वावदानकल्पलतायां
व्याघ्र्यवदानं पञ्चनवतितम- पल्लव- ॥
@५३९
९६ हस्त्यवदानम् ।
ह्लाद- शशाङ्कस्य रवे- प्रकाश- 
ताप- कृशानो- पवनस्य वेग- ।
परोपकार- करुणारतानां 
महाजनानां सहज- स्वभाव- ॥१॥
उद्याने केलिरसिक- श्रीमानुदयन- पुरा ।
अवन्तिविषये राजा विजहार वधूसख- ॥२॥
तस्य पुष्पोच्चयासक्ता- कान्ता- कुवलयेक्षणा- ।
यदृच्छयागतैर्दृष्टा मुनीनां पञ्चभि- शतै- ॥३॥
तान् प्रियान्यस्तनयनानीर्ष्यामन्युपरायण- ।
स चक्रे पाणिचरणच्छेदासृक्पङ्कशायिन- ॥४॥
तानार्तनादिनस्तीव्रमर्मच्छेदव्यथातुरान् ।
ददर्श भगवान् बुद्ध- करुणास्निग्धलोचन- ॥५॥
तद्दृष्ट्यामृतवृष्ट्येव स्पृष्टास्ते धृतजीविता- ।
संश्लिष्टपाणिचरणा- समुत्तस्थुर्गतव्यथा- ॥६॥
ततस्तेषां प्रपन्नानां भगवान् धर्मदेशनाम् ।
व्यधाद्ययाशु ते प्रापुरनागामिफलोदयम् ॥७॥
तद्दृष्ट्वा भिक्षुभि- पृष्ट- साश्चर्यैर्भगवान् जिन- ।
जगाद् पूर्वमप्येते दययैव मयोद्धृता- ॥८॥
वाराणस्यां पुरा राज्ञा ब्रह्मदत्तेन मन्त्रिणाम् ।
शतानि पञ्च भिन्नानां निरस्तानि कृतागसाम् ॥९॥
ते राजभीत्या सन्तप्ता मरुमार्गप्रवासिन- ।
ग्रीष्मे निरुदकच्छाये निपेतुस्तीव्रतृष्णया ॥१०॥
विलोक्य बोधिसत्त्वस्तान् भद्रो नाम महाद्विप- ।
तत्प्रलापेषु निर्भिन्न- कारुण्यात्सव्यथो’भवत् ॥११॥
दूरात्सलिलमादाय स हस्तेन महीयसा ।
तान् वीततृष्णान् विदधे पयोमूलफलप्रद- ॥१२॥
तेनैव सततं पृष्ठान्निर्दिष्टप्राणधारणा- ।
विश्रान्तिं तत्र ते प्रापु- प्रशान्तविपुलश्रमा- ॥१३॥
@५४०
कालेन त्यक्तदेहस्य ततस्ते तस्य दन्तिन- ।
कृत्या शरीरसत्कारं पूजां चक्रु- सुरोचिताम् ॥१४॥
कुञ्जरेण मयारण्ये त एते मन्त्रिण- पुरा ।
कृच्छ्रात्सन्तारितास्तस्मान्मुनयश्चाद्य वैशसात् ॥१५॥
इत्युक्त्वा भगवान् सर्वसत्त्वसन्तारणव्रत- ।
पूज्यमानो मुनिगणैर्जगाम स्वं तपोवनम् ॥१६॥
अखिलसुखकुशलदूती भवमरुसन्तापशीतलच्छाया ।
जयति जननीव जननी करुणामृतवाहिनी शास्तु- ॥१७॥
इति क्षेमेन्द्रविरचितायां बोधिसत्त्वावदानकल्पलतायां 
हस्त्यवदानं षण्णवतितम- पल्लव- ॥
@५४१
९७. कच्छपावदानम् ।
विद्वेषदोषविषदूषितमानसानां 
यत्साधुबाधनविधौ निशित- प्रयत्न- ।
स्याच्चेत्तदुज्ज्वलगुणानुकृतौ स एव 
तत्को भवेत्पृथुपराभववान् भवे’स्मिन् ॥१॥
जिने राजगृहोपान्ते वेणुविजनचारिणि ।
विद्वेषाद्देवदत्तेन प्रेरितास्तापसा- पुरा ॥२॥
भ्रूभङ्गभीमवदनास्तद्दत्तविविधायुधा- ।
अभ्याद्रवन् सुसंरब्धा- क्रोधविध्वस्तसंयमा- ॥३॥
पञ्चभिस्तापसशतै- क्षिप्तास्ते’स्त्रप्रवृष्टय- ।
ययुर्भगवत- काये कमलोत्पलजालताम् ॥४॥
निशितान्यपि शस्त्राणि श्रयन्ते यत्सुमार्दवम् ।
विद्वेषविषदिग्धानि न तु चित्तानि पापिनाम् ॥५॥
प्रादुरासीन्मणिमयं कूटागारं नभ-प्रभम् ।
शरीरच्छादनं शास्तुर्न तु दृष्टिनिवारणम् ॥६॥
ततस्ते तापसा- श्रान्ता लज्जावनमितानना- ।
निपेतु- पादयो- शास्तु- क्षमासिन्धो- प्रसादिन- ॥७॥
भगवानपि पुत्राणामिव तेषां प्रसादिनाम् ।
निकारेणापि निर्मन्युर्विदधे धर्मदेशनाम् ॥८॥
अक्षोभविभ्रमसुखं शममाश्रितानि 
पुण्यक्षमासलिलनिर्मलशीतलानि ।
नो मानसानि महतामहितप्रवृत्त- 
दुर्वृत्तिमन्युरजसा कलुषीभवन्ति ॥९॥
धर्मदेशनया शास्तु- प्रव्रज्योन्मार्जिताशया- ।
ते सर्वाश्रमनिर्मुक्तमर्हत्त्वं प्रतिपेदिरे ॥१०॥
अत्रान्तरे समायातैर्भिक्षुभि- श्रुततत्कथै- ।
किमेतदिति साश्चर्यै- पृष्टस्तानवदज्जिन- ॥११॥
कृतापकारा- सुतरां पूर्वस्मिन्नपि जन्मनि ।
मयैते निर्विकारेण प्रसादादवलोकिता- ॥१२॥
एते समुद्रयात्रायां वणिज- काशिदेशजा- ।
भग्ने प्रवहणे प्रापु- पुरा जीवितसंशयम् ॥१३॥
@५४२
कच्छपेन मया तत्र पृष्ठमारोप्य तारिता- ।
पारमाशाद्य विश्रान्तिं भेजिरे लब्धजीविता- ॥१४॥
तत्तारणपरिश्रान्ते मयि निद्रावृते क्षणम् ।
मन्मांसाहारकामास्ते सर्वे मां हन्तुमुद्ययु- ॥१५॥
तदुत्सृष्टाश्मवृष्ट्यापि महत्या पिण्डिताकृते- ।
काये दृढकपाटस्य न मे काचिदभूत्क्षति- ॥१६॥
ततस्तान् क्षुत्परिक्षामान् दृष्ट्वाहं करुणाकुल- ।
स्वयं तेभ्यस्तनुं दत्वा प्रयात- कृतकृत्यताम् ॥१७॥
त एते वणिज- पूर्वमद्य तापसतां गता- ।
कृतागसो’पि कारुण्यात्प्रापिता- कुशलं मया ॥१८॥
ते शास्तु- शासने पूर्वं काश्यपस्य महामुने- ।
प्रव्रज्यां प्राप्य सञ्जातास्तत्फलस्याद्य भागिन- ॥१९॥
तथागतेन कथितं श्रुत्वैतद्भिक्षव- क्षमा- ।
प्रशशंसु- परं तस्य क्षमामिव भरक्षमाम् ॥२०॥
येषां निर्मलशीलशीतलजला सत्त्वाशयाश्वासिनी 
नित्यं वैररज-प्रमार्जननदी क्षान्ति- स्थिता चेतसि ।
दुर्वारारिनिकारकोपदहनज्वालावलीविप्लव- 
प्लावोद्भूतपृथुव्यथापरिचितां नायान्ति ते विक्रियाम् ॥२१॥
इति क्षेमेन्द्रविरचितायां बोधिसत्त्वावदानकल्पलतायां 
कच्छपावदानं सप्तनवतितम- पल्लव- ॥
@५४३
९८ तापसावदानम् ।
अत्युन्नतेषु शिखरेषु कुलोचलानां निम्नेषु चाशुचिचयावकरोत्करेषु ।
आलोक एष निपतत्यविशेषवृत्त्या तुल्योपकारमहिमा दिननायकस्य ॥१॥
जिनं वेणुवनासीनं पुरे राजगृहे पुरा ।
दुर्भिक्षे क्षुत्परिक्षामा मल्ला- शरणमाययु- ॥२॥
दत्वाभिमतमाहारं करुणाकल्पपादप- ।
दुर्दशाशान्तये तेषां विदधे धर्मदेशनाम् ॥३॥
अनुग्रहाद्भगवत- सम्प्राप्तकुशलोदया- ।
अर्हत्पदं समासाद्य ते जगत्पूज्यतां ययु- ॥४॥
नीचानभ्युन्नतिं यातान् दृष्ट्वा तान् पुरवासिन- ।
बभूवुर्मत्सरास्तेषां नित्यजात्यपवादिन- ॥५॥
अहो भगवता म्लेच्छमल्लानां शुद्धशासनम् ।
अर्हत्पदमनर्हाणां निर्दिष्टमिति ते’वदन् ॥६॥
अल्पस्यानल्पविभवं नवोत्साहासह- परम् ।
करोति लज्जाजननं जनो जन्मप्रकाशनम् ॥७॥
जिनाज्ञया कुरुद्वीपे व्योम्ना कृतगतागतान् । 
प्रभावान्नृपतिर्मल्लान् सजनस्तानपूजयत् ॥८॥
तत- प्रसादिता- पौरैर्मानिताश्च प्रणम्य ते ।
सुगुणैर्गुणवत्पूज्यैर्भिक्षूणामग्र्यतां ययु- ॥९॥
भिक्षुभिस्तत्प्रभावेण विस्मितैर्भगवांस्तत- ।
तत्पुण्यकारणं पृष्ट- सर्वज्ञस्तानभाषत ॥१०॥
अभवं काशिदेशान्ते पञ्चाभिज्ञस्तपोवने ।
अहं कुशलशीलाख्य- पूर्वजन्मनि तापस- ॥११॥
कोटमल्लाश्च तत्रैव बभूवुर्मुनय- पुरा ।
ते मया दिष्टकल्याणा- पञ्चाभिज्ञत्वमागता- ॥१२॥
तत्पुण्यवासनाभ्यासप्रीत्यस्मिन्नपि जन्मनि ।
त एते संसृतिक्लेशान्मल्ला- सन्तारिता मया ॥१३॥
एते प्रव्रजिता- शास्तु- काश्यपस्यान्तिके पुरा ।
बभूवु- कटुकालापा यातास्तेनाद्य मल्लका- ॥१४॥
इति प्राग्जन्मवृत्तान्तं मल्लानां सर्वदर्शिना ।
श्रुत्वोदितं भगवता भिक्षवो विस्मयं ययु- ॥१५॥
तिमिरभरनिमीलितानां सुजनानां विबुधशेखरार्हत्वम् ।
अपि भवति पङ्कजानां आलोकानुग्रहाद्ग्रहाधिपते- ॥१६॥
इति क्षेमेन्द्रविरचितायां बोधिसत्त्वावदानकल्पलतायां 
तापसावदानमष्टानवतितम- पल्लव- ॥
@५४४
९९ पद्मकावदानम् ।
कायिकं हरति मानसं तथा 
देहिनां भवमयं महाभयम् । 
बुद्ध एव भगवान् सुधानिधि- 
सर्वलोकपरलोकबान्धव- ॥१॥
श्रावस्त्यां भगवान् पूर्वं रोगाक्रान्तजनं जिन- ।
विदधे भिक्षुसङ्घं च स्वस्थमालोकनामृतै- ॥२॥
वात्सल्यविस्मितं सोऽथ भिक्षुसङ्घमभाषत ।
मया यूयं कृता- स्वस्था- पूर्वस्मिन्नपि जन्मनि ॥३॥
अभवं पद्मकाख्यो’हं वाराणस्यां नृप- पुरा ।
सर्वार्तिहरणासक्त- प्रजानां जनकोपम- ॥४॥
कदाचिद्दैवदोषेण वैषम्याद्देशकालयो- ।
दु-सह- सर्वपौराणामभूद्व्याधिसमुद्भव- ॥५॥
भिषग्भैषज्यसम्भारैर्मायाविहितसम्पद- ।
शान्तिस्वस्तिकयोगैश्च न् अते स्वास्थ्यं समाययु- ॥६॥
रोहिताख्यो महामत्स्यस्तेषां रोगनिवृत्तये ।
लक्षज्ञवैद्यैरादिष्ट- कैश्चित्प्राप्तो न धीवरै- ॥७॥
अभावे तस्य मत्स्यस्य जनानां प्राणसंशये ।
मया दु-खार्त्तकारुण्यात्तत्प्रलापासहिष्णुना ॥८॥
रोहित- स्यामहं मत्स्य- पथ्यार्ह- सर्वरोगिणाम् ।
प्रणिधानबलेनेति क्षिप्तं हर्म्यात्तदा वपु- ॥९॥
तेनार्तिप्रणिधानेन वाराया- सरितो’म्भसि ।
क्षणेनैवाहमभवं सुमहान् रोहितस्तिमि- ॥१०॥
तन्मांसेनोपयुक्तेन सर्वे ते पुरवासिन- ।
सहसैव ययु- स्वास्थ्यमृतेनेव पूरिता- ॥११॥
त एव भिक्षवो यूयमद्य रोगान्मयोद्धृता- । 
रोगत्राणेन सत्त्वानां सदैवाहं निरामय- ॥१२॥
संसारव्यधिवैद्यन सुगतेनेति भाषितम् ।
स्वस्थास्ते भिक्षव- श्रुत्वा हर्षोत्साहं प्रपेदिरे ॥१३॥
अविरतपरहितमनसां को’पि स समवत्वविकाश- ।
तनुरपि तनुतृणतुलया दत्तो यत्र * * विलास- ॥१४॥
इति क्षेमेन्द्रविरचितायां बोधिसत्त्वावदानकल्पलतायां 
पद्मकावदानं नवनवतितम- पल्लव- ॥
@५४५
१०० पुण्यप्रभासावदानम् ।
सत्त्वोदधि- को’पि स वन्दनीय- 
करोति पुण्यैरमृताग्रदूती ।
यस्याशये’नुत्तरबोधिवाञ्छा 
शीतांशुलेखेव नवावतारम् ॥१॥
जिनं जेतवनासीनं पप्रच्छ प्रणत- पुरा ।
कौतुकप्रणयी श्रीमान् कोसलेन्द्र- प्रसेनजित् ॥२॥
भगवन् कथ्यतां कस्मिन् प्रथमं ते पृथुद्युते- ।
पूर्वजन्मनि सञ्जाता सम्यक्सम्बोधिवासना ॥३॥
भगवानिति भूपेन पृष्टस्तं प्रत्यभाषत ।
शुचिमानसहंसालीं दर्शयन् दशनद्युतिम् ॥४॥
पुर्यां पुरा प्रभावत्यां प्रभासो भूभुजां निधि- ।
यदाहमभवं सम्यग्बोधिधीम तदाभवत् ॥५॥
करिणीप्रेमपाशेन समाकृष्ट- स कुञ्जर- ।
यदा विगाह्य गहनं रागी पुनरुपागत- ॥६॥
तदा हस्तिमहामात्र- संयातस्तमभाषत ।
प्रत्यायात- क्षितिपते कुञ्जर- शिक्षया मम ॥७॥
एष रागसमाकृष्ट- कायविस्मृतसंयम- ।
जगाम विक्रियां हस्ती विश्रम्भगुणमण्डल- ॥८॥
असूर्याग्निस्ताप- क्षतधृतिरशापश्च निरय- 
तमश्चानुक्तान्ध्यं विषमविषमद्रव्यभुजगम् ।
असह्यं क्षीबत्वं निपतनमनिम्नं तनुभृता- 
मभूच्चोन्माद- स स्मरजनितराग- स्मृतिहर- ॥९॥
संयातेनेति कथिते नृपस्तं प्रत्यभाषत ।
अप्यस्ति राग- संसारे कश्चिद्विषयनि-स्पृह- ॥१०॥
इति पृष्ट- क्षितीशेन संयातस्तमभाषत ।
नि-संसारा जगत्यस्मिन् वीतरागस्तथागत- ॥११॥
सत्पात्राणां गुणवतां सर्वसत्त्वोपकारिणाम् ।
राजन् बुद्धप्रदीपानां रुचा विश्वं प्रकाश्यते ॥१२॥
@५४६
एतदाकर्ण्य भूभर्तु- परं चित्तप्रसादिन- ।
प्रादुर्बभूव हृदये सद्य- सम्बोधिवासना ॥१३॥
पूर्वपुण्यप्रभावेण सम्प्राप्तकुशलोदय- ।
सम्यक्सम्बोधिलाभाय प्रणिधानं चकार स- ॥१४॥
सो’भूद्गृहपतिर्नाम कुलाल- पूर्वजन्मनि ।
स्नेहे गुडोदनैस्तेन दीनेन पूजितो जिन- ॥१५॥
तत्पुण्यप्रणिधानेन तस्याप्तस्य प्रभासताम् ।
बोधिरङ्कुरता चिते फलितेयं ममाधुना ॥१६॥
कथितमिति तथागतेन तत्र 
प्रथमतरोदितशुद्धबोधिचित्तम् ।
अमृतमिव पिनीय कोसलेन्द्र- 
श्रुतिचुलुकै- स जगाम राजधानीम् ॥१७॥
इति क्षेमेन्द्रविरचितायां बोधिसत्त्वावदानकल्पलतायां 
पुण्यप्रभासावदानं शततम- पल्लव- ॥
@५४७
१०१ श्यामाकावदानम् ।
कल्प- सर्वजनप्रिय- सततमासक्तप्रकाशोदय- 
श्लाध्यो वासर एष यस्य जननी पूज्या प्रभातद्युति- ।
यश्चाग्रे जनकस्य चण्डमहस- पादोपसेवाधृति- 
लोके’स्मिन्नपरत्र वा तदनुग- स्पृष्टस्तमोभि- क्वचित् ॥१॥
याते यश-शेषदशां क्षितीशे 
शुद्धोदने शुद्धवरप्रकाशे ।
भक्त्या चकारास्य शरीरपूजां 
तथागत- स्तूपमकारयच्च ॥२॥
अलोकसामान्यविविक्तवृत्तं 
यदृच्छयालोकपथप्रवृत्तम् ।
सम्पूरित- संशयविस्मयाभ्यां 
पप्रच्छ तं भिक्षुगण- समेत्य ॥३॥
अनुत्तरानत्ययबोधिधाम्न- 
स्पृहाप्रहाणोर्जितलोकवृत्ते- ।
जगद्गुरोस्ते गुरुगौरवेण 
केयं प्रवृत्ता व्यवहारचर्या ॥४॥
तान् धर्मदर्शी भगवान् बभाषे 
पूज्यौ गुरूणामपि गौरवार्हौ ।
कायस्य कल्याणनिकेतनस्य 
निमित्तभूतौ पितरौ बुधानाम् ॥५॥
धर्मो’प्यधर्मत्वमुपैति तेषां 
ज्ञानद्युतिर्व्यामलतां प्रयाति ।
समस्तपुण्यप्रथमावतरौ 
न पूजितौ यै- पितरौ सदैव ॥६॥
जन्मान्तरे’प्यादरगौरवेण 
तप-प्रवृत्तौ पितरौ मयान्धौ ।
आराधितौ त्यक्तगृहस्पृहेण 
सपर्पया दैवतवत्सदैव ॥७॥
द्विजन्मन- काशिपुरे सुबन्धो- 
पत्न्यां पुरा गोमतिकाभिधायाम् ।
@५४८
पुत्र- पवित्रीकृतशुद्धवंश- 
श्यामाकनामा मतिमान् बभूव ॥८॥
तौ दम्पती वृद्धतयान्ध्यमाप्तौ 
यतौ सुतन्यस्तगृहौ वनान्तम् ।
मनीषिणामेव जरावतारे 
परं विवेकस्तरुणत्वमेति ॥९॥
तत्सूनुराचारगुणेन राज्ञा 
पुरोहितत्वं भृशमर्थितो’पि ।
पित्रो- सपर्यारसिकस्तदेव 
ययौ युवा पुण्यतपोवनं तत् ॥१०॥
तेन प्रयत्नात्परिचर्यमाणौ 
मनीषिणा मूलफलै- सतोयै- ।
सन्तोषसञ्जातमन- प्रसादा-
दवापतुस्तत्पितरौ प्रमोदम् ॥११॥
तत- कदाचिन्मृगयाविहारी 
तदाश्रमोपान्तसरित्तटान्ते ।
महीमहीनां महिषद्विपेन्द्रै- 
स्तां ब्रह्मदत्तो नृपतिर्जगाहे ॥१२॥
अत्रान्तरे तत्र मृगाजिनाङ्क- 
मम्भोभृतं कुम्भमपाददानम् ।
श्यामाकमाकर्णभृतेन राजा 
जघान दूरादिषुणा मृगार्थी ॥१३॥
अशर्मकर्मोपनतेन तेन 
शितेन विद्ध- खलनर्मणेव ।
मर्मावसन्नेन शरेण तीव्रं 
विघूर्णमान- स शनैर्जगाद ॥१४॥
अहो बतानार्यतरेण केन 
निष्कारणं निष्करुणाशयेन ।
अकार्यसङ्गादविचार्य पापं 
प्राणापहारी प्रहित- शरो’यम् ॥१५॥
पित्रोर्वने देहधृतोर्निविष्टे 
दृष्टिप्रलोपान्मयि यष्टिभूते ।
@५४९
कष्टं हते तौ निहतौ निराशौ 
कस्यायमुग्रस्त्रिवधे प्रयत्न- ॥१६॥
इति व्यथाविस्खलितप्रलापं 
विप्रं नवश्मश्रुनिलीनलेखम् ।
नृप- सभृङ्गं नवचूतमग्रत- 
तं काष्ठिकच्छिन्नमिवालुलोक ॥१७॥
शरं गुरुक्लेशविशेषचिन्ता- 
सन्तापदीप्ताग्निशिखायमानम् ।
पक्षाङ्कितं प्राणविपक्षभूतं 
सुवर्णपुङ्खं हृदये वहन्तम् ॥१८॥
विचेष्टमानं तटिनीतटान्ते 
दृष्ट्वा तमाकृष्टधृतिर्नरेन्द्र- ।
हत- प्रतीपोपगतेन तेन 
स्वसायकेनैव पृथुव्यथो’भूत् ॥१९॥
स तं बभाषे न मुने मया त्वं 
मृगाजिनाच्छादितपूर्वकाय- ।
प्रमाददोषाभिहतेन साधो 
शापग्निना नार्हसि मां निहन्तुम् ॥२०॥
श्रुत्वेति वाक्यं व्यथितस्य राज्ञ- 
तीव्रव्यथां सत्त्वनिधिर्नियम्य ।
तमब्रवीत्कर्णजटाकलाप- 
स्वभावनिर्मन्युमना- कुमार- ॥२१॥
अलं तप-शापभयेन राजन् 
अहं विमन्यु- पितरौ ममान्धौ ।
अस्मिन्नपि प्राणहरापकारे 
शापोपसङ्गं न करिष्यतस्ते ॥२२॥
सुखाय दु-खाय गुणोदयाय 
दोषाय शापाय वधाय काले ।
कर्माण्यसम्भ्रान्तफलानि जन्तो- 
स्वयं कृतान्येव भवे भवन्ति ॥२३॥
सन्मार्गेण शनैर्व्रजन्निपतित- प्राप्तो’तिभङ्गं तनो-
र्य- श्वभ्रेषु परिभ्रमोत्पथगतेर्धावन् विशत्यक्षत- ।
@५५०
यत्सीदत्यसकृत्प्रत्यत्नचतुर- श्रीसंश्रयश्चालस- 
तद्वैचित्र्यमभित्तिचित्ररचनं सर्वात्मना कर्मणाम् ॥२४॥
अपश्चिमत्स्वेष ममाम्बुकुम्भ- 
स्तृष्णार्तयोर्जीवितमेव पित्रो- ।
सौजन्यमालम्ब्य धिया दयार्द्र 
गत्वा त्वया तूर्णतरं प्रदेय- ॥२५॥
उक्त्वेति कण्ठान्तरवर्तिजीव- 
श्वासप्रयासस्थगितान्यवर्ण- ।
मौनी स चक्रे विनताननस्य 
वैलक्ष्यदक्षामिव सायकस्य ॥२६॥
कुम्भं समादाय तत- क्षितीश- 
तदाश्रमं प्राप्य भृशं प्रतप्त- ।
तावेकपुत्रौ स्थविरौ विलोक्य 
तदन्तिकं नैव शशाक गन्तुम् ॥२७॥
पुत्रेति दूरात्पदशब्ददत्त- 
कण्ठौ समुत्कण्ठितमानसौ तौ ।
स्नेहाद् ब्रुवाणावुपसृत्य राजा 
जगाद शापात्क्षयमीहमान- ॥२८॥
न पापभागी युवयो- सुतो’हं 
सौजन्यवल्लीकठिन- कुठार- ।
मातङ्गवृत्याभ्रतरुं निपात्य 
मत्तेन येनोन्मथित- कुमार- ॥२९॥
मत्सायकस्यूततनु- स शेते 
युष्मत्सुत- कृच्छ्रगतस्तटान्ते ।
निधीयतां मूर्ध्नि ममोग्रशाप- 
स शीतलो’स्मात्पृथुपापतापात् ॥३०॥
इत्युक्तमात्रे वसुधाधिपेन तौ 
वज्राग्निरुग्णाविव भग्नधेयौ ।
भीत्येव शोकस्य सुदु-सहस्य 
महीयसीं मोहगुहां प्रविष्टौ ॥३१॥
सिक्तौ तत- शीतजलेन राज्ञा 
तौ लब्धसञ्ज्ञावयवौ कथञ्चित् ।


@५५१
पुत्रान्तिकं भूप नय त्वमावा-
मित्यूचतूस्तौ करुणप्रलापौ ॥३२॥
नीतौ ततस्तेन सरित्समीप-
मद्वीपदीपे व्यसने निमग्नौ ।
हस्तेन संस्पृश्य सुतं शराप्तं 
तद्वाणविद्धाविव पेततुस्तौ ॥३३॥
कस्मादकस्माद्गुरुवत्सलो’पि
वृद्धावनाथौ पितरौ त्वमन्धौ ।
त्यक्त्वा दिवं गच्छसि पुत्रकेति
गाढं परिष्वज्य तमूचतुस्तौ ॥३४॥
आराधितौ भक्तिसपर्ययैव 
निर्व्याजमावां गुरुदैवतेन ।
त्वयाग्निहोत्राभिरतेन पुत्र
सत्येन तेनास्तु भवान् विशल्य- ॥३५॥
इत्युक्तमात्रे करुणार्तिसत्य-
वत्त्वोपपन्ने वचने गुरुभ्याम् ।
शक्र- समभ्येत्य सुधाप्रसेकै-
रजीवयन्निर्विवरं कुमारम् ॥३६॥
श्यामाकनामा स मुने- कुमार- 
तदाभवं तद्विनयव्रतो’हम् ।
तावेव मे शाक्यकुलोद्भवे’पि
पूज्यस्य पूज्यौ पितरौ प्रयत्नात् ॥३७॥
इति विविधधर्ममूलं गदितं सुगतेन भिक्षव- श्रुत्वा ।
गुरुसेवाव्रतसदृशं नान्यममन्यन्त सद्वृत्तम् ॥३८॥
इति क्षेमेन्द्रविरचितायां बोधिसत्त्वावदानकल्पलतायां 
श्यामाकावदानमेकाधिकशततम- पल्लव- ॥
@५५२
१०२. सिंहावदानम् ।
दानेन दीनजनताव्यसनानि हन्ति
शीलेन तोषयति सज्जनमानसानि ।
प्रज्ञाबलेन च हरत्यविवेकमोहं 
वीर्येण वारयति भीरुभयानि धीर- ॥१॥
श्रावस्त्यां सत्त्वकुशलं दिशन्तं धर्मशासनै- ।
जिनं जेतवनासीनं पप्रच्छुर्भिक्षव- पुरा ॥२॥
भगवन् भवता शक्रो बिम्बिसारश्च भूपति- ।
भिक्षुश्चाज्ञातकौण्डिन्य- प्रापिता- सत्यदर्शनम् ॥३॥
लक्षद्वयं देवतानां तथायुतचतुष्टयम् । 
तत्प्रसङ्गेन सम्प्राप्तं सत्यदर्शनपात्रताम् ॥४॥
स्वभाव- सहजो वायं गुण- पुण्यान्वयो’पि वा ।
जन्माभ्यस्तप्रसादो वा तव विश्वोपकारिण- ॥५॥
इत्युक्तं भिक्षुभि- श्रुत्वा भगवान् प्रत्यभाषत ।
सहजैव ममाभ्यासात्परोपकृतये मति- ॥६॥
अस्मिञ्जन्मनि किं चित्रं मम सत्त्वहिते रति- ।
अप्यभूत्सतताभ्यासात्सिंहहस्त्यादिजन्मसु ॥७॥
दाक्षिणात्या- पुरा सार्थवाहा गाढाग्रहास्त्रय- ।
जग्मुर्जलनिधेस्तीरं सार्धलक्षद्वयानुगा- ॥८॥
तस्मिन् काले जगद्ग्रासव्यग्र- काल इवापर- ।
अभूदजगरो घोर- कङ्काख्य- स्फारविग्रह- ॥९॥
ते तं सर्वजनायासं सन्त्रासमिव दु-सहम् ।
विनष्टधैर्या दृष्टैव बभूवुर्घट्टिता इव ॥१०॥
भोगेन भोगिनानेन समन्ताद्वेष्टिते पथि ।
निश्चेष्टा- कालवक्राग्रवर्तिनस्ते प्रचुक्रुशु- ॥११॥
तेषामशेषत्रिदशस्तवै- शरणराविणाम् ।
आक्रन्द- सर्वदिग्व्यापी प्रोद्ययौ करुणस्वन- ॥१२॥
यश-केसरसञ्ज्ञो’थ सिंह- शैलगुहाशय- ।
तं शब्दं मन्दर- श्रुत्वा तद्वयस्यश्च कुञ्जर- ॥१३॥
@५५३
आपन्नत्राणसन्नद्धौ करुणाकृष्टमानसौ ।
घोरावाजग्मतु- सार्थसंरक्षणकृतक्षणौ ॥१४॥
तत- सिंह- समारुह्य गजेन्द्रं गिरिविग्रहम् ।
वेगान्निपत्याजगरं चकार गतजीवितम् ॥१५॥
प्राणप्रवाससमये तस्य नि-श्वासमारुत- ।
चकार दहनोद्गारी भस्मसात्सिंहकुञ्जरौ ॥१६॥
तयो- शरीरपूजायै ततस्ते सार्थनायका- ।
स्तूपं विधाय प्रययुर्दिशस्तद्यशसा सह ॥१७॥
अहमेव तदा सिंह- सार्थत्राणप्रदो’भवम् ।
महाहिर्देवदत्तो’सौ शारिपुत्रश्च कुञ्जर- ॥१८॥
तत्तस्य सत्त्वशशिन- सुकृतप्रकाशं 
विश्वोपकारचतुरं चरितं महार्हम् ।
श्रुत्वा जिनेन कथितं प्रथमं सहर्षा-
स्ते भिक्षव- प्रतिपदं प्रशशंसुरेव ॥१९॥
इति क्षेमेन्द्रविरचितायां बोधिसत्त्वावदानकल्पलतायां 
सिंहावदानं द्व्यधिकशततम- पल्लव- ॥
@५५४
१०३. प्रियपिण्डावदानम् ।
तारहारवरवस्त्रशेखर-
च्छत्रचामरसितस्मिता- श्रिय- ।
दिव्यभोगसुभगा- सुखोत्सवै- 
सूचयन्ति सुकृतं महात्मनाम् ॥१॥
प्रवृद्धधर्मविभवप्रभावोद्भवदर्शनात् । 
विस्मितं भिक्षुसङ्घातं बभाषे भगवान् पुरा ॥२॥ 
अप्राप्तानुत्तरज्ञानमहसो’पुयन्जन्मनि । 
बभूवुर्मम साश्चर्या- सुकृतव्यञ्जका- श्रिय- ॥३॥
वज्रवत्यभिधानायां नगर्यामुत्तरापथे । 
वज्रचण्डाभिधो राजा वज्रपाणिरिवाभवत् ॥४॥ 
गङ्गाधिपत्ये नगरे मेरुं जित्वा महीपतिम् ।
तत्सुतां रोहिणीं नाम स सुधांशुरिवाप्तवान् ॥५॥
तस्यामजीजनत्पुत्रं स मित्रसदृशप्रभम् । 
चित्रं यस्य मणिच्छत्रं सहजातं व्यराजत ॥६॥
तस्य पुण्यप्रभावेण सङ्कल्पोपनत- सदा ।
दिव्याभरणवस्त्रान्नभोगो’भूत्पुरवासिनाम् ॥७॥
भोगपिण्डै- प्रियैस्तेन यस्मात्सम्पूरितं पुरम् ।
स तस्मात्प्रियपिण्डाख्य- क्ष्मापतेरभवत्सुत- ॥८॥
पितुरन्ते समं प्राप्तराज्य- प्राज्ययशा दिशाम् ।
दिदेश सर्वभूतानां स्वच्छन्दां भोगसम्पदम् ॥९॥
दुर्मतिर्दुर्मतिर्नाम मन्त्री तस्य विरक्तताम् ।
प्रययौ गुणविद्वेष- स्वभावो हि दुरात्मनाम् ॥१०॥
मेरुं मातामहं तस्य गूढलेखै- स भूपतिम् ।
पूर्वापकारस्मृत्येव चकार समरोन्मुखम् ॥११॥
स दूतै- सहसोद्भूतमन्यु- प्रज्वलित- परम् ।
सन्दिदेश बलोत्सेकाद्दौहित्रनिधनोद्यत- ॥१२॥
दौहित्र- शत्रुपुत्रस्त्वं त्वत्पित्रा मदनात्मना ।
मण्डलं खण्डतां नीत्वा हृता कीर्तिरिवात्मजा ॥१३॥
आच्छिन्नामुर्वरीमेतां प्रयच्छ स्वेच्छया न चेत् ।
स्वयमेत्य करोमि त्वां प्रत्यस्तशरणातिथिम् ॥१४॥
@५५५
मातामहेन सन्दिष्टमेतदाकर्ण्य भूपति- ।
जनसङ्क्षयकारुण्यात्तं प्रसादयितुं ययौ ॥१५॥
सन्धिविग्रहसन्नद्ध- स नौभिर्दूरसैनिक- ।
मातामहपुरं प्राप गङ्गापुलिनसंश्रयम् ॥१६॥
सामात्यभृत्यवर्गंस्य तस्य सङ्कल्पलिलया ।
उद्भूतं दिव्यमाहारं दृष्ट्वा मेरुर्महीपति- ॥१७॥
देवो’यमिति तं मत्वा स्वयं गत्वा तदन्तिकम् ।
कण्ठग्रहोच्छलद्वाष्प- सर्वरत्नैरपूजयत् ॥१८॥
प्रणयान्मानितस्तेन स गत्वा नगरीं निजाम् ।
दिव्यभोगोद्भवोदग्रं जम्बुद्वीपजनं व्यधात् ॥१९॥
तच्चरितं जिन- पृष्टो भिक्षुभि- सम्पदं प्रति ।
सर्वज्ञो’प्यवदत्तेषु तस्य सम्पत्तिकारणम् ॥२०॥
वाराणस्यां स विप्रो’भून्मूलिकाख्यो’न्यजन्मनि ।
तेन प्रत्येकबुद्धस्य रोगग्लानस्य भेषजम् ॥२१॥
स्वास्थ्यावधि कृतं चित्रच्छत्रं च घृतमातपे ।
तत्पुण्याच्छत्रवान् राजा सो’भूद्दिव्योपभोगभाक् ॥२२॥
प्रियपिण्डो’हमेवासौ देवदत्तश्च दुर्मति- ।
श्रुत्वेत्युक्तं भगवता भिक्षवो विस्मयं ययु- ॥२३॥
यद्विस्मयावहमहो विभवप्रभाव-
दिव्योपभोगसुभगं भुवनाधिपत्यम् ।
दीर्घामयाश्रयघनव्यसनावसन्न-
संवाहनोद्धरणपुण्यविजृम्भितं तत् ॥२४॥
इति क्षेमेन्द्रविरचितायां बोधिसत्त्वावदानकल्पलतायां 
प्रियपिण्डावदानं त्र्यधिकशततम- पल्लव- ॥
@५५६
१०४. शशकावदानम् ।
सन्मार्गसम्भृतमनोरथसिद्धिसूत- 
श्लाघ्य- सतां सुकृतनिर्मलतीर्थ्यपूत- ।
संसारघोरमकराकरसेतुभूत-
सत्सङ्ग एव शुभसर्गनिसर्गहेतु- ॥१॥
श्रावस्त्यां कमलाख्यस्य पुत्रं गृहपते- पुरा ।
हंसाभिधं भगवता यत्नेनार्हत्पदे घृतम् ॥२॥ 
दृष्ट्वा प्रसादविशदै- करुणालोकनामृतै- ।
अनुग्रहाग्रहव्यग्रं तमभाषन्त भिक्षव- ॥३॥
भगवन् कुलपुत्रो’यं प्रव्रज्यापि गृहोन्मुख- ।
बभूव वासनाशेषादशान्तविषयस्मृति- ॥४॥
स प्रयत्नेन भवता विनयं विनियोजित- ।
अहो महानुग्रहेण सम्मोहरहित- कृत- ॥५॥
उक्ते हर्षामृतासिक्तैर्विस्मितैरिति भिक्षुभि- ।
तानभाषत सर्वज्ञो भगवान् भक्तवत्सल- ॥६॥
पूर्वमप्येष कुशलं मया यत्नान्निषेवित- ।
तपोवने मुनिरसौ सुव्रताख्य- पुराभवत् ॥७॥
तस्मिन् काले स्फुटालाप- शशको’हं तदाश्रमे ।
तत्कथाजातविश्रम्भ- प्रीतिमानवसं सदा ॥८॥
अथावृष्टिहते काले शुष्कमूलफलोदके ।
सो’भून्मुनिर्वनोद्वेगाद्ग्रामान्तगमनोन्मुख- ॥९॥
स मया प्रणयेनोक्त- साधो तव विपश्चित- ।
तपोवनपरित्याग- कथं युक्तस्तपोधन ॥१०॥
वियोगविविधोद्वेगनिमग्नजनसङ्कुला- ।
गृहमोहग्रहायाससङ्ग्रहा ग्रामभूमय- ॥११॥
स्त्रीशृङ्खलामुखरदु-सहपुत्रपाश-
भृत्याकुला निबिडबान्धवबन्धजालम् ।
त्यक्तं पुन- स्पृशति क- खलसङ्घघोरं 
धीमान् गृहं कुमतिबन्धमहान्धकारम् ॥१२॥
विदधति मुहुर्मोहं नानावियोगघना- शुचो
द्रविणलवणाहारैस्तृष्णा परं परिवर्धते ।
विषमविषयस्नेहाभ्यासैर्जडीकृतचेतसां 
व्रजति कुशलं क्लेशक्षेत्रे क्षये वसतां क्षयम् ॥१३॥
@५५७
न धीर्मदविघूर्णिता विषयभोगरागासवै-
र्न बाष्पकलिला- दृश- प्रियवियोगधूमोद्गमै- ।
न दाहनिवहव्यथा- कलहकोपतापोद्भवै-
र्भवन्ति विजने वने शमविशेषसन्तोषिणाम् ॥१४॥
ग्रामस्पृहा वनोद्वेगाद्ग्रामोद्वेगाद्वनस्मृति- ।
पुंसां प्रशमवैमुख्यात्प्रसङ्गेनैव जायते ॥१५॥
ग्रामे नियमवामे त्वं मा कामेन मतिं कृथा- ।
प्रागेव विषयस्निग्धान् बध्नाति ग्रामसङ्गति- ॥१६॥
इहैव तव कालेन फललाभो भविष्यति ।
शुद्धै- सम्प्रति मन्मांसै- क्रियतां प्राणधारणम् ॥१७॥
इत्युक्त्वाहं समासन्ने वह्नौ निपतित- स्वयम् ।
स च तूर्णं समुत्क्षिप्य परिष्वज्य जगाद माम् ॥१८॥
किमेतत्साहसं तीव्रं विरुद्धं भवता कृतम् ।
न गच्छामि वनादस्मात् त्वत्प्रीतिर्लभयते कुत- ॥१९॥
प्रणयादिति तेनोक्ते व्योम्नि चालोकिते मया ।
पपात वृष्टि- सहसा सफला भूरभूद्यया ॥२०॥
पञ्चाभिज्ञत्वमासाद्य स तत- सादरो मुनि- ।
मामूचे शुद्धसत्त्वेन किमनेन महीयसे ॥२१॥
प्रणयादिति तेनाहं पृष्टस्तमवदं तत- ।
जनेन चरितं नाहं सम्यक्सम्बोधिमर्थये ॥२२॥
सन्तारणाय जगतां जिन- स्यामन्यजन्मनि ।
मयेत्युक्ते स मामाह भविष्यसि तथागत- ॥२३॥
यदा तु सम्यक्सम्बुद्ध- सर्वज्ञस्त्वं भविष्यसि ।
तदा ममान्यदेहस्य कर्तव्यो’नुग्रस्त्वया ॥२४॥
एतत्तस्य- वच- साधो- स्नेहादङ्गीकृतं मया ।
सम्प्राप्त- शशक- सो’हमस्मिन् जन्मनि बुद्धताम् ॥२५॥
सुव्रताख्यो मुनि- सो’यं हंसो गृहपते- सुत- ।
पूर्वस्मृत्यैव यत्नेन प्रापित- कुशलं मया ॥२६॥
प्रपन्नवत्सलेनेति कथितं सर्वदर्शिना ।
जिनेन निजवृत्तान्तं श्रुत्वा ते विस्मयं ययु- ॥२७॥
अविकलफलप्रसव- शुभचरितै- सहवास- ।
दिनपतिपरिचयनिचितरुचे- श्रीरसमा हिमभास- ॥२८॥
इति क्षेमेन्द्रविरचितायां बोधिसत्त्वावदानकल्पलतायां 
शशकावदानं चतुरधिकशततम- पल्लव- ॥
@५५८
१०५ रैवतावदानम् । 
कौर्येण ये द्विरसना- शुचिचेष्टितानां 
मिथ्यापवादविषयं विषमुत्सृजन्ति ।
ते पापशापपरितापपरम्परार्ता- 
तीव्रव्यलीकतिमिरं विवरं विशन्ति ॥१॥
पुरा रैषतको नाम काश्मीरेषु शुचिव्रत- ।
भिक्षु- शैलविहारे’भूत्सर्वधूतदयाश्रय- ॥२॥
तरुत्वच- कषायेण स कदाचिद् घटान्तरे ।
विविक्ताकाननोद्देशे चक्रे चीवररञ्जनम् ॥३॥
अत्रान्तरे धेनुवत्सान् नष्टानन्वेष्टुमाययौ ।
ब्राह्मण- पिशुनो नाम गोभक्ष्यजनशङ्कित- ॥४॥
स दूराच्चीवरक्वाथपाके वह्निसमुद्गतम् ।
पर्वते धूममालोक्य वत्सपाकममन्यत ॥५॥
तत- शैलं समारुह्य सहित- शस्त्रपाणिभि- ।
अभ्येत्य रैवतं भिक्षुं पप्रच्छ विनयाद्द्विज- ॥६॥
किमेतदार्य क्रियते पृष्टस्तेनेति गौरवात् ।
तत्र चीवररागो’यमिति तं रैवतो’ब्रवीत् ॥७॥
अस्मिन्नवसरे तस्य पूर्वकर्मविपाकत- ।
गोमांसरक्तसलिल- स पाक- समपद्यत ॥८॥
सुखं दु-खत्वमायाति शुक्लमप्येति कालताम् । 
विधौ विधुरतां याते धर्मो’प्यायात्यधर्मताम् ॥९॥
मिथ्यापापप्रकटनं जनकोप- पदच्युति- ।
अपुण्यपरिपाकाणामेतत्प्रत्यक्षणलक्षणम् ॥१०॥
दोष- समुन्मिषति यात्यगुण- प्रकाशं 
कार्यं विपर्ययमुपैति विशीर्यते धी- ।
पुंसां पुरा विहितदुष्कृतपाककाले 
के के न नाम निपतन्ति महाभिघाता- ॥११॥
विरुद्धामिषगन्धेन रुधिरेण च शङ्कित- । 
सो’पश्यद्ब्राह्मण- कुम्भं चीवरं मांसतां गतम् ॥१२॥
प्रत्यक्षं दोषमालोक्य स क्रोधविकृतानन- ।
तमभाषत निर्भर्त्स्य तीव्रवैशसकम्पित- ॥१३॥
अहो बत सदाचार- स्थितो’यं विजने वने ।
यस्येदृशानि कर्माणि न कश्चिदिह पश्यति ॥१४॥
@५५९
प्रव्रज्यारञ्जित- काय- क्रिया म्लेच्छजनोचिता ।
जानाति च्छन्नपापानां क- कूटव्रतशान्तताम् ॥१५॥
इत्युक्ते तेन साक्षेपं रैवत- समचिन्तयत् ।
दोषे प्रत्यक्षलक्ष्ये’स्मिन् किं ब्रवीमि निरुत्तर- ॥१६॥
मम दैवोपघातो’यमित्युक्ते को’नुमन्यते ॥
हास्यायतनतामेति प्रत्यक्षापह्न्वी जन- ॥१७॥
उपस्थितं सहे सर्वं मौनमालम्ब्य केवलम् ।
अयं मे निष्प्रतीकार- सलिलादग्निरुत्थित- ॥१८॥
दोषे गुणातिशयमाशु गुणे’पि दोषं 
पीयूषधाम्नि विषयमप्यमृतं विषे च ।
सन्दर्शयत्यनिशमद्भुतरूपमेव
कालेन्द्रजालिकवधूर्भवितव्यतेयम् ॥१९॥
इति चिन्तयतस्तस्य मौनात्क्रुद्धो’धिकं द्विज- ।
मूर्धिन पापमिव स्थूलं लगुडं समपातयत् ॥२०॥
तं बद्ध्वा भूपतिसभां नीत्वा रक्ताक्तमग्रज- ।
तद्वत्समांसं सन्दर्श्य चक्रे कारागृहातिथिम् ॥२१॥
निर्दोष- क्लेशमश्नाति जृम्भते गुप्तपातक- ।
क- कस्य शुद्धिं जानाति चित्राकारेष्वसाक्षिषु ॥२२॥
निबद्धे बन्धनागारे तस्मिन् कालेन विस्मृतम् ।
प्राप्य वत्सान् द्विज- किञ्चिन्नोचे दौर्जन्यलज्जया ॥२३॥
अथ द्वादशभिर्वर्षैर्व्योमवाणीविबोधित- । 
मुमोच बन्धनाद्भिक्षुं तच्छिष्यस्मारितो नृप- ॥२४॥
कारागारात्कृशाकार- कङ्काल इव धूसर- ।
ऊर्ध्वकेशो विवसन- स प्रेत इव निर्ययौ ॥२५॥
अहो ग्रावाग्रलिखिता निश्चला कर्मसन्तति- ।
प्राप्ताभिज्ञो’पि यत्प्राप क्रूरक्लेशकदर्थनाम् ॥२६॥
तीव्रानुशयसन्तप्तस्तं दृष्ट्वानन्दभूपति- ।
निनिन्द मन्दपुण्यत्वं प्रमादोद्भूतमात्मन- ॥२७॥
स भिक्षुपादपतित- प्रसाद्याच्छाद्य वाससा ।
उवाचाज्ञानजं दोषं ममार्य क्षन्तुमर्हसि ॥२८॥
त एव वत्सका- सर्वे लब्धास्तेन द्विजन्मना ।
त्वद्बन्धनं तु पापस्य मोहेन मम विस्मृतम् ॥२९॥
@५६०
परिज्ञात- सभायां त्वं मन्दभाग्येन केनचित् ।
दण्ड- पतति शुद्धेषु प्राप्तपापे महीपतौ ॥३०॥
इत्युक्ते क्षितिनाथेन क्षान्तिप्रक्षालिताशय- ।
तं रैवतो’वदन्मन्युर्मम राजन्न विद्यते ॥३१॥
न त्वयापकृतं किञ्चिद्विपुलक्लेशपातिना ।
तन्ममोपनतं पाके स्वकर्मसदृशं फलम् ॥३२॥ 
यत्सोत्कण्ठतयेव सर्वविपद- कुर्वन्ति कण्ठग्रहं 
सर्वाङ्गप्रसभोपभोगसुभगा- क्लिश्यन्ति यत्सम्पद- ।
यत्स्वाच्छन्द्यसुखास्पदं विहरणं दीर्घं च यद्बन्धनं 
तत्पुंसां निजकर्मपाकशबलं संसारवल्लीफलम् ॥३३॥
इति ब्रुवाणं नृपतिस्तमवोचत्कुतूहलात् ।
तवापि सुमते कस्य फलमेतत्कुकर्मण- ॥३४॥
सो’ब्रवीदभवं पूर्वं वाराणस्यां कुठाभिध- ।
गोचौर- क्रूरचरितस्तन्मांसविहिताशन- ॥३५॥
कदाचिद्गोविघातात्तमांसं मां भयविद्रुतम् ।
गोरक्षिण- सानुचरा- कोपात्समभिदुद्रुवु- ॥३६॥
तत्समीपे विनिक्षिप्य प्रत्यक्षपिशितं मया ।
प्रत्येकबुद्धश्चौरो’यमिति तेषां प्रदर्शित- ॥३७॥
सर्वैर्गोवधपापोग्रक्रोधै- पिशितदर्शनात् । 
वध्यो’यमिति यत्नेन निबद्धो बन्धने धृत- ॥३८॥
पश्चात्तापात्तथाभ्येत्य मया द्वादशभिर्दिनै- ।
कृतपापो’हमित्युक्त्वा कारागारात्स मोचित- ॥३९॥
तत्पापपाकं नरकेष्वनुभूय मया चिरम् ।
जन्मन्यस्मिन्नपि प्राप्त- क्लेशो द्वादशवार्षिक- ॥४०॥
इत्युक्त्वा नृपमामन्त्र्य प्रणामाप्तसुरासुराम् ।
ऋद्धिं प्रदर्श्य प्रययौ रैवत- सह भिक्षुभि- ॥४१॥
असत्यदोषेण विशेषयुक्त्या 
प्रत्यक्षलक्षीकृतलक्षणेन ।
अलङ्कृत- साधुजन- खलेन 
किं वक्ति विक्रीत इवान्यदेशे ॥४२॥
इति क्षेमेन्द्रविरचितायां बोधिसत्त्वावदानकल्पलतायां 
रैवतावदानं पञ्चोत्तरशततम- पल्लव- ॥
@५६१
१०६ कनकवर्मावदानम् । 
विजिगीषव इव तरसा दु-सहसंसाररिपुबलं हत्वा ।
आसादयन्ति धीरा- प्राज्यं सद्धर्मसाम्राज्यम् ॥१॥
यदा सूत्रं भगवता व्याख्यातं नगरोपमम् ।
ततो’स्य कौतुकात्पृष्टो भिक्षुभिस्तानभाषत् ॥२॥
अभूत्कनकवत्याख्या जिनस्वर्गप्रभा पुरी ।
तस्यामासीन्नरपतिर्द्युतिमान् कनकाभिध- ॥३॥
तस्य प्रवृद्धमानस्य प्रीत्यैकायतनं परम् ।
पुत्र- कनकवर्माभूत्सुता च कनकप्रभा ॥४॥
कालेन यौवनरूढा स्तनस्तबकशोभिनी ।
लतेव सा बभौ कान्ता वसन्तलतिकाकृति- ॥५॥
बालप्रीत्या परिचितस्तां मन्त्रितनयो युवा ।
कामसारभिध- स्वैरमकामयत कामुक- ॥६॥
प्रवृत्ते पुष्पसमये धैर्यहारिणि यौवने ।
भृङ्ग- प्रसङ्गसञ्चारी मञ्जर्या- केन वार्यते ॥७॥
तनयां नष्टचरितां ज्ञात्वा मानी महीपति- ।
तुल्यं विवेश विषमं शोकक्रोधानलद्वयम् ॥८॥
कन्याविहीनानि कुलानि पुण्यै-
र्भवन्ति मान्यान्यभिमानभाजाम् ।
अयाच्ययाञ्चैव सुखं क्षणेन 
कुलं हि कन्या मलिनीकरोति ॥९॥
शासनादथ भूभर्तु- कन्या मन्त्रिसुतश्च स- ।
आकृष्य वध्यवसुधां नीतौ शासनकारिभि- ॥१०॥
याचमानौ परित्राणं ततस्तौ करुणाकुल- । 
राजपुत्र- स्वनगरान्निनाय नगरं परम् ॥११॥
तत- क्रुद्ध- क्षितिपतिं पुत्रं शत्रुमिवोत्कटम् ।
निष्कास्य निष्कृपश्चक्रे प्रत्यन्तगहनातिथिम् ॥१२॥
पित्रा निरस्त- सत्त्वाब्धिर्भ्रान्त्वा तीर्थवनावनौ ।
रम्योद्यानाब्जिनीकान्तं पुरं प्रप स निर्जनम् ॥१३॥
ददर्शैकाकिनीं तत्र भगिनीं कनकप्रभाम् ।
खिन्नां जनवियोगेन नगरस्येव देवताम् ॥१४॥
@५६२
सा भ्रातरं परिज्ञाय प्रीत्या बाष्पाम्बुवर्षिणी ।
शून्यताकारणं तेन पृष्टा तं प्रत्यभाषत ॥१५॥
भ्रातर्निर्जनतां नीतं पुरमेतत्प्रहारिभि- ।
षष्टिसङ्ख्यैर्महानागैर्यक्षैर्न्यग्रोधसंश्रयै- ॥१६॥
सम्प्रत्यस्मिन् क्षये शेषावहं मन्त्रिसुतश्च स- ।
अधुना त्वद्भूजबलप्रभावस्त्राणमेव नौ ॥१७॥
इति श्वसुर्वच- श्रुत्वा राजपुत्र- समागत- ।
एकयक्षावशेषां तां चक्रे यक्षावलीं शरै- ॥१८॥
स यक्ष- कोटरो नाम तमेव शरणं गत- ।
प्रपन्नदासभावो’स्य विदधे जयघोषणाम् ॥१९॥
पुन- पौरै- समाकीर्णे पुरे तस्मिन्नविप्लवम् ।
नृपं राजसुतश्चक्रे मन्त्रिसूनुं स्वसु- पतिम् ॥२०॥
पुत्रप्रभावं साश्चर्य- श्रुत्वा चारैर्निवेदितम् ।
कनक- क्ष्मापतिर्लेखप्रणयेनानिनाय तम् ॥२१॥
स बद्धमुकुट- पित्रा युवराज- प्रतापवान् ।
वशे वश्येन्द्रियश्चक्रे चतुर्द्वीपवतीं महोम् ॥२२॥
श्रीमान् राजकुमारो’सावहमेव तदभावम् ।
संसारस्येव यश्चक्रे शत्रुवर्गस्य सङ्क्षयम् ॥२३॥
उत्साहादुपविश्य सत्त्वरुचिरे सद्धर्मसिंहासने 
शीलोष्णीषवता विवेकसलिलप्राप्ताभिषेकश्रिया ।
हत्वा शत्रुपरम्परां पृथुभवक्लेशावलीमक्षयां
सा लब्धप्रशमेन विश्वजयिना निर्वाणभूर्भुज्यते ॥२४॥
नगरोपममलतरं निर्वाणं यक्षसन्निभान् शत्रून् ।
क्लेशानक्षपयित्वाप्तं कैश्चिद्भगवानुक्त्वेति विरराम ॥२५॥
इति क्षेमेन्द्रविरचितायां बोधिसत्त्वावदानकल्पलतायां 
कनकवर्मावदानं षड्धिकशततम- पल्लव- ॥
@५६३
१०७. शुद्धोदनावदानम् ।
गुणे स्पृहा न द्रिविणे कदाचित् 
योगे’भियोग- प्रसभं न भोगे ।
पुण्योज्ज्वलानां विशदाशयानां 
रजोविरागाभिरतिर्न कामे ॥१॥
पुण्यप्रभावं भगवान् पुण्यशीलस्तथागत- ।
बभाषे भिक्षुभि- पृष्टस्तत्पुण्यादरविस्मितै- ॥२॥
वाराणस्यां महीं राज्ञि ब्रह्मदत्ते प्रशासति । 
शुद्धोदनो गृहपतिर्बभूव धनदोपम- ॥३॥
तस्यार्थिकल्पवृक्षस्य समुद्रगमनार्जितै- ।
मणिमौक्तिकसम्भारै- परिपूर्णमभूद्गृहम् ॥४॥
रत्नद्वीपान्तरायात- स कदाचिन्महीपतिम् ।
द्रष्टुं ययौ समादाय मुक्ताहारमुपायनम् ॥५॥
प्रत्युद्गतेन प्रणयान्मानित- स महीभुजा । 
तारहारं ददौ तस्मै लीलाहासमिव श्रिय- ॥६॥
स रश्मिसूत्रसंसक्ततारकानिकरोपम- ।
भूमिभर्तुर्गुणी हारश्चकार हृदयग्रहम् ॥७॥ 
अस्मिन्नवसरे राज्ञ- सुता बालसरस्वती ।
सुभाषितं भव्यगिरा हर्म्योत्सङ्गगता जगौ ॥८॥
सूक्तं गृहपति- श्रुत्वा श्रवणामृतमीप्सितम् ।
पुलकाङ्कुरिताकारस्तन्मय- स्वगृहं ययौ ॥९॥
त्यक्ताहारविहारो’थ सुभाषितकृताशय- ।
निद्रादरिद्र- स्वगृहे स चिरं समचिन्तयत् ॥१०॥
अहो नु राजपुत्र्या तद्गीतं साधु सुभाषितम् ।
अपर्यालोचितेनापि येनामृतमिवार्पितम् ॥११॥
मया द्वादशभिर्वर्षैर्विपुलो रत्नसञ्चय- ।
स प्राप्त- सूक्तरत्नं तु न कुतश्चिदुपार्जितम् ॥१२॥
रत्नै- किमश्मगुरुभि- प्रयत्नशतसञ्चितै- ।
सन्मार्गालोकने रत्नं तद्विधं तु सुभाषितम् ॥१३॥
इति सञ्चिन्त्य पुरुषं विसृज्य नृपमन्दिरम् ।
स चक्रे राजदुहितु- सूक्तयाञ्चामयाचक- ॥१४॥
सा बभाषे स्मितमुखी सूक्तं मूल्येन लभ्यते ।
तस्यार्घतुल्यं द्रविणं दीयतां यदि शक्यते ॥१५॥
यावद्द्वादशभिवर्षैस्तेन तद्रत्नसञ्चय- ।
विहित- सत्यशीलेन पण्यार्हो’सौ समर्प्यताम् ॥१६॥
@५६४
एतद्भूपालदुहितु- सन्देशं दूतभाषितम् ।
श्रुत्वा गृहपति- सर्वं रत्नान्यादाय सादर- ॥१७॥
स्वयं राजगृहं गत्वा दत्वास्यै तृणलीलया ।
सूक्तरत्नं तदादाय पपाठोत्कण्ठितो मुहु- ॥१८॥
यद्यत्किञ्चित्सुखमनुपमं बाह्यमाभ्यन्तरं वा 
यो य- सत्त्वप्रसवविलसद्विस्मय- सिद्धियोग- ।
ये ये तृष्णाप्रशमविमला- सन्ततानन्दलाभा- 
पाकोत्सिक्त- समफलभर- पुण्यकल्पद्रुमस्य ॥१९॥
औदार्यनिधिना तेन सुरत्नेन सुभाषितम् ।
गृहीतं नृपति- श्रुत्वा पप्रच्छ तं सविस्मय- ॥२०॥
रत्नानि कस्मादुत्सृज्य सूक्तमात्रमिदं त्वया । 
गृहीतं बालिकावाक्ये सरल- प्रत्ययी भवान् ॥२१॥
पूर्णा सुभाषितैर्भूमिर्धनं कृच्छ्रेण लभ्यते ।
न भक्तविरहे भुक्तं सूक्तं शक्तेन केनचित् ॥२२॥
इति श्रुत्वा गृहपति- स्नेहादुक्तं महीभुजा ।
सूक्तेन तेन महता, सन्तुष्टस्तमभाषत ॥२३॥
राजन् किं क्रियते रत्नैर्यत्नरक्षैर्विनाशिभि- ।
सर्पाणामिव यै- पुंसां रागद्वेषो विषोपम- ॥२४॥
वैमल्योपचितां रुचिं रचयत- सन्मार्गदीपोपमां 
भव्यानां हृदये सुभाषितमणेर्गाढं गुणालम्बिन- ।
पाकोत्तीर्णसुवर्णसुन्दरपदप्राप्तप्रबन्धस्थिते- 
मूल्यं सागरमेखला वसुमती पादांशके’प्यल्पकम् ॥२५॥
इति श्रीमान् गृहपतिर्निगद्य कुशलोद्यत- ।
सुवर्णपत्रलिखितं सूक्तं दिक्षु न्यवेशयत् ॥२६॥
शुद्धोदनो गृहपति- सो’हमेव तदाभवम् ।
सूक्ते- पुण्योपदेशार्थे सर्वस्वेनापि सादर- ॥२७॥
शारिपुत्रो’प्ययं भिक्षु- सा भूपतिसुताभवत् ।
इत्युवाचाखिलजगत्कुशलाय तथागत- ॥२८॥
आद्य- कन्द- कुशलनलिनीमूलबन्धप्रसूते-
र्नानासम्पन्नवनवलतासम्भवोद्यानभूमि- ।
तृष्णातापप्रशमनहिमस्मेरगङ्गाप्रवाह-
सन्मार्गाग्रप्रकटनपटु- पुण्यमेव प्रकाश- ॥२९॥
इति क्षेमेन्द्रविरचितायां बोधिसत्त्वावदानकल्पलतायां
शुद्धोदनावदानं सप्तोत्तरशततम- पल्लव- ॥
@५६५
१०८ जीमूतवाहनावदानम् । 
उपक्रम- ।
एषा जिनेन्द्रविहितोरुविहारवर्य-
चैत्याङ्गणे कनकचित्रगुहागृहेषु ।
चित्रामृतप्रचितलेख्यमयी बभूव
बुद्धावदानविविधाद्भुतकल्पवल्ली ॥१॥
सैवेयं कुशलाय पूर्णसुकृते चित्ते विहारे सतां 
क्षेमेन्द्रेण विशेषचित्ररचनारम्यावदानावली ।
आकल्पप्रतिमासहस्रविकसत्पुण्यप्रबन्धोज्ज्वला
मा भूत्तद्विरहाकुलं जगदिति व्यक्तं प्रतिष्ठापिता ॥२॥
सप्तोत्तरशतमेतत्तेन कृतं बोधिसत्त्वचरितानाम् ।
मङ्गलसङ्ख्यापूरणमेकं कार्यं प्रयत्नेन ॥३॥
सोमेन्द्रनामा तनयो’थ तस्य 
कविर्निरुद्धापरनामधेय- ।
अस्मिन् जिनोदारकथाप्रबन्धे 
सम्पूरयिष्यत्यवदानशेषम् ॥४॥
बन्ध- केरलकामिनीकुचभराकार- परं संहत-
काञ्चीकान्तकपोलकोमलतर- को’पि प्रसादोदय- ।
कार्णाटीनयनच्छटापरिचिता कर्णान्तरासङ्गिनी
भङ्गिर्यस्य तरङ्गिणी रसनिधेर्वन्द्य- स सूक्तोदधि- ॥५॥
ओं^कारात्कुटिलत्वमेव परमं यै- शिक्षितं लीलया 
यस्य [येषां] स्वस्तिपदं कदाचिदपि न स्पष्टं मुखान्निर्गतम् ।
क्रोधाध्माततया विवर्णवदनास्तीव्रापाराधोपमं 
ते विद्यानिधय- कथं पृथुकथं काव्यं क्षमन्ते खला- ॥६॥
कृत्वेमामवदानकल्पलतिकां क्षेमेन्द्रनामा कवि- 
सद्धर्मप्रणिधानमेतदधुना धत्ते धिया धीधन- ।
पुण्यं यत्समुपार्जितं जिनगुणाख्यानप्रबन्धान्मया 
भूयात्तेन समस्तसत्त्वकुशले नित्योद्यतो’यं जन- ॥७॥
संसारोरुपरिश्रमस्य दधत- कामासवक्षीबता-
रोहं मोहतमोनिमीलितदृश- सुप्तस्य लुप्तस्मृते- ।
सन्नद्धं जगत- प्रबोधनविधौ नि-शेषदोषापहं 
भास्वन्तं भगवन्तमेव सततं बुद्धं प्रबुद्धं नुम- ॥८॥
@५६६
आनन्दबन्धुमसकृत्पृथुमानसानां 
सुक्तांशुभिर्विहितसर्वसुखोपदेशम् । 
क्षेमेन्द्रमुज्ज्वलनिजाभिजनाब्धिचन्द्रं 
कीर्तिप्रकाशजनकं जनकं नमामि ॥९॥
वाक्पाकपावनविधानजिनावदान-
निर्माणपुण्यकलनाकुशलाभियोगे ।
अस्मिन् कृत- सुकृतिना दिशता नियोगं 
सम्पूरणाय गुरुणा मम संविभाग- ॥१०॥
येषां सुवर्णप्रतिमाप्रतान-
जिनावदानान्यभवन् गुहासु ।
संसक्तनेत्रामृतचित्रचित्रा- 
कालेन ते ते’पि गता विहारा- ॥११॥
सरस्वतीतूलिकया विचित्र-
वर्णक्रमै- सङ्कलितावदान- ।
तातेन यो’यं विहिती महार्थ- 
सन्नन्दन- पुण्यमयो विहार- ॥१२॥
न तस्य नाशो’स्ति युगक्षये’पि 
जलानलोल्लासपरिप्लवेन ।
दिक्षु प्रतिष्ठापितपुष्पपाली-
स्थिरप्रसक्तप्रतिमागणस्य ॥१३॥
तस्मिन् मयाप्यक्षयपुण्यलोभा-
देकावदानप्रतिमार्पितेयम् ।
महात्मनां प्रौढपदानुसारी 
स्वल्पो’प्ययत्नेन महत्त्वमेति ॥१४॥
माधुर्यधुर्यममृतं श्रुतिपात्रपेय-
मामोदसद्ममुखपद्मपदे ध्वनन्तीम् ।
भृङ्गाङ्गनामिव पितु- प्रणिपत्य वाणीं
सम्पूरयामि पृथुकाव्यविशेषशेषम् ॥१५॥
@५६७
कान्तां नूतनसङ्गमोत्सववतीं दिव्यप्रभावां श्रियं 
तारुण्याभरणोपभोगलहरीं त्यक्त्वा तृणक्रीडया ।
प्राणत्राणविधौ परस्य कृपया कुर्वन्ति ये सादरा 
निर्व्याजं निजदेहदानमचलास्तानेव वन्दामहे ॥१॥
बभूव काञ्चनपुरे श्रीमान् विद्याधरेश्वर- ।
जीमूतकेतुर्जीमूत इव तापहरो’र्थिनाम् ॥२॥
यस्य कल्पद्रुमोद्भूता- सदा नवनवा श्रिय- ।
चकाशिरे यश-पुष्पा- पुण्यसौरभनिर्भरा- ॥३॥
जीमूतवाहनस्तस्य पुत्रश्चन्द्र इवोदधे- ।
अभूदत्युग्रपुण्यानां प्रत्यग्र इव सञ्चय- ॥४॥
गुणवान् विनयेनेव त्यागेनेव विभूतिमान् ।
स बभौ तेन पुत्रेण सुकृतेनेव सज्जन- ॥५॥
कल्पद्रुमं ससाम्राज्यं पुत्राय प्रतिपाद्य स- ।
तपसे शान्तिनिलयं मलयं प्रययौ नृप- ॥६॥
जायासखे श्रियं त्यक्त्वा याते ताते तपोवनम् ।
जीमूतवाहन- प्राप्तविभव- समचिन्तयत् ॥७॥
गुरुसेवावियुक्तस्य मम नि-सुखतां गता ।
इयं श्रीर्नेत्रहीनस्य चित्रशालेव निष्फला ॥८॥ 
तातस्य पादपतने नखरश्मिमाला-
विभ्राजमानमुकुटस्य यथा पुराभूत् ।
तच्छासनश्रवणकुण्डलमण्डितस्य 
नो चक्रवर्तिविभवे’द्य तथा मम श्री- ॥९॥
इति सञ्चिन्त्य स निजं कृत्वा कनकवर्षिणम् ।
सर्वलोकोपकाराय सन्नद्धं कल्पपादपम् ॥१०॥
प्राज्यं साम्राज्यमुत्सृज्य प्रययौ पितुराश्रमम् ।
त्रैलोक्यसारमैश्वर्यं तृणं विपुलचेतसाम् ॥११॥
तस्मिन् साम्राज्यमुत्सृज्य प्रयाते मलयाचलम् ।
हेम्ना कल्पद्रुम- पृथ्वीं परिपूर्य दिवं ययौ ॥१२॥
जीमूतवाहन- प्राप्य गिरिं श्रीखण्डमण्डनम् ।
वियोगतापं तत्याज पित्रो- पादाब्जसेवया ॥१३॥
अत्रान्तरे चन्दनवल्लरीणां दिदेश बालानिललोलितानाम् ।
उछ्वासिनीनामभिलाषदीक्षां जृम्भाजुषां कामसुहृद्वसन्त- ॥१४॥
@५६८
अदक्षिण- प्रोषितकामिनीनां 
ववौ मुहुर्दक्षिणमातरिश्वा ।
जगज्जयायेव झषध्वजेन 
वायव्यमस्त्रं सहसा प्रयुक्तम् ॥१५॥
असूत्रनै- षट्पदमण्डलानां 
घनप्रसूनैर्गुरुतां प्रयाता- ।
चूतद्रूमाश्चक्रुरभिन्नमुद्रा-
बन्धेन यूनामभिलाषदीक्षाम् ॥१६॥
वसन्तलक्ष्मीश्रवणावतंसा-
श्चकाशिरे शैलतटेष्वशोका- ।
पादप्रहारैरिव नागरीणां 
सङ्क्रान्तरागा नवपल्लवेषु ॥१७॥
धन्यस्य कान्तावदनासवेन 
ममैव रम्य- स्मरदोहदो’यम् ।
इतीव जाता बकुलद्रुमस्य 
हर्षस्मितश्री- कुसुमच्छलेन ॥१८॥
मानं समुत्सृज्य विहाय मौनं 
पादप्रणामेन मनस्विनीभि- ।
प्रसाद्यमानं दयितं विलोक्य
जहास पुष्पैरिव सिन्दुवार- ॥१९॥
वसन्तसिंहस्य पलाशपाली
बभौ स्फुरत्केसरभारभाज- ।
मनस्विनीमानगजावघात-
रक्ता च सिक्ता नखरावलीव ॥२०॥
कर्णे क्वणत्कोकिलकामिनीभि- 
स्पर्शे शिरीषैर्दृशि कर्णिकारै- ।
घ्राणे सरत्केसररेणुपूरै-
र्ववर्ष हर्षं कुसुमोत्करश्री- ॥२१॥
तस्मिन् मधुक्षीबविघूर्णमान-
भृङ्गाङ्गनाविभ्रमभोगकाले ।
उत्फुल्लवल्लीषु वनस्थलीषु
चचार विद्याधरराजसूनु- ॥२२॥
@५६९
स तत्र हेमप्रतिबद्धधाम्नि
सिद्धप्रतिष्ठापितरत्नमूर्तिम् ।
अभ्यर्च्य गौरीमुपवीणयन्तीं 
ददर्श कन्यां कलिकामिवेन्दो- ॥२३॥
गौर्या- समाराधनसंविधान-
बद्धस्थितिं मन्मथजीवनाय ।
विलोक्य तां कामवधूमिवान्यां 
जीमूतवाह- पृथुविस्मयो’भूत् ॥२४॥
शनैरथाङ्कादवतार्य वीणां 
गीतावसाने हरिणायताक्षी ।
लज्जानता त्यक्तशरस्मराभं 
ददर्श विद्याधरराजपुत्रम् ॥२५॥
परस्परालोकनविभ्रमेण 
नेत्रांशुशोभाभरणो’भिलाष- ।
गतागतानीव तयोश्चकार
मध्ये मन-सन्धिनिबद्धदूत- ॥२६॥
सा कामपद्माकरराजहंसी
सपक्षपाता नवदर्शने’पि । 
जन्मान्तराभ्यासरसादिवास्य
स्वस्थं महन्मानसमाविवेश ॥२७॥
शशाङ्करत्नं विमलं शशीव 
कन्याकुलं लक्ष्यमिव स्मरेषु- ।
तस्या- सरागं स विवेश चित्त-
मिन्दिन्दिर- फुल्लमिवारविन्दम् ॥२८॥
अभ्येत्य तां बालसखीद्वितीयां 
लज्जानिमज्जन्नवकामजृम्भाम् ।
विद्याधरेन्दुर्विजने जगाद
धीरो’पि रूपाद्भुतकृष्यमाण- ॥२९॥ 
सम्भाषणेन क्रियते न कस्मात् 
सुभ्रु त्वयाभ्यागतसंविभाग- ।
बिभर्ति भव्याभिजनानुरूपं 
रूपं सदाचारगुणेन शोभाम् ॥३०॥
@५७०
इदं नवालङ्करणं स्मरस्य 
तवानवद्याङ्गि शशाङ्ककान्तम् ।
दिव्यं वपु- कस्य समुन्नतस्य
वंशस्य मुक्तामणितामवाप्तम् ॥३१॥
तवाथवा सुन्दरि दर्शनेन 
वयं सुधार्द्रेण कृतोपचारा- ।
करोति लावण्यवितीर्णहर्षा
सम्भाषणं कस्य शशाङ्कलेखा ॥३२॥
इदं तु न- कौतुकमात्रमेव
प्रीत्यापनेतुं भवती ब्रवीतु ।
सत्पक्षपाताभिमुखेन धात्रा 
कस्यान्वयस्याभरणीकृतासि ॥३३॥
ध्यात्वेति विद्याधरशेखरस्य 
वचस्तदौत्सुक्यविभागगर्भम् ।
ह्रियाभवन्मौनवती यदासौ
तदा सखी मालतिका जगाद ॥३४॥
कुमार विद्याधरराजवंश-
सुधाब्धिचन्द्रस्त्वमिव प्रसिद्ध- ।
अस्मत्पुरे सिद्धविलासिनीभि-
र्यद्गीयसे विग्रहवाननङ्ग- ॥३५॥
प्रख्यातकल्पद्रुमदानशीलं 
गुणप्रभावाभरणं यशस्ते ।
अस्याश्च मित्रावसुनानुजेन 
कर्णावतंसीकृतमिन्दुशुभ्रम् ॥३६॥
स त्वं महासत्त्व कथं कथार्ह- 
प्रौढोपचारक्रिययैव सख्या- ।
भवन्ति लज्जाविजितस्वभावा 
विशेषतो’ग्रे महतां हि कन्यका- ॥३७॥
सिद्धान्वयाम्भोधिसुधाधिकस्य 
विश्वावसो- सिद्धपते- सुतेयम् ।
उद्यानकेलीषु करोति यस्या- 
सर्वैव कान्ति- कुसुमावबोधम् ॥३८॥
@५७१
नवमलयजवल्लरीव तन्वी
प्रथमसमुद्गतपल्लवारुणोष्ठी ।
इयममृतमयी सुरासुराणां 
मलयवती सतताभिलाषभूमि- ॥३९॥
इति तस्यां ब्रुवाणायां स्थविरो’भ्येत्य कञ्चुकी ।
त्वरागमनसोच्छवास- प्राह सिद्धाधिपात्मजाम् ॥४०॥
कल्याणमित्रावसुना सहितो’न्त- पुरस्थित- ।
त्वद्विवाहकथासक्त- पिता त्वां द्रष्टुमिच्छति ॥४१॥
इत्युक्त्वा सहसा तेन सह सख्या सुलोचना ।
जीमूतवाहनन्यस्तमानसा सा शनैर्ययौ ॥४२॥
तस्यां पश्चात्स्थितसखीकथाव्याजे- पुन- पुन- ।
कान्तं निरीक्षमाणायां व्रजन्त्यामलसै- पदै- ॥४३॥
तत्पथे दत्तनयन- कुमार- समचिन्तयत् ।
नवोत्कण्ठाश्रयो धृत्या त्यज्यमान इवेर्ष्यया ॥४४॥ 
अहो नु मृगशावाक्ष्या व्रजन्त्या पितुरन्तिकम् ।
सरागं तद्भयेनेव मयि न्यासीकृतं मन- ॥४५॥
श्वासायासनिरोधयत्ननिरता नि-शब्दसंवादिनी
सोत्कम्पा विजने’पि दर्शनभयादत्यन्तशङ्काकुला । 
तन्वी मन्मथमार्गणाभिपतने वैलक्ष्यलीनस्थिति- 
नो जाने कतमेन सा मम पथा चोरी प्रविष्टा मन- ॥४६॥
चिरं विचिन्त्येति शिलातलस्थ- 
स मन्मथाज्ञाविषयं प्रयात- ।
सङ्कल्पवर्त्या पुरतो’भिलिख्य
मुहुर्मृगाक्षीं स्तिमितेक्षणो’भूत् ॥४७॥
अथाययौ पुष्पपरागरेणु-
पूर्णे वने पादसरोजमुद्रा- ।
चक्रध्वजाङ्का विजने’नुसृत्य 
तस्यान्तिकं नर्मसुहृत्सुबन्धु- ॥४८॥
स तं विलोक्याभिनवाभिलाष-
विशेषचिन्ताप्रतिबद्धचित्तम् ।
विक्रीतधैर्यं स्मरशासनेन 
पप्रच्छ साश्चर्यविकारहेतुम् ॥४९॥
@५७२
को’यं सखे धैर्यनिधेस्तवापि
नितान्तसन्तापपदोपदेष्टा ।
चिन्ताश्रयान्निश्चललोचनस्य 
विभाव्यते को’प्यधृतिप्रकार- ॥५०॥
इति प्रयत्नप्रणयेन पृष्टो
विश्रम्भधाम्ना सुहृदा कुमार- ।
तमब्रवीन्निश्वसितानुमेय-
सपक्षपातस्मरबाणपात- ॥५१॥
सखे सखेदस्य पुराणसर्गे 
वर्गे विधेर्नूतनरूपरेखा ।
दृष्टा मया कान्तिमयीव कन्या 
सिद्धान्वयाम्भोधिसुधांशुलेखा ॥५२॥ 
इन्दोस्तद्वदनारविन्दविलसल्लावण्यलुप्तद्युते- 
सारङ्गस्य च तद्विलोचनरुचिप्रत्यस्तनेत्रश्रिय- ।
मन्ये’हं समदु-खयो- प्रतिनिशं वैलक्ष्यलीनात्मनो-
श्चिन्तानिश्चल एष शान्तयशसो- सन्दृश्यते सङ्गम- ॥५३॥
कर्णावतंशीकृतनेत्रकान्ति- 
नवे’पि सन्दर्शनविभ्रमे सा ।
विभाव्यमानाभिनवाभिलाषं 
मयि स्वभावं प्रकटीचकार ॥५४॥
तस्मिन् कम्पतरङ्गिणिव्यतिकरं व्याहारिणीं मेखलां 
मूकीकृत्य सुसान्त्वितामिव भयाद्वस्त्रप्रदानैर्मुहु- । 
लज्जामौनवती विनम्रवदना सा स्रस्तकर्णोत्पलो-
दञ्चच्चञ्चुरचञ्चरीकविरुतैश्चक्रे मम स्वागतम् ॥५५॥
वक्त्रे चन्द्रशतानि लोचनयुगे नीलोत्पलानां वनं
बाह्वोर्बालमृणालिकाश्चरणयोरुत्फुल्लपद्माकरा- । 
निर्माणे परमाणुतां वरतनो- कामेन चेत्प्रापिता-
स्तत्किं वह्निमयीव सा दहति मे स्नेहानुविद्धं मन- ॥५६॥
स कापि कामकुमुदाकरचन्द्रलेखा 
दृष्टा मया नयनपद्मविकासहेतु- ।
यत्कान्तिविभ्रमसुधातटिनी निपीता 
मूर्च्छां विषोष्मपिशुनामनिशं तनोति ॥५७॥
@५७३
विश्वावसोर्विमलसिद्धकुलाख्यवार्धि-
ताराधवस्य तनयेति मया श्रुता सा ।
बाला विलासजननी कुसुमायुधस्य 
लीलागुरोर्मलयवत्यभिधा मृगाक्षी ॥५८॥
श्रुत्वेति विद्याधरराजसूनो-
र्वाक्यं नवोद्भूतमनोभवस्य ।
उवाच गन्धर्वकुमारकस्तं 
विश्रम्भभूमि- प्रणयी सुबन्धु- ॥५९॥
दिष्ट्या सखे तुल्यगुणानुभावात्
स्थाने तवायं प्रसृतो’भिलाष- ।
भवत्यवश्यं सुकृतोचितानां 
मनोरथ- सत्पथपान्थ एव ॥६०॥
धन्येव लोकत्रयलक्ष्यभूता
सा वैजयन्ती रतिवल्लभस्य ।
सुराङ्गनालोकननिश्चलस्य 
यया धृतिस्ते तरला कृतेव ॥६१॥
परं राजत्येका जगति जयिनी पूर्णरजनी
वरं श्यामावर्गे वहति विभवं सैव सुभगा ।
यया हीन- क्षीणद्युतिरमृतरश्मि- प्रतिनिशं 
शनैर्धत्ते तन्वीनतनखमुखोल्लेखतनुताम् ॥६२॥
भजस्व धैर्यं तव वाञ्छितं यत्
तदप्रयत्नोपनतं कराग्रे ।
विश्वावसो- सिद्धपतेस्वदर्थे 
कन्यार्थिता त्वज्जनकेन सा हि ॥६३॥
धन्यो’स्मि यस्य तनया त्रिजगत्प्रियेण 
संयुज्यते द्युतिमता शशिना निशेव ।
उक्त्वेति सिद्धपतिरादरहर्षपूर्ण- 
कन्याविवाहमहत्परतामवाप्त- ॥६४॥
प्रात- सखे स भविता विपुलोत्सवस्ते 
कान्तासमागमसुधासफलो विवाह- ।
यस्मिन् समानगुणसङ्गमदर्शनेन 
धातु- करिष्यति जन- सुचिरात्प्रशंसाम् ॥६५॥
@५७४
इति सुहृद्वचनं सहसोच्छल-
द्विपुलहर्षमय- स निशम्य तत् ।
निजपदं प्रययौ कलयन् धिया
दिवसशेषमनेकयुगोपमम् ॥६६॥
अथ सन्ध्यावधूसङ्गादिव सङ्क्रान्तकुङ्कुम- ।
जगाम गगनोद्याने तिग्मांशुर्गाधरागताम् ॥६७॥
दिनान्ते पद्मिनीकान्ते विश्रान्ते’स्ततटान्तरे ।
पादसंवाहनासक्ता सन्ध्या तस्यान्तिके बभौ ॥६८॥
ततश्च पश्चिमाम्भोधिं प्रविष्टे वासरेश्वरे ।
खमपूर्यत नक्षत्रैस्तदुत्थैरिव शीकरै- ॥६९॥
शनै- स्तोकतम-श्यामा श्यामा भुवनभाजनात् ।
सन्ध्यारागासवं पीत्वा क्षीबेवाघूर्णत क्षणम् ॥७०॥
तत- प्राची शचीकान्तविलासवसति- ककुप् । 
आसन्नेन्दूदयालोकचन्दनेन विराजिता ॥७१॥
अथोद्ययौ सुधासूति- श्यामामुखविशेषक- ।
भोगिनां भोगसौभाग्यलीलासुखविशेषक- ॥७२॥
विलासहासाभिमुखीमिन्दोर्वीक्ष्य कुमुद्वतीम् ।
मन्युलीनेव नलिनी निमिमील गलद्द्युति- ॥७३॥
प्रत्यग्रचन्द्रतिलका तारानिकरवाहिनी ।
कामं जगाम सा श्यामा मुनिसंयमवामताम् ॥७४॥
तस्यां निशायां सोत्कण्ठा हर्म्ये मलयवत्यथ ।
जीमूतवाहनध्याननिर्निद्रा समचिन्तयत् ॥७५॥
इयं मम समासन्नविवाहान्तरवर्तिनी ।
न परिक्षीयते वामा शतयामेव यामिनी ॥७६॥
अहो नु गगनोद्याने शशिसङ्गमनिर्वृता ।
तारका कुसुमस्मेरं रजनी न विमुञ्चति ॥७७॥
आयामिनी यामिनीयं याता मे प्रियविघ्नताम् ।
स्वयं सुखरसासक्त- को जानाति परव्यथाम् ॥७८॥
इति चिन्तानुबन्धैन तस्या- सन्तापकारिणा ।
सानुरोधेव रजनी जगामादर्शन शनै- ॥७९॥
अथारुणांशुकवती त्वरास्रस्तेन्दुदर्पणा ।
आसन्नोत्सवसज्जे प्रभा प्राभातिकी बभौ ॥८०॥
@५७५
उदिते पद्मिनीकान्ते शान्ते तमसि शार्वरे ।
बभूव सर्वभूतानां सुखाय नयनोत्सव- ॥८१॥
तत- प्रवृत्ते पद्मिन्या दिवाकरकरग्रहे ।
उद्ययुर्भृङ्गललनासङ्गमङ्गलगीतय- ॥८२॥
तत- सिद्धाधिनाथस्य भवने भूरिसम्पद- ।
सुतापरिणयारम्भसम्भार- समवर्तत ॥८३॥
अथ सिद्धपुरन्ध्रीभिर्दिव्यांशुकविभूषणै- ।
दृष्ट्वा प्रसाधितां कन्यामूचुरप्सरसो मिथ- ॥८४॥
हारो’स्या- कुचयोर्भार- परिहार- परं रुचे- ।
लावण्यव्यवधानेन भूयसा भूषणेन किम् ॥८५॥
तन्वङ्ग्या सखि किं कृत- स्तनतटे रत्नावलीभिर्भर- 
चित्रं मण्डनमण्डितासि सुदृश- किं वाञ्जनेनामुना ।
रम्यानञ्जनदुर्ग्रहेण विहिता वक्रेन्दुबिम्बे त्वया 
पश्येयं कुरुते कलङ्ककलनां कस्तूरिकामञ्जरी ॥८६॥
सखीभिरिति सङ्कल्पजल्पैराकल्पिते भ्रम- ।
कल्पितो मङ्गलायैव स्वल्पो’प्यस्या व्यराजत ॥८७॥
अथाययौ विमानेन मणिमालांशुमालिना ।
हरिहर्म्यायमानेन व्योम्ना जीमूतवाहन- ॥८८॥
जगत्त्रयीपूज्यगुणादरेण 
सिद्धाधिनाथेन स पूज्यमान- ।
विद्याधरश्रेणिशतानुयात- 
सज्जीकृतां मङ्गलभूमिमाप ॥८९॥
अथाययौ रत्नविमानसुस्था 
कन्या मनोजन्मविलासवल्ली ।
विवाहहर्षद्युतिसंविभागै-
र्विभूषणानीव दिशां दिशन्ती ॥९०॥
सखीकरान्दोलितचामराग्र-
विस्रस्तकर्णोत्पलपल्लवेन ।
कपोललग्नेन बभौ क्षणं सा
न्यस्ताङ्कचन्द्राभरणा निशेव ॥९१॥
तत- प्रवृत्ते विधिवद्विवाह-
महोत्सवे सिद्धनृपात्मजाया- ।
@५७६
पाणिग्रहस्पर्शनवामृतेन 
ननन्द विद्याधरराजसूनु- ॥९२॥
तौ दम्पती हारमहार्हरत्न-
सङ्क्रान्तदेहौ बभतुर्विवाहे ।
प्रीत्येव लब्ध्वा हृदयेऽवकाशं 
परस्परं स्वस्थतया प्रविष्टौ ॥९३॥
निर्वर्तितोद्वाहविधिप्रबन्धौ
तौ गीतनृत्योचितनाककान्तम् ।
विन्यस्तरत्नासनमर्घ्यभाजौ
राजाङ्गणं जग्मतुरुत्सवार्हम् ॥९४॥
अथोत्सवोत्साहविशेषनृत्त-
खिन्नेव पीत्वा मधु शातपत्रम् ।
विश्रान्तिमस्ताद्रितटे निषण्णा
भेजे शनैरंशुमतों’शुमाला ॥९५॥
तत- समादाय करावलम्बनां 
दिनश्रियं रागवतीं च सन्ध्याम् ।
उद्यानलोभादिव रश्मिमाली
मेरोर्जगामापरपार्श्वभूमिम् ॥९६॥
नीलाम्बरादृश्यत वासरान्ते 
विलोलतारा रजनी मृगाक्षी ।
विलोकयन्ती भयसम्भ्रमेण 
मुहुर्दिगन्तानभिसारिकेव ॥९७॥
अथोदयाद्रे- शिखरं शशाङ्क- 
करावलीस्फाटिकजालपट्टम् ।
महोत्सवे सिद्धपुरन्ध्रिनृत्यं 
द्रष्टुं महाहर्म्यमिवारुरोह ॥९८॥
प्रकीर्णताराक्षतलाजपुष्पे 
तस्मिन्निशाचन्द्रमसोर्विवाहे ।
अभून्मधुक्षीबमधुव्रतानां 
को’पि प्रमोद- कुमुदाकराणाम् ॥९९॥
महोत्सवोत्साहरसे’थ तस्मिन् 
विलोलफेनोज्ज्वलमाल्यहार- ।
@५७७
नृत्यन् बभौ सिद्धपुरन्ध्रिलोक- 
चन्द्रोदयोद्भूत इवामृताब्धि- ॥१००॥
तत- प्रभाते परिंवर्धमाने 
महोत्सवे मित्रसमागमेन ।
बालातपे सिद्धपुरे बभूव 
सिन्दूरपूरैरिव पौरकेलि- ॥१०१॥
शनै- प्रयातेषु दिनेषु षट्सु
महोत्सवस्याद्भूतहर्षभूमे- ।
गिरेस्तटे सप्तमवासराग्रे 
चचार विद्याधरराजसूनु- ॥१०२॥
ददर्श तत्र स्फुटरश्मिजाल-
फणामणिस्फीतकृतप्रकाशम् ।
मात्रानुयातं परिपूर्णचन्द्र-
बिम्बाननं नागकुमारमग्रे ॥१०३॥
तस्या- प्रसर्पद्धनबाष्पबिन्दु-
मालावकीर्णस्तनमण्डलाया- ।
अत्युग्रशोकाहतिकम्पिताया- 
शुश्राव तारं करुणप्रलापम् ॥१०४॥
हा वत्स पातालमणिप्रदीप-
समीपमाप्तो’सि कथं क्षयस्य ।
द्रक्ष्यामि क्रान्तं क्व पुनस्तवेद-
मानन्दसन्दोहमिवाननाब्जम् ॥१०५॥
अस्मिन् प्रियप्रीतिलतावसन्ते 
किं यौवने मन्मथसन्धिभूते ।
हा भक्ष्यसे बान्धवजीवभूत 
कालद्विपाक्रान्त इवासि पुत्र ॥१०६॥
कस्मात्तवायं घनदु-खशंसी
मात- प्रजात- प्रसभं प्रलाप- ।
किं तीव्रमाकम्पकमस्य साधो- 
कल्याणमूर्तेरभिशङ्कयेत्कम् ॥१०७॥
वपूंषि कामं कुशलोचितानि
सौजन्यसंवादसुखप्रदानि ।
@५७८
एवंविधानि प्रतियातनानां 
नैवास्पदत्वं विपदां प्रयान्ति ॥१०८॥
सङ्क्रान्ततद्दु-खविषाकुलेन 
पृष्टेति सा तेन दयामयेन ।
तमब्रवीत्कीलितलोचनेव 
वियोगभीत्या वदने सुतस्य ॥१०९॥
किं निष्प्रतीकारसमुद्गमेन
श्रुतेन ते सद्व्यसनानलेन ।
अकालपाती मम दु-सहो’यं 
दुष्कर्मपाकोपनतप्रकार- ॥११०॥
विशालकीर्त्युज्ज्वलशङ्खपाल-
कुलाङ्कुरे वत्सतरे ममास्मिन् ।
मूलाभिघाती विधुरेण धात्रा 
सज्जीकृतो’यं कठिन- कुठार- ॥१११॥
एक- सदाभक्षणदीक्षितस्य 
तीर्क्ष्यस्य सर्वक्षयरक्षणाय ।
वारेण नाग- फणिनायकेन 
विसृज्यते पाटलपट्टचिह्न- ॥११२॥
यो’यं तुषाराचलसन्निवेश-
सन्दृश्यते राशिरदृश्यपार- ।
स एष भुक्तोज्झितभोगिकाय-
कङ्कालमालाकलितो’स्थिकूट- ॥११३॥
वारक्रमेणाद्य ममास्य सूनो- 
कृतस्तदद्यान्तिकमागतस्य ।
प्राप्तो’यमस्मत्कुलमूलघाती
गृहीतशोणांशुकशासनस्य ॥११४॥
इति ब्रुवाणा विनयेन तूर्ण-
माश्वास्यमाना तनयेन तेन ।
सा तं पिधायांशुकपल्लवेन 
चुक्रोश तारं करुणस्वरेण ॥११५॥
हा शङ्खचूड त्वरसे किमेवं 
गन्तुं जगन्मण्डनवध्यभूमिम् ।
@५७९
उक्त्वेति सा कण्ठगृहीतपुत्रा 
तत्स्कन्धविन्यस्तमुखी मुमोह ॥११६॥
दृष्ट्वाप्तसञ्ज्ञां शनकै- कुमार-
स्तां कातरां धेनुमिवैकवत्साम् ।
अचिन्तयद्दु-खदवानले’स्या
निवारणोपायधिया दयार्द्र- ॥११७॥
अहो बतायं पतगेश्वरस्य 
क्रौर्यानुबन्धी मलिन- प्रयत्न- ।
पुष्णाति नित्यं करुणाविहीन-
परोपघातेन शरीरकं य- ॥११८॥
वियुज्यमाना तनयेन नेयं 
जीवत्यवश्यं जननी विवत्सा ।
अयं कुमार- सुकुमारमूर्ति-
र्मयैव रक्ष्य- स्वतनुप्रदेन ॥११९॥
क्षणं विचिन्त्येति स तामुवाच
मातर्व्रज त्वं ससुता स्वभूमिम् ।
गच्छाम्यहं पन्नगवध्यधाम 
प्रयच्छ शोणांशुकचिह्नमेतत् ॥१२०॥
इत्युक्तमात्रे सदयेन तेन 
सा कम्पमानाङ्गलता तमूचे ।
न वाच्यमेतद्भवता विरुद्धं 
त्वं शङ्खचूडादधिक- सुतो मे ॥१२१॥
अहं तु मोहोर्मिमगाधसिन्धु-
मशर्मकर्मोपनतं विशामि ।
अकालयन्त्रोपलदु-सहानि 
दु-खान्यलं दुष्कृतिन- पतन्ति ॥१२२॥
साधो सुधासन्निधिराश्रितानां 
सत्त्वोदधे स्वस्तिमती तनुस्ते ।
भूयाज्जगल्लोचनजीवभूता 
कल्पक्षये’प्यक्षयसाक्षिणीयम् ॥१२३॥
इत्युच्यमान- स तया प्रयत्नात् 
बद्धानुबन्ध- स्वतनुप्रदाने ।
यदाभवन्निश्चलचित्तवृत्ति-
स्तं शङ्खचूडो’पि तदा जगाद ॥१२४॥
@५८०
तार्क्ष्यस्य भक्ष्या वयमादिसर्गे
सिद्धा- किमत्र क्रियते विधातु- ।
मिथ्यैव निष्कारणवत्सलत्वा-
न्न कर्तुमर्हस्यपदे’त्र चित्तम् ॥१२५॥
इदं गुणालङ्करणं वपुस्ते
सम्पूर्णसौजन्यसुधानिधानम् ।
त्रैलोक्यजीवैरपि रक्षणीयं 
त्याज्यं तृणस्येव कथं ममार्थे ॥१२६॥
भवन्ति नित्यं भवकानने’स्मिन् 
अस्मद्विधा- काशपलाशतुल्या- ।
भवद्विधस्यामृतसोदरस्य
न पारिजातस्य पुन- प्रसूति- ॥१२७॥
प्रसीद जन्मान्तरपुण्यपण्यै-
र्दृष्टो’सि सौजन्यसुधासुधांशु- ।
अस्मद्विषादेन मन-प्रयास- 
सर्वात्मनायं भवता न कार्य- ॥१२८॥
गत्वार्णवं स्वस्वनिविष्टमूर्ति 
गोकर्णसत्त्वं प्रणिपत्य तूर्णम् ।
पातालगेहं जननीं विसृज्य 
गच्छामि तां तार्क्ष्यशिलामखिन्न- ॥१२९॥ 
उक्त्वेति नाग- प्रणिपत्य मूर्ध्ना 
जीमूतवाहं जननीसहाय- ।
जगाम गोकर्णतटं महाब्धि-
तरङ्गहस्तार्पितफेनमालम् ॥१३०॥
विद्याधराधीशसुतस्तु तत्र 
तत्प्राणसंरक्षणनिश्चयेन ।
व्रजन् ददर्शारुणपट्टपाणि-
मायान्तमन्त-पुरिकं पुरस्तात् ॥१३१॥
स वर्षवर्य- प्रणिपत्य तस्मै 
दत्वाथ तन्मङ्गलपट्टयुग्मम् ।
आगम्यतामुत्सवसप्तरात्र-
स्नानाय सज्जो विधिरित्युवाच ॥१३२॥
@५८१
भद्र त्वमग्रे व्रज निर्विलम्ब-
मवेहि मामागतमेव पश्चात् ।
तूर्णं तमुक्त्वेति विसृज्य हर्षा-
दचिन्तयत्सत्त्वधिया कुमार- ॥१३३॥
दिष्ट्या मया पन्नगवध्यचिह्नं 
समीहितं पाटलपट्टयुग्मम् ।
यत्नाद्विनावाप्तमिदं व्रजामि 
क्षिप्तां शिलामेव भुजङ्गशत्रो- ॥१३४॥
ध्यात्वेति चूडामणिदीप्तरश्मि-
पुञ्जोपमं मूर्ध्नि निधाय पट्टम् ।
हृतोत्तरीयप्रणय- परेण
स तार्क्ष्यपाताङ्कशिलां जगाम ॥१३५॥
आसाद्य तां शोणितशोणपार्श्वा-
माश्यामलीनाहिवसावसेकाम् ।
आरुह्य तार्क्ष्यागमनाभिकाङ्क्षी
तस्थौ स सञ्छादितपूर्वकाय- ॥१३६॥
अथ द्रवत्काञ्चनवीचिरोचि-
श्चण्डस्तडित्पुञ्जघनप्रकाश- ।
समुद्ययौ येन नमो बभूव
सवाडवोद्गारमिवार्णवाम्भ- ॥१३७॥
पक्षीन्दो’दृश्यतारादथ तरणिकराक्रान्तहेमाचलाभ- 
पक्षाक्षेपप्रवृत्तप्रततपरिसरन्मारुतक्षोभिताब्धि- ।
यत्सम्पातावहेलाशकलितसकलानोकहभ्रष्टभूभृ-
त्प्राग्भारस्फारघोषव्यतिकरचकितेवाकुला भूर्बभूव ॥१३८॥
भोगीन्द्रशत्रु- स्थिरविग्रहस्य 
तस्याथ वज्रोग्रनखाङ्कुशाग्र- ।
घोराशनिस्फोट इवाचलस्य 
पपात पृष्ठे कठिनप्रहार- ॥१३९॥
कुमारस्तार्क्ष्येण क्षतदलितगात्रो’पि सहसा
परप्राणत्राणप्रबलपुलकालङ्कृततनु- ।
प्रदध्यौ दु-खार्तव्यसनिगणरक्षोपकरणं 
शरीरं मे भूयात्सततमृतमित्यायतधृति- ॥१४०॥
निर्घातघोरतरघोषमुखाभिघात-
निर्दारिते’प्यचलसत्त्वदृढे’थ तस्मिन् ।
@५८२
को’यं भुजङ्ग इति तत्र विहङ्गराज- 
संसक्तविस्मयविनिश्चयनिश्चलो’भूत् ॥१४१॥
अथ पुनरभिपत्योच्चण्डमार्तण्डमाला-
कपिलविपुलतेज-पुञ्जपिञ्जीकृताश- ।
खगपतिररुणांशुव्यक्तरक्तप्रवाह-
प्रकटमणिमकार्षीत्खण्डमस्याशु मूर्ध्न- ॥१४२॥
अस्मिन्नवसरे बालहरिचन्दनकानने ।
जीमूतकेतुरासीन- पत्न्या सार्धं स्नुषान्वित- ॥१४३॥ 
पुत्रदर्शनसोत्कण्ठश्चन्द्रोत्सुक इवोदधि- ।
शङ्काविषण्णहृदयश्चिन्ताक्रान्त इवाब्रवीत् ॥१४४॥
अहो बत किमद्यापि वत्सो जीमूतवाहन- ।
न दृश्यते गिरिवरप्रान्तालोकनकौतुकी ॥१४५॥ 
दीप्ता गरुडवेलेयं प्रवृत्तास्य गिरेस्तटे ।
यया विभाव्यते व्योम दिग्दाहोद्गारदारुणाम् ॥१४६॥
भयभग्नाङ्गभुजगग्रासगृध्र- फणिद्विष- ।
आविद्धापातनिर्घातघोरो’यं वर्तते क्षण- ॥१४७॥
इत्युन्मेषिणि सातङ्कशङ्काशायिनि संशये ।
तस्याग्रे न्यपतद्रक्तसिक्तश्चूडामणिर्दिव- ॥१४८॥
तं निरीक्ष्य पुर-कीर्णमांसकेसरशोणितम् ।
दुर्निमित्तमिवासह्यं सहसैव मुमोह स- ॥१४९॥
चूडामणिं च्युतं दृष्ट्वा पत्युर्मलयवत्यपि ।
पपात मोहभिहता श्वश्र्वा सह महीतले ॥१५०॥
शनै- सञ्ज्ञां समासाद्य जायामाश्वास्य सस्नुषाम् ।
उवाच संशये ध्यात्वा धीमान् विद्याधराधिप- ॥१५१॥
पश्याम्यहं स्वयं गत्वा वत्सं निर्जनचारिणम् ।
घोरा गरुडवेलेयं देहसन्देहदायिनी ॥१५२॥
चूडामणिश्च्युतश्चायं निश्चयाय न कल्पते ।
एष सम्भाव्यते तार्क्ष्यभक्ष्यमाणस्य भोगिन- ॥१५३॥
एवंविधा- पतन्त्येव मणय- फणिनां सदा ।
उत्पातवातनिर्घाततरलास्तारका इव ॥१५४॥
इत्युक्त्वा सहितस्ताभ्यां सानुग- क्षितिभृत्तटीम् ।
विद्याधरेन्द्र- प्रययौ भोगिवध्यशिलावतीम् ॥१५५॥
अत्रान्तरे शङ्खचूड- शोणवध्यपटान्वित- ।
गोकर्णमर्णवतटे प्रणम्याशु समाययौ ॥१५६॥
@५८३
स दृष्ट्वा गरुडाघातदीर्णं जीमूतवाहनम् ।
हा हतो वञ्चितो’स्मीति पपात विलपन् भुवि ॥१५७॥
स चुक्रोश भृशं बाष्पविगलद्गद्गदस्वर- ।
कुर्वन् मुहुर्गिरिगुहा- सप्रलापा- प्रतिस्वनै- ॥१५८॥
हा निष्कारणबान्धव व्यसनिनां कारुण्यपुण्यावधे
केयं पेशलता परार्तिशमने प्राणप्रदानोन्मुखी ।
हा सौजन्यनिधे त्वया विरहितं जातान्धकारं जगत् 
राहुग्रस्तसुधामयूखगगनच्छायां समालम्बते ॥१५९॥
प्राणत्राणविधौ परेषु कृपया हा जीवितत्यागिन-
सञ्जातैव यशोमयी तव तनु- कल्पान्तरस्थायिनी ।
पाप- पातकशङ्कुसङ्कुलतरे घोरापवादोदरे
क्षिप्त- सङ्क्षयधाम्नि नित्यनिधने किं शङ्खचूडस्त्वया ॥१६०॥
इति प्रलापमुखर- प्रसर्पन् गरुडान्तिकम् ।
जीमूतकेतुमायान्तमपश्यत्सानुगं फणी ॥१६१॥
तस्मै निवेद्य वृतान्तं नाग- शोकविशृङ्खल- ।
बभाषे भुजमुत्क्षिप्य साक्षेप- पक्षिपुङ्गवम् ॥१६२॥
अलमलमविचारप्राप्तपर्याप्तपाप-
व्यसनसरणिभाजा साहसेनामुना ते ।
फणिसमुचितचिह्नं किञ्चिदेवानवेक्ष्य
क्षतनिरत हत- किं तार्क्ष्य विद्याधरो’यम् ॥१६३॥
एतदाकर्ण्य जीमूतकेतुर्दीर्णतनु- पुर- ।
जीमूतवाहनं दृष्ट्वा मुमोह महिषीसख- ॥१६४॥
प्रियं पतङ्गराजोग्रप्रहारदलिताकृतिम् ।
दृष्ट्वा मलयवत्यग्रे कण्ठप्राप्तार्धजीवितम् ॥१६५॥
स्थिताप्यधश्च्युतैवाद्रेरहताप्याहतैव सा ।
सजीविताप्यजीवैवं समुद्भ्रान्तापि निश्चला ॥१६६॥
रुद्धा सर्वाङ्गमालिङ्ग्य गाढं सख्येव मूर्छया ।
मुहूर्तं मोहविवशा सा विवेद न किञ्चन ॥१६७॥
शनकैर्लब्धसञ्ज्ञेषु सर्वेष्वार्तप्रलापिषु ।
वैराग्यालक्ष्यवैलक्ष्यविषादी गरुडो’भवत् ॥१६८॥ 
गृहीतधैर्यस्तत्कालं जीवितत्यागनिश्चयात् ।
ऊचतुर्जनकौ स्रस्तगात्रं जीमूतवाहनम् ॥१६९॥
@५८४
परकारुण्यशीलस्य केयं पुत्र कठोरता ।
तव प्रवृत्ता काये’स्मिन्नावयोर्जीवहारिणी ॥१७०॥
इदमापन्नजनतारक्षारत्नमरक्षता ।
शरीरं भवता पुत्र किं नाम सुकृतं कृतम् ॥१७१॥
इति ब्रुवाणौ पितरौ शिर-कम्पेन नि-सह- ।
स प्रणम्योच्चलत्प्राण- प्रकीर्णाक्षरमभ्यधात् ॥१७२॥
तवाज्ञया विना तात ममेदं कुर्वत- स्वयम् । 
अपश्चिम- प्रणामो’यं त्वत्प्रसादनलक्षण- ॥१७३॥
क्षणक्षयिणि काये’स्मिन्नलक्ष्यपरिणामिनि ।
परोपकारसारैव जन्मयात्रा शरीरिणाम् ॥१७४॥
जवनपवनलीलावल्लिवल्लीदलोद्य-
त्सलिललवविलोलं देहिनामेतदायु- ।
स्थिरपदममृताप्त्या सन्ततार्तोपकारे 
कृतपरिकरबन्धं पुण्यधाम्नि प्रयाति ॥१७५॥
इत्युक्त्वा जनकौ सास्रौ पुर-प्राप्तं खगेश्वरम् ।
आह तापेन महता निन्दन्तं निजदुष्कृतम् ॥१७६॥
वैराग्यगुरुणा सत्त्वप्रणयेन प्रसह्य स- ।
चकार स्थिरसङ्कल्पं नागाशननिवृत्तये ॥१७७॥
तत- पर्यन्तविषमश्वासप्रस्खलिताक्षर- ।
सत्त्वप्रकाशशेषो’भूत्स निमीलितलोचन- ॥१७८॥
अथोचितां सुरचितां पुष्पांशुकचितां चिताम् ।
प्रवेष्टुं तत्प्रिया बह्नेरग्रमेत्य समभ्यधात् ॥१७९॥
भक्त्या मया भगवती तोषिता भववल्लभा ।
आदिशन्मे वरं सर्वविद्याधृक्चक्रवर्तिनम् ॥१८०॥
तदिदं वितथं कस्माज्जातं मम सतीवच- ।
यदहं सप्तरात्रेण बालवैधव्यभागिनी ॥१८१॥
जन्मान्तरे’पि मे भूयादयमेवोचित- पति- । 
उक्त्वेति साग्नौ चिक्षेप मन्दारकुसुमाञ्जलिम् ॥१८२॥
तत- पीयूषकलशव्यग्रपाणिसरोरुहा ।
स्वयमभ्येत्य गिरिजा प्रीत्या जीमूतवाहनम् ॥१८३॥
अयं जीवति ते पुत्रि पतिरित्यभिधायिनी ।
अजीवयत्सुधासारै- पूरिताशामुखांशुभि- ॥१८४॥
@५८५
अन्तर्हितायां पार्वत्यां स्वस्थो जीमूतवाहन- ।
तार्क्ष्यं ययाचे नागानां हतानां जीवितं पुन- ॥१८५॥
तत- सर्वे समत्तस्थुस्तत्सृष्टामृतवृष्टिभि- ।
सालोका- फणिन- स्फीतफणामणिमरीचिभि- ॥१८६॥
तत- प्रहर्षाद्भतमन्थराणां
तुल्याभियोगेन विघूर्णमाना ।
समाययौ सिद्धसुता समीपं 
सञ्चारिणी कल्प(ल)तेव पत्यु- ॥१८७॥ 
याते तमभ्यर्च्य तत- कुमारं 
खगेश्वरे पक्षवतीव मेरौ ।
जीमूतवाहाभिमुखस्य दृष्टि-
र्न शङ्खचूडस्य जगाम तृप्तिम् ॥१८८॥
अथ सुरपतिकान्तापाणिपद्यप्रयुक्ता
विकचकुसुमवृष्टिर्बोधिसत्त्वस्य मूर्ध्नि । 
न्यपतदमलरत्नासारसम्पूरिताशा
कृतगुणनुतिशब्देवाकुलालिस्वनेन ॥१८९॥
वन्दित्वा पितरौ तदङ्घ्रिकमलव्यासक्तचूडामणि- 
हर्षाश्रुस्रुतिभिस्तयो- सुविहित- प्रेमाभिषेकोत्सव- ।
सत्त्वाब्धि- परिपूर्णपुण्यनिवहैर्जीमूतवाह- क्षणा-
द्रत्नानि स्फुटचक्रवर्तिकमलाचिह्नानि स प्राप्तवान् ॥१९०॥
अथ सुरपतिना समेत्य हर्षात् 
प्रणयवता स्वयमासने’भिषिक्त- ।
श्रियमभजत वन्द्यमानकीर्ति- 
त्रिदशगणै- स चिराय चक्रवर्ती ॥१९१॥
इति स्वजन्मान्तरवृत्तमेतत् 
पुण्योपदेशे कथितं जिनेन ।
कृत्वा माग्र्यं कुशलं यदाप्तं 
तत्सर्वसत्त्वाभ्युदयाय भूयात् ॥१९२॥
इति क्षेमेन्द्रविरचितायां बोधिसत्त्वावदानकल्पलतायां तदात्मजसोमेन्द्रकृतं 
जीमूतवाहनावदानमष्टोत्तरशततम- पल्लव- ॥
@५८६
प्राणिधानम् ।
{१. ##ठिस् चोलोफोन् इस् चोन्तैनेद् इन् थे णेपलेसे मनुस्च्रिप्त्स्
ओफ़् थे षेचोन्द् Vअलुमे, wहिछ् ओन्ल्य् wअस् एxतन्त् इन् णेपल् दुरिन्ग्
किन्ग् आनन्त् ंअल्ल’स् रेइग्न्.##} सर्वोन्नताय सुगताय गुणान्विताय 
भद्राय भूरितरवीर्यबलक्षमाय ।
उन्मूलिताकुशलमूलभवद्रुमाय
तस्मै नमो भगवते मदवारणाय ॥१॥
यावत्तारा तरुणकरुणालोकिनी भक्तिभाजां 
कल्याणानां कुलमविकलं सिद्धये सन्निधत्ते ।
लोके यावद्विमलकुशलध्यानधीर्लोकनाथ- 
तावद्वौद्धी विबुधवदनामोदिनीयं कथास्ताम् ॥२॥
यावद्बुद्ध- सकलभुवनोत्तारणाय प्रबुद्धो
यावद्धर्म- सुकृतसरणिस्वैररत्नप्रदीप- ।
यावत्सङ्घ- शरणमनसां दत्तकल्याणसङ्घ- 
स्थीयात्तावज्जिनगुणकथाकल्पवल्ली नवेयम् ॥३॥ 
यावद्भूर्भूरिभूभृत्स्रुतसलिलचलन्मालिका शेषशीर्षे
मायूरच्छत्रशोभामनुभवति फणारत्नरश्मिप्रतानै- ।
धत्ते यावत्सुमेरु- क्षितितलकमले कर्णिकाकारकान्तिं
शास्तुस्तावत्कथेयं कलयतु जगतां कर्णपूरप्रतिष्ठाम् ॥४॥
समाप्ता बोधिसत्त्वावदानकल्पलता ॥ कृतिरियं महाकवे- क्षेमेन्द्रस्य ॥
* * * 
नेत्राक्ष्यब्धियुताब्दके च समये राधे सिते पक्षके
आशायां च तिथौ दिवाकरदिने वाहद्विषट्पक्षके ।
श्रीमद्बुद्धसुतावदानशतकं वस्वङ्कितं मोक्षदं 
राज्ये श्रीमदनन्तमल्लनृपतेर्लक्ष्म्या व्यलेखि स्वयम् ॥
लक्ष्मीभद्रकवेर्विधाय विधिवद्व्याख्यानमत्यद्भुतं 
क्षेमेन्द्रेण कृतं गभीरमधुरं बुद्धावदानं मया । 
नेपाले भुवि मञ्जुभद्रसुधिया यत्पुण्यमासादितं 
सत्त्वास्तेन भवाब्धिमध्यपतिता बुद्धा भवन्तु स्फुटम् ॥
शुभमस्तु ॥
@५८७
विषेषनामसूची । 
[स्थूलाक्षराणि विशेषनाम, सूक्ष्माक्षराणि च तदर्थं सूचयन्ति । स्थूलाङ्को’वदान-
सङ्ख्यां सूक्ष्माङ्कश्च श्लोकसङ्ख्यां सूचयत- । अस्यां सूच्यां भगवान्, तथागत-, शाक्यसिंह-, 
जिन-, सुगत-, इत्यादीनि पदे पदे दृश्यमानानि बुद्धनामानि नैव निर्दिष्टानीति ज्ञेयम् ।]
अकल्याण (कुमार)-३१. ४
अकृतज्ञ (कुमार)-४५. १४, १६. १९, २४,
४७, ५२
अग्निमित्र (ब्राह्मण)-१८. ६
अङ्ग (गृहपति)-७७. २०
अङ्गन (गृहपति)-७७. २०
अजपथ (पर्वत)-६४. २६४
अजातशत्रु (राजा)-९. ५३; ११. ६१; २८. 
३; ४४. ३, १४, २५; ९५. ८
अजित (तीर्थ्य)-१३. ५
अजितोदय (नगर)-८०. ८८
अजिरवती (नदी)-७६. २
अञ्जन (यक्ष)-६६. ५०
अतिघोषा (नगर)-४५. १४
अतिबल (नाग)-४६. ५
अदीनपुण्य (राजा)-५२. ४, ९, ३४, ३९,
५३, ७१, ७२, ७३
अनङ्गन (गृहपतिं)-९. ८६, ८८, ९०, ९१,
९५
अनवतप्त (सर-)-५०. ३, ९ 
अनाथपिण्डद (उपासक)-१७. २; १९. २;
२१. ५, ९, १२, २१, ३४, ५६, ६०,
७१, ७५; ३५. २, ३२, ३९, ४२, ४८,
६३; ३६. ३७; ९३. २, ७, ५०
अनिरुद्ध (शाक्यकुमार)-२२. ६३; २६. ६४ 
अनिरुद्ध (भिक्षु)-९३. ६५
अनुपमा (राज्ञी)-८. ४४, ६०
अनुलोमप्रतिलोम (समुद्र)-६. ६८
अनुशाख (कुमार)-३२. ४
अभिरति (नागकन्या)-४६. ५
अमृता (शाक्यकन्या)-२६. २३, २६
अमृतोवन (शाक्य)-२२. ६१; २६. २२, २५
अमोघ (पाश)-६४. ६१, ७३, ८२, २०६
अमोघा (औषधि)-६. ६९, ७५
अय-शङ्कु (पर्वत)-६. ८६
अरिष्टा (नगर)-२. २
अरुण (राजा)-१०. १४३
अरुणावती (नगर)-१०. १४३
अर्कशाला (सभा)-८०. ४१
अर्थद (वणिक्)-१९. १३५
अर्थदत्त (सार्थवाह)-५०. ५३, ५५
अर्थपति (सार्थवाह)-९५. ३
अलोलमन्त्र (कुमार)-६६. ८
अल्पाश्वास (नाग)-७७. १०
अवैरा (बुद्धविद्या)-६. ८२
अशोक (राजा)-३२. ३; ५४. २३; ५९. २,
४, ९० (अ); ६९. २ ; ७३. २; ७४. २
अशोक (भिक्षु)-८०. ६८
अश्वजित् (भिक्षु)-६२. ५२
अश्वदत्त (वणिक्पुत्र)-८९. १२२, १२५, १४४, १७९, १८६
अवन्ति (देश)-९६. २
अष्टादशवक्र (पर्वत)-६. ८७
अष्टादशवक्रा (नदी)-६. ८७
अतित (मुनि)-२४. १९, ४०
आज्ञातकौण्डिन्य (भिक्षु)-९३. ५७, ५९;
१०२. ३
आदर्शमुख (कुमार)-१७. ३९, ४१, ४४, ५१
आनन्द (बुद्धशिष्य)-७. १५, ७९; १३. ३९;
१७. १३; २८. २३, ४८, ५७, ६१, 
६; ६८; ३९. २२; ७०. २; ७६. ९;
८०. ४१, ४२, ४७, ५०, ५१; ८४. ७,
१०, १२; ८६. २२; ९३. ४३, ४९
आनन्द (शाक्य)-२६. २५
आनन्द (राजा)-१०५. २७
आम्रपाली (गणिका)-२०. ५१, ९८, १०२
आवर्त (समुद्र)-६. ७०
@५८८
आवर्त (पर्वत)-६. ७१
आषाढ (अनाथपिण्डद)-२१. ८२
इक्ष्वाकु (शाक्यराज)-२६. १४
इन्द्र (भिक्षु)-७३. ८, १९
इन्द्रमाल (गुहा)-७८. १५
इन्द्रसोम (ब्राह्मण)-२७. ५६
उच्चैर्गति (पक्षी)-५१. २३
उज्जयिनी (नगर)-७६. १०; ८९. १२१
उत्करिक (=वणिक्)-४. ११४
उत्तर (माणव, भविष्यद्बुद्ध)-५०. १२१
उत्तर (बुद्ध)-७६. २१
उत्तरकुरु (द्वीप)-४. ५०
उत्पलक (व्याध)-६४. ६५
उत्पलवर्णा (भिक्षुणी)-१४. ८, १५, १४४
उत्पलाक्ष (राजा)-५१. १७
उत्पलावती (नगर)-५१. ६, १७
उदक (कुमार)-३७. २६
उदयन (राजा)-३५. ३, ६३; ९६. २
उदायी (भिक्षु)-१४. १४, १४४
उदायी (शाक्य)-२२. ५, ९, १८
उदुम्ब (यक्ष)-३८. २
उदुम्बरवन (उद्यान)-८०. ८, १०, २९
उद्रायण (राजा)-४०. ४, १०, २४, ३६,
६४, ७६, ९८, १८२, १९०
उपघाट (यक्ष)-५५. २
उपगुप्त (वणिक्पुत्र, भिक्षु)-७२. २, ४, ६,
२३, २५, ३०, ३८, ४०, ५१, ५७, 
६६, ६७, ७०
उपचैला-२०. २४, २५, ३७, ४०
उपतिष्य (बुद्धशिष्य)-१८. ३
उपनन्द (कुमार)-८५. २६, २७, ३९
उपनन्दक (नाम)-३३. ५, २३, २५;
३४. २; ५०. १६
उपसेन (भिक्षु)-३७. ८, १२, १७, ८७. ५
उपस्कीला (नदी)-६. ८६
उपरिष्ट (प्रत्येकबुद्ध)-५०. ५८
उपाली (कल्पक, बुद्धशिष्य)-२२. ७४, १००;
९३. ६८
उपोषध (राजा)-४. २
उपोषध (शाक्यराज)-२६. ११
उरुमुण्ड (पर्वत)-७१. १३; ७२. २७
उर्वशी (अप्सरा)-२०. ६६
ऋद्धिबल (कुमार)३४. १० 
एकधार (पर्वत)-६४. २६६
एकशृङ्ग (कुमार)-६५. १८
एष्यजित् (भिक्षु)-९३. ६७
ककुद (तीर्थ्य)-१३. ५
कङ्क (अजगर)-१०२. ९
कण्ठक (अश्व)-२४. १४८
कनक (बुद्ध)-२१. ८१; ४६. ६
कनक (राजा)-१०६. ३, २१
कनकप्रभा (कुमारी)-१०६. ४, १४
कनकमुनि (बुद्ध)-५६. २८
कनकवती (नगर)-१०६. ३
कनकवर्ण (राजा)-४२. ३, २३, २४
कनकवर्मा (कुमार)-१०६. ४
कनका (नगर)-४२. ४
कन्दर (वणिक्पुत्र)-४४. ५६
कन्दल (द्यूतकार)-४३. १८
कपिल (मुनि)-२६. १५
कपिल (मकर)-३९. १३, १५, ४५, ६०,
६१, ७८, ९९
कपिल (ब्राह्मण)-६३. २०, २१, ३५
कपिल (पुरोहित)-६४. १३३, १३४, १३८, 
१६३
कपिलपिङ्गल (चाण्डाल)-५५. ४०
कपिल-वस्तु-वास्तु (नगर)-७. २; १०. २;
११. २; २६. २, १६
कफिण (मुनि)-७७. १८
कमल (गृहपति)-१०४. २
कमल (मालाकार)-९०. २०
करदण्डी (योघ)-२८. ५९, ६०, ६१
करुणरेख (कुमार)-९५. १६
@५८९
कलङ्कवती (राज्ञी)-३२. १०, ३७
कलन्दकनिवास (विहार)—९. ५; १२. २५; 
१८. २; २८. २; ४०. २; ६०. ३०; 
९५. २
कलि (राजा)-३८. ९, २०
कलिङ्ग (देश)—८. २७; ३२. ३
कल्याणकारी (कुमार)-३१. ४, ५, ४८, ६५,
६९
कबिकुमार (कुमार)-६६. १७, १०१
कशेरु (द्वीप)-१४. ३६, ७७, १०४
काचरा (कपिलजननी)-३९. ६१
काञ्चनपुर (नगर)-१०८. २
काञ्चनमाला (कुमारी)-९३. ८४, १०७
काञ्चनमालिका (राजपुत्री)-५९. १०, १२०
कात्यायन (=नारद)-२४. ५०
कात्यायन (भिक्षु)-१९. ५४, ६३, ७८, ८७, 
९७, १०६, १२०, १२३; ४०. ३५,
३६, १४४, १४६, १५९, १७२, १७५, 
१८१, १९८; ९३. ६९
कान्ता (ब्राह्मणी)-११. ४१, ४२
कान्तिमती (राज्ञी)-३. १२
कान्तिमती (ब्राह्मणी)-१४. ८२
कामबला (वणिवस्त्री)-८९. १२२
कामरूप (पर्वत)-६४. २६५
कामसार (मन्त्रिपुत्र)-१०६. ६
काम्पिल्य (नगर)-६६. ४, ७९; ६८. ९
कारण्डवा (नदी)-१४. १३५
काल (कुमार)-१३. ३७
कालपाश (व्याध)-४०. १८३
कालिका (स्त्री)-५०. ३७
काशि (देश)-१०. १४७, १४८; ९७, १३;
९८. ११
काशिपुर (=वाराणसी)-२२. ८०; ६३. ६३;
६५. ८; ९४. ८; १०१. ७
काशिराज (राजा)-७६. २२
काशिसुन्दर (कुमार)-२९. ३, ४, ४२
काशीपुर (नगर)-५९. १६५
काशीनगरी (=वाराणसी)-८९. ७८
काश्मीर (देश)-७०. २; १०५. २
काश्य (राजा)-६६. ८, ६९
काश्यप (बुद्ध)-१०. १४८; १७. ४; १८. 
२४; १९. १३२; २१. ८२; २६. १३;
२८. ४५; ३३. २२, २४ ; ३६. ७८;
३९. २४, ७८; ४१. ७०, ८३, ८६,
८८; ४३. १६; ४६. ६; ५६. २८; 
६१. २१; ६२. १०२; ६३. ५९; ६७. 
६७, ७२; ७७. ११, १२, २१; ८०. 
६८, ७१, ८४; ८९. २८; ९३. ८५,
८८, ९५; ९४. ८, १२, १३; ९७. १९;
९८. १४
काश्यप (गोत्र)-६३. २२, ५९
काश्यप (राजर्षि)-६५. १६, ७७
किष्किन्धाद्रि (पर्वत)-२४. १९
कुकूल (पर्वत)-६४. २६२
कुक्कुटाराम (विहार)-७४. ७
कुञ्जरकर्ण (राजा)-५९. ५९, ९० (अ)-
कुटिलक (व्याध)-३०. १९, २९, ४४, ५०
कुठ (गोचौर)-१०५. ३५
कुणाल (हंस)-५९. ६
कुणाल (कुमार)-५९. ६
कुन्दर (वणिक्पुत्र)-४४. ५४
कुमार (स्कन्द)-३. ३१
कुरुद्वीप (द्वीप)-९८. ८
कुवलय (मालाकार)-९०. २१
कुशलशील (तापस)-९८. ११
कुशलात्मा (कुमार)-१७. ३१
कुशिपुरी (नगर)-१५. २; ८०. ८, ३४, ३९,
४०; ९१. २
कूटागारगुहा (विहार)-९०. २
कृकि (राजा)-१०. १४७; १९. १३३; २६. 
१३; ३३. २२; ३९. २५; ४३. १६;
६२. १०२; ६३. ६४; ६८. १००;
९३. ८४
@५९०
कृतज्ञ (कुमार)-४५. १४, १५, १७, १८, 
२२, २४, ४६, ४९, ५४ 
कृष्ण (मुनि)-३६. ७४ 
कृष्णा (कुमारी)-२३. २८
केतकी (वणिग्भार्या)-३६. ४ 
केशिनी (अरण्य)-५५. २ 
कैनेयक (मुनि)-७७. १४, १९ 
कोटमल्ल (मुनिजाति)-९८. १२
कोटर (यक्ष)-१०६. १९
कोलित (बुद्धशिष्य)-१८. ३ 
कोसल (देश)-१३. १५; ४६. २, ९, २९; 
५२. २०
कौण्डिन्य (बुद्धशिष्य)-२९. २, ८५
कौशाम्बी (नगर)-३५. ३, ४७, ५३
कौशिक (ब्राह्मण)-७९. ४५, ६१
कौष्टिल (भिक्षु)-७३. ७० 
क्रकुच्छन्द (बुद्ध)-२१. ८१; ४६. ६; ५६.
२८; ७८. २८; ८०. ७३; ८९. १२०
क्रूर (ब्रह्मराक्षस)-६४. १९६
क्रूरक (व्याध)-५३. २७
क्षान्तिरति (मुनि)-३८. ७, २०
क्षान्तिवादी (= काशिसुन्दर)-२९. ४२, ५१, 
६१, ६२, ७३, ८५
क्षेम (राजा)-८९. ६२
क्षेमवती (नगर)-८९. ६२
क्षेमङ्कर (बुद्ध)-८९. ६२
खण्ड (अमात्य)-२०. ३
खण्डद्वीप (द्वीप)-८. २७
खण्डपोषध (ब्राह्मण)-३५. ४३
खर्वट (गृहपति)-५०. ३५
खादिर (पर्वत)-६४. २७०
गङ्गपाल-२२. ९८, १०० 
गङ्गा (नदी)-१६. २
गङ्गाधिपत्य (नगर)-१०३. ५
गण्ड (चाण्डाल)-२. ११२
गन्धमादन (पवत)-
गवाम्पति (कुमार)-६२. ८८ 
गुप्त (वणिक्)-७२. २
गृध्रकूट (पर्वत)-८. ६; ४४. २; ५०. ७, १२
गृहपति (कुलाल)-१००. १५
गोकर्ण (तीर्थ)-१०८. १२९, १३०, १५६ 
गोतम (बुद्ध)-२१. ३१
गोदानीय (द्वीप)-४. ५०
गोप (अमात्यपुत्र)-२०. १०, २६, २९, ३१, 
७०, ७६, ८०, ८४
गोपालक (नाग)-५६. ६
गोपा-पिका (शाक्यकन्या)-२४. ६२
गोमतिका (ब्राह्मणी)-१०१. ८ 
गोविषाण (मन्त्रा)-६६. ११, २१, ४४
गौतम (मुनि)-३. १६८; ३६. ७४
घाट (यक्ष)-५५. २
घोषिल (गृहपति)-३५. ६४; ४०. १६६, 
१६७
चण्डाल (ग्राम)-५७. १०
चतुरक (सुहृत्)-६३. १५
चन्दनदत्त (वणिक्)-८९. १२१
चन्दनद्वीप (द्वीप)-८१. ५
चन्दनमाल (प्रासाद)-३६. ६५, ७२
चन्दनश्री (बुद्ध)-८१. २८
चन्द्र (कुमार)-८३. ९, ११, २९
चन्द्रप्रभ (राजा)-२. ११०; ५. ६ 
चन्द्रप्रभ (यक्ष)-६. १३६ 
चन्द्रप्रभा (राज्ञी)-३०. ४, २०; ४०. ५, ४०
चन्द्रावलोक (राजा)-८१. १७ 
चपलक (कुमार)-५०. ५९ 
चम्पक (नाग)-६६. ३३
चारायण (अमात्य)-११. ५३, ५५, ५७
चित्र (नाग)-६४. ३३, ३९, ६०, ६४
चित्र (हस्तिपाल)-८८. २, ५, १३, ३५, 
३९, ४४, ७३
चीवरकन्या (राजपुत्री)-४८. ९, ८५, ९६
चुन्द (भिक्षु)-३५. ५४ 
@५९१
चुन्द (श्रावक)-८०. १९ 
चूडि (सुपर्ण)-७७. १० 
चैत्ररथ (उद्यान)-४. ८२
चैला-२०. २३, २५, ४०
छन्दक (सारथि)-२४. १४८, १५२, १६७, 
१७४
जनकल्याणिका (राजकन्या)-४५. १७, ४९
जम्बुक (ब्राह्मण)-२३. ५२
जम्बुद्वीप (द्वीप)-६. १८८ 
जम्बुरवण (द्वीप)-४. ४५
जयकुञ्जर (गज)-२३. १२, ३६
जयन्त (राज्ञी)-३. ३१
जयप्रभा (राज्ञी)-२. ३१, ३८, ४५,१३१
जयसेना (गृहिणी)-१९. ४
जयसेना (गृहपतिभार्या)-८२. २ 
जलसत्त्व (राजा)-२०. २
जाली (कुमार)-२३. २८
जाह्नवी (नदी)-१६. ११
जिनर्षभ (यक्ष)-४४. २४
जीमूतकेतु (विद्याधर)-१०८. २, १४३, १६१, 
१६४
जीमूतवाहन (कुमार)-१०८. ४, ७, १३, 
२४, ४२, ७५, ८८, १३०, १४५, 
१५७, १६४, १६९, १८३, १८५, 
१८८, १९० 
जीवक (कौमारभृत्य)-९. ३० 
जीवशर्मा (ब्राह्मण)-७२. २, ६१
जेत (कुमार)-२१. ५५, ५७
जेतवन (उद्यान)-१३. २४; १७. २; १९. 
२, १२३; २२. ४; ३३. २; ३५. २; 
३६. २, ७५, ७७; ३७. २; ४१. २, 
६; ४२. २; ४३. २, ६; ४५. २, ९; 
४७. २; ४८. ८१; ६०. ११, १४; 
७९. ३०; ८१. २; ८२. ३१, ८४. 
१३, १७, ४९, ५२; ८७. २९; ८९. 
२, २२, २६, ५२; ९२. २; ९३. २, 
४२, ११०; ९५. १९; १००. २. 
१०२. २
जेता (कुमार)-११. १३३
ज्ञातिपुत्र (तीर्थ्य = महावीर)-१३. ५
ज्योतिष्क-२०. ४७
ज्योतिष्क (कुमार)-९. ३७, ४४, ५१, ५२, 
५५, ५७, ५८, ५९, ६०, ८४, ९५
डम्बर (यक्ष)-५७. ९ 
डम्बर (ग्राम)-५७. ९ 
तक्षवासी (ब्राह्मण ?)-१७. ४७
तक्षशिला (नगर)-५९. ५९, ६१, ७५, ८९, 
९०, ९० (अ), १४०, १६४
तगरशिखी (बुद्ध)-६३. ६३
तरलिका (राज्ञी)-४०. १२०
तरलिका (ब्राह्मणी)-७९. ४
ताम्राक्ष (अजगर)-६. ७९
ताम्राटवी (अरण्य)-६. ७८
तिक्तमुख (वैद्य)-५०. १२४
तिष्य (शाक्य)-२६. २४; ४५. ७
तिष्य (गृहपति)-४०. ३८, १३०, १३५, 
१३९, १४०
तिष्यरक्षा (राज्ञी)-५९. २२, ७७, १५६
तुट्टि (राजा)-२८. ५८
त्रपुस (वणिक्)-२५. ७९
त्रिशङ्कु (राजा)-१७. ३६
त्रिशङ्कु (पर्वत)-६. ८४
त्रिशङ्कु (नदी)-६. ८६
त्रिशङ्कु (कण्टक)-६. ८५
दण्ड (अमात्य)-४०. ७०, ८३, १७२
दण्डिन् (ब्राह्मण)-१७. ४६
दत्त (गृहपति)-२१. २
दधीच (मुनि)-४. ६१
दशरथ (शाक्यराज)-२६. २०
दानव्रत (गृहपति)-८९. ३६
दिवौकस (यक्ष)-४. १८
दीपङ्कर (बुद्ध)-८९. ७५
दीर्घङ्कर (बुद्ध)-८९. ७५
दीर्घदृष्टि (वायस)-३०. ९, १४, ३३
दीर्घमति (अमात्य)-६८. ८१
@५९२
दुर्गत (याचक)-४१. ७२, ८१, ८२, ८४, ९० 
दुर्मति (मन्त्रा)-१०३. १०, २३
दुर्मुख (मुनि)-४. ६२
दुष्प्रसह (राजा)-३. ५७, ९२, ९६, १०३, 
११८, १४९, १५१
दु-खमातृक (=विरूढक)-११. ४८
देवदत्त (शाक्य)-२२. ५१, ६५, ६६, ६८, 
७०, ७३, ७८; २३. २, ५३; २४. ५३, 
६०, ६१; २६. २५; २८. ११, १२, 
२१, ३३; ३०. २, ५०; ३१. ६९; 
३२. २, ५३; ३८. २०; ४४. ४; ४५, 
२, ५४, ५५; ५५. ५६; ६६. २; ९७. 
२; १०२. १८; १०३. २३
देवसेन (गृहपति)-४३. २
देवातिदेव (बुद्धनाम)-२४. ३९ 
द्युतिमान् (कुमार)-१०. १४९
द्रुम (किन्नरराज)-६४. ७१, ११९, २५५
द्रोणा (शाक्यकन्या)-२६. २३, २६
द्रोणोदन (शाक्य)-२२. ६१, ६३; २६. २२, 
२४
द्वीप (राजा)-८९, ७५, ९४, १०५
द्वीपवती (नगर)-८९. ७५, ८६, ९२, ९३ 
धन (राजा)-६४. ९, २२, २६, १३३
धन (नाग)-६०. २
धनपालक (गज)-२८. १० 
धनवती (वणिग्भार्या)-१४. २०, ९३, ११
धनवान् (गृहपति)-५०. १२३
धनसम्मत (राजा)-१६. १९ 
धनाधिप (=कुबेर)-७७. ५, १३
धनिक (गृहपति)-४६. ४१; ९०. ३, ७, ११, 
१३, १६, १७, १८, २७ 
धर्मदूत (अमात्य)-३५. ६१
धर्मबोधि (उपासक)-८१. १० 
धर्मरुचि (भिक्षु)-८९. ४४, ४५, ४६, ४८, ४९, 
५६, ५७, ५८, ६१, ७४, ११९, १८७
धर्मशील (गृहपति)-८९. ६३, ६५, ७२, ७४
धारामुख (यक्ष)-५६. २ 
धीर (गृहपति)-४१. २
धूमनेत्र (पर्वत)-६. ८८
धृतराष्ट्र (महाराज, देव)-७७. ५, ६, १३
नगरोपम (सूत्र)-१०६. २, २५
नट (वणिक्पुत्र)-७१. १५
नटभट (चैत्य)-७१. १६
नन्द (गृहपति)-४०. १९१
नन्द (नाग)-३३. ५, २३, २५; ३४. २; 
५०. १६
नन्द (ब्राह्मण)-१९. ९५
नन्द (राजा)-१७. ३९
नन्द (शाक्यकुमार)-१०. ४, ८, ९, १५, १८, 
२८, ३२, ३३, ६०, ६१, ६२, ६७, 
६९, ७५, ८३, ८४, ८५, ८७, ९६, 
९८, १००, ११०, ११६, ११७, ११८,
१२२, १२६, १२८, १३०, १३३, १३९, 
१४०, १४१, १४९, १५०, १५१; 
२४. ५४; २६. २३; ८५. २६
नन्दबला (कन्या)-२५. ४
नन्दा (कन्या)-२५. ५
नन्दा (गृहिणी)-८७. ३२
नलिनी (राजकन्या)-६५. ९, १२, २०, २२, 
८०
नारद (मुनि)-२४. १९, ४०, ४८, ५०
निमि (राजा)-१७. ३८
निरञ्जना (नदी)-२५, ३२
निरञ्जनी (नदी)-२५. २८
निराजना (नदी)-२५. १२
निशिता (सार्थवाहस्त्री)-९५. ३
निष्ठुर (कुमार)-१९. ९६
नील (यक्ष)-६. १३१
नीलग्रीव (राक्षस)-६. ७४
नीलोद (समुद्र)-६. ७३, ७४
नृपुर (शाक्यराज)-२६. १९
न्यग्रोध (उद्यान)-२२. ६२; ६६. २
@५९३
न्यग्रोधकल्प (ब्राह्मण)-६३. २, २२, २८, 
४९
न्यग्रोधाराम (उद्यान)-७. २; १०. २; ६२. 
२; ६५. २
पञ्चशिख (गन्धर्व)-७८. १६
पञ्चाल (देश)-६६. ४ 
पण्डित (कुमार)-४१. ३, २०, २३, ३०, 
३६, ३७, ५७, ६५, ९०, ९१
पतङ्गा (नदी)-६४. २७६
पदक (चार)-६६. ३४, ३६, ४१
पद्मक (व्याध)-६४. ४८
पद्मक (कुमार)-८७. २, २१, २३, २८, ३०, 
३६, ३७, ३९
पद्मक (राजा)-९९. ४
पद्मचूड (कुमार)-३. ५३
पद्ममुख (कुमार)-१४. ४४, ४५, ६३
पद्माकर (कोषागारपति)-३५. ६०
पद्मावती (राज्ञी)-३. ५२, ७२, ८७, ९०, 
१२६, १६९, १८५; ५९. ५
पद्मावती (मुनिकन्या)-६८. २७, ६२, ६९, 
९५, १०९ 
पद्मोत्तर (बुद्ध)-८४. ५५
पर्णाद (मुनि)-८९. ९१
पर्वतद्वीप (द्वीप)-१२. ३४
पल (चाण्डाल)-२. ११२
पल्लविका (मालाकारस्त्री)-९०. २१
पाटल (ग्राम)-५७. १३
पाटला (मालाकारस्त्री)-९०. २१
पाटलिपुत्र (नगर)-३१. ३; ५९. २, ११४; 
६९. २; ७३. २; ८१. ५
पाण्डुकम्बल (शिलातल)-१४. २
पार्वती ३. ३१ 
पाषाण (पर्वत)-५६. ५; ८; ५७. ५
पिङ्गलक (व्याध)-६६. ५३
पिप्पलायन (कुमार)-६३. ५, ३१, ३९, ४८
पिलन्दवत्स (भिक्षु)-९३. ७१
पिशुन (ब्राह्मण)-१०५. ४ 
पुण्ड्रवर्धन (नगर)-९३. ४, १०, ४४
पुण्यबल (राजा)-५८. ३, ३२
पुण्यमित्र (गृहपति)-९४. २
पुण्यवती (नगर)-५८. ४
पुण्यसेन (राजा)-३१. ६, ४९, ६८
पुण्यसेन (वणिक्)-८१. ९, २१, २६
पुरन्दर (राजा)-३१. ३
पुरन्दर (इन्द्र)-८०. २
पुष्कर (पुरोहित)-६४. १३३, १३८, १६७ 
पुष्करावती (नगर)-३२. ३४, ४० 
पुष्कलावती (नगर)-५८. २
पुष्पदेव (राजा)-८३. ९
पुष्पसेन (मालाकार)-८७. ३७
पुष्पिला (राक्षसी)-५४. २
पुष्य (=अनाथपिण्डद)-२१. ८०
पुष्य (गृहपति)-४०. ३८, १३०, १३५, 
१३९, १४०
पूर्णक (कुमार)-६२. ८८ 
पूरण (तीर्थ्य)-१३. ५
पूर्ण (दासीपुत्र)-३६. ८, ९, ११, १३, २५, 
२७, ४९, ५६, ५८, ५९, ६०, ६३, 
६४, ६५, ६६, ७७, ७८, ८१, ८३
पूर्ण (सुपूर्ण मैत्रायणीपुत्र-भिक्षु)-९३. ४८, ६६ 
पूर्णमुख (राजहंस)-२८. ४९, ५०, ५७
पूर्वविदेह (द्वीप)-४. ४८
पोतल (राजा)-२७. ३, २१
पोतल (गृहपति)-५७. १३
पौलोमी (शची)-३. ३१; ६२. ३४
प्रभास (राजा)-१. ७; १००. ५, १६
प्रभावती (नगरी)-१. ४; १००. ५
प्रशाख (कुमार)-३२. ४
प्रसरा (औषधि)-६. १३९
प्रसेनजित् (राजा)-११. २०; १३. १५; १७. 
१२, १७; ३४. ३; ४१. ३८; ४४. 
६२; ४६. ९, २६, ३१; ४८. ८, ७६; 
६१. १७; १००. २
@५९४
प्रियपिण्ड(कुमार)-१०३. ८, २३
प्रियसेन (वणिक्)-६. ३५
प्रियङ्कर (यक्षिणीपुत्र)-१२. ३०, ३४, ४८
बदरद्वीप (द्वीप)-६. ६३, ६५, ९५, १०७, 
११३, १२७, १८७
बन्धुमती (नगर)-४. ११४; ९, ८६; २७.
५४; ५०. ११७
बन्धुमान् (राजा)-९. ८६; ४८. ८८
बल (नाग)-४६. ५
बल (मल्ल)-५०. १३८
बलसेन (गृहपति)-१९. ३
बलि (राजा)-४. ६१
बहुपुत्र (चैत्य)-६३. ६०
बालसरस्वती (कुमारी)-१०७. ८
बालाह (अश्व)-६. १८९
बालोक्ष (देश)-५७. ६
बालोक्षीय (स्तूप)-५७. ८
बिम्बिसार (राज)-९. २, २७; १२. २; १३. 
१३; २०. ३४, ३६, ६३, ६७, ७०, 
९४, ९७; २७. १६; २८. ३; ४०. ३, 
१०, २४, ३५, ४९, ५०, ५७, ६३; 
४४. ३, २४, ६३, ६५; ८८. २; 
१०२. ३
बुद्धरक्षित (गृहपति)-६७. २
बृहस्पति (=अनाथपिण्डद)-२१. ८१
ब्रह्मदत्त (राजा)-६. ३४, १९०; ८. ४४; 
१४. ५०, ५४; २२. ८२, १००; २८. 
५०; २९. ३, ४३; ३७. २३; ५२. ६, 
६४, ६९, ७०, ७१; ५६. ३; ६२. 
९६; ६८. ९, ४८, १०२; ८०. ७६; 
८५. २५; ८६. ३, १७; ८८. ४६; 
९६. ९; १०१. १२; १०७. ३
ब्रह्ममती (पुष्करिणी)-२८. ५०
ब्रह्मरथ (पुरोहित)-३. ८१
ब्रह्मावती (राज्ञी)-३७. २४
ब्रह्मोत्तर (नगर-प्रासाद)-९२. ३५
भट (वणिक्पुत्र)-७१. १५
भद्र (हस्ती)-९६. ११
भद्रक (शाक्य)-२२. ६१, ६४, ६९, ७३, ७६
भद्रगिरि (गज)-३. ३४, ८२, ९२
भद्रशिला (नगर)-५. २, ३१
भद्रा (गणिका)-२२. ८०, ८९; ५०. ७२, 
७६, ७५, ८२, ८६, ९६, १०१, ११२
भद्रा (ब्राह्मणकन्या)-६३. २०, ३९, ४४, 
५०, ५२, ५३, ५४
भद्रा (गृहिणी)-६३. ६१
भद्रा (आभीरी)-८३. ३०
भद्रिक (शाक्य)-२६. २४
भरद्वाज (भिक्षु)-५०. ६२, ७०
भल्लिक (वणिक्)-२५. ७९
भद्राणि (शाक्य)-२६. २६
भव (वणिक)-३६. ३
भवदत्त (=अनाथपिण्डद)-२१. ८१
भवनन्दी (कुमार)-३६. ४
भवभद्र (कुमार)-३६. ४
भवभूति (मुनि)-३. ३५
भववर्मा (गृहपति)-८२. २, ४, ९
भविल (कुमार)-३६. ४, ५०, ५५; ६४
भार्गव (मुनि)-३. ५७, १६८
भिरुक (अमात्य)-४०. ६, ६९, ११२, १५३, 
१६५, १७०
भिरुक (नगर)-४०. १७०, १९९
भोक्कानक (नगर)-४०. १७९
मकरिका (दासी)-५०. ७९
मगध (देश)-६. ४
मध (वणिक्)-६. ९४, ९९, १०७, ११६, 
११९
मठर (ब्राह्मण)-५०. ११८
मणिचूड (कुमार)-३. २९, ३२, १२१, १२८
मति (ब्राह्मण)-८९. ८०, ९३, ११६, ११८, 
११९
मतिघोष (राजा)-४५. १७, ३२
मथुरा (नगर)-७१. २, १३, १५; ७२. २, 
३९; ८७. ७
@५९५
मदलेखा (कन्या)-४०. १९१
मधुस्कन्ध (ब्राह्मण)-२१. ७, ३६
मधुरस्वर (कुमार)-८४. ५, १९, २४, ३०
३८, ४५
मधूदक (नगर)-५२. ४
मनस (ब्राह्मण)-१९. ७५
मनोरमा (राजकन्या)-३१. ६, ५०
मनोहरा (किन्नरकन्या)-६४. ७१, ७६, ८४, 
९८, १५९, १६८, १८७, १९२, १९८,
२२६, २३२, २८६, २९२, २९३, 
२९६, ३१५, ३२९, ३३०, ३३२, 
३३५
मन्त्रबला (चाण्डाली)-८७. १९, २१
मन्दर (हस्ती)-१०२. १३
मरीचि-च (मुनि)-३. ८४, ११३, १६८, 
१६९, १७६
मर्केट (ह्रद)-९०. २
मलयमञ्जरी-१९. ७६
मलय (पर्वत)-१०८. ६, १२
मलयवती (सिद्धकन्या)-१०८. ३९, ५८, ५७, 
१५०, १६५
मल्ला- (क्षत्रिय)-१५. २, १९, २८; ९८. 
२, ६, ८, १३, १४, १५; ८०. ४०
मल्ला- (गण)-९१. २
मल्लिका (दासी)-३६. ६
मल्लिका (चाण्डाली)-५७. १०
महाकाश्यप (बुद्धशिष्य)-१७. ३; ९३. ६२
महाकाश्यप (मुनि)-६३. ५९, ६२, ६५
महाचन्द्र (अमात्य)-५. १५, ५७
महाधन (वणिक्)-७. ८१; १४. २०
महाधन (गृहपति)-२१. ८; २८. ९
महान् (ग्रामणी)-२०. ४९
महान् (शाक्यपुत्र)-७. ५; ११. २, ३२; २२. 
६३; २४. १५७, १६५; २६. २४; 
४४. ६२
महाप्रणाद (राजा)-१६. ७
महामति (कुमार)-१८. १४
महामाया (=मायादेवी)-२४. ६
महामौद्गल्यायन (बुद्धिशिष्य)-११. १०५
महाराजकायिक (देव)-४. ७३
महाश्वास (नाग)-४६. ५; ७७. १०
महासम्मत (शाक्यराज)-२६. १०
महीधर (अमात्य)-५. १७, ५७
महेन्द्रवती (नगर)-५४. ४
महेन्द्रसेन (राजा)-३०. ३; ५४. ५; ६४. १३, 
२५; ७९. ३४, ४२, ४४, ४७, ४९, ६१
महेशा (देवता)-६. ५७, १५०
महेश्वर (यक्षपति)-३६. ५३
मस्करी (तीर्थ्य)-१३. ५
मागध (ग्राम)-६३. २
माठर (विद्याधरमुनि)-६६. ६५
माद्री (राज्ञी)-२३. २८, ३०, ३४, ४४
माध्यन्तिक (भिक्षु)-७०. २
मानव (ब्राह्मण)-१४. ८०
मानव (गृहपति)-८७. २
मायावन (उद्यान)-७७. २
मालतिका (दासी)-१०८. ३४
मालती (उद्यानपाली)-२०. ९९
मालिक (शाक्य)-२६. २५
मालिका (दासी)-११. ३, ३३, ४७, ५९, ६०
मालाधर (देव)-४. ७२
मान्धाता (राजा)-४. १५, ५६, ९६, ११७; 
१७. २८; २६. १२
मिटिस्वर (सुपर्ण)-७७. १०
मित्र (गृहपति)-८७. ३१, ३६
मित्रावसु (सिद्ध)-१०८. ३६, ४१
मिथिला (नगर)-१७. ३८; २०. २; ८३. ९
मिलिन्द्र (राजा)-५७. १५
मुक्तालता (राजकन्या)-७. ४८, ५९, ८०, ८३
मुग्ध (गृहपतिपुत्र)-५०. ३६
मुग्ध (गृहपतिपुत्र)-५०. ३६
मुग्ध (वणिक्कुमार)-५९. १६७
मुद्गर (अमात्य)-४०. ७०, ८३, १७२
मुद्गरापत्य (=मौद्गल्यायनभिक्षु)-८६. २२
मूकपङ्गु (उदककुमार)-३७. ३२
@५९६
मूलिक (ब्राह्मण)-१०३. २१
मृगजा (शाक्यकन्या)-२४. ११३
मृणाल (विट)-५०. ७३,८५, ९७, १००, 
१०१, १०२, ११४, ११५
मेध (प्रत्यन्तनृप)-६४. १४६, १५०
मेनका (अप्सरस्)-६६. ८५
मेरु (राजा)-१०३. ५, ११, १७
मैत्र (ब्राह्मण)-१०. १४४
मैत्र (गृहपति)-९२. १०
मैत्रकन्यक (वणिक)-९२. १२, ४१, ४८, ४९, 
५६, ६३
मैत्रेय (पुरोहित)-१६. १४, १५, १६, २९
मैत्रेय (बुद्ध)-२१. ८३
मौद्गल्य (=मौद्गल्यायनभिक्षु)-२२. ५२; 
१८; ९३. ६४
मौद्गल्यायन (बुद्धशिष्य)-१८. २५; २१. १७;
२७. ८; ३३. ८, १२; ३४. ५; ३६. ७६;
४६. २०, २२, २४; ५०. १२, १५, २२
मौर्यवंश ५९. ९० (अ)
यन्त्र (पर्वत)-६४. २७२
यशस् (स्थविरभिक्षु)-६९. ४
यशस्वी (कुमार)-६२. १०२
यश-केसर (सिंह)-१०२. १३
यशोद (कुमार)-६२. ४५, ६३, ६४, ७७,
८८, ८९, ९१, ९४, १०१, १०४
यशोधरा (बोधिसत्त्वपत्नी)-२४. ५६, १२४, 
१३९, १४४; ६४. ३, ७, ३३५, ६५.
३, ७, ८०; ६८. ३, ८, १०९; ८३.
७, ३३; ८९. ११९
यशोमित्र (कुमार)-९४. २, १५, १६
रक्ताक्ष (राक्षस)-६. ७३
रक्ताक्ष (पण्डित)-२१. ५९, ६१, ६३, ६४,
६५, ६७
रक्ष-सङ्कट (पर्वत)-६. ७७
रघु (=अनाथपिण्डद)-२१. ८०
रतिसोम (राजा)-४५. १४
रत्नगर्भ (उद्यान)-५. ६७
रत्नच्छद (मयूर)-८. ४७
रत्नद्वीप (नगर)-६. ४८, ५१, १९३
रत्नद्वीप (द्वीप)-४७. १५ 
रत्नपर्वत (पर्वत)-६. १२३
रत्नवती (वणिक्पत्नी)-७. ८१
रमणक (नगर)-९२. २४
रत्नशिखी (बुद्ध)-१६. २२, २७, २९
रविप्रभ (प्रत्येकबुद्ध)-४२. १७
राक्षसद्वीप (द्वीप)-४७. २९
राजगृह (नगर)-८. २; ९. २; ११. ६१;
१२. २; १३. २; १८. २; २०. ३४,
९९; २१. ७, ८; २७. २; २८. २;
४०. २; ४४. २; ८८. २; ९५. २;
९७. २; ९८. २
राधा (दासी)-३५. ५५
रामा (राज्ञी)-६४. ११
राहुल (बोधिसत्त्वपुत्र)-२५. ७३; २६. २६;
८३. ४, ३५
राहुलक (शाक्य-भिक्षु)-९३. ७३; ६८. ४
रुक्मवती (पौराङ्गना)-५१. ६
रुक्मवान् (=रुक्मवती)-५१. १८
रैवतक (भिक्षु)-१०५. २, ६, ७, १६, ३१,
४१
रोदिनी (नदी)-६४. २७६
रो-रौरुक (नगर)-४०. ४, १००
रोहिका (नदी)-२४. ५८
रोहिका-ता (दासी)-७. ३०, ८०
रोहिणी (कुमारी)-१०३. ५
रोहित (महामत्स्य)-९९. ७, ९, १०
रोहितक (नगर)-६. ९३, ९८
रौद्राक्ष (ब्राह्मण)-२. ११०; ५. २६
लक्षणा (राज्ञी)-६६. ५, ७, १०
ललिता (गृहपतिभार्या)-६२. ४३
लावण्यवती (राजकन्या)-८८. ५०, ६४, ६७,
लिखित (ऋषि)-५०. १८, १९, २१, २२
लुम्बिनी (उद्यान)-२४. २२
वज्रक (पर्वत)-६४. २६७
वज्रचण्ड (राजा)-१०३. ४
@५९७
वज्रपाणि (यक्ष)-५६. २४
वज्रवती (नगर)-१०३. ४
वञ्चा (माणविका-कन्या)-५०. २७
वदान्य (कुमार)-९०. ४
वर्षकार (ब्राह्मण)-४०. १५
वर्षाकारा (राज्ञी)-११. ३७, ५९, ६१
वल्कलायन (ऋषि)-६४. ४७, २०३, २४९
वल्गुमती (नदी)-३९. २
वसिष्ठ (अर्हत्)-५०. ६१, ६४, ६७, ६८,
वसुन्धरा (गृहिणी)-९२. १०
वाकुड (मण्डल)-११. ११९
वादिसिंह (ब्राह्मण)-३९. २६, ३८, ४१
वायुवेग (पर्वत)-६४. २६३
वारा (नदी)-३७. ७३; ६२. ७३, ८३, ९५;
९९. १०
वाराणसी (नगर)-६. ३१, १९०; ७. ८१;
८. ४४; १४. २०, ४८, ४९, ८०, ८८,
१११; १९. १३२; २४. ५०; २५. २;
२८. ५०, ५८; २९. ३; ३०. ३; ३३.
२२; ३५. ५८; ३७. २३, ३७; ३९. 
२५; ४१. ७०; ४३. १६; ४४. ५;
४६. ४१; ५०. १८, ७१, ७२; ५३. 
३; ६२. २; ६५. ६८. ९९; ७९. 
३४; ८०. ६८; ८५. २५; ८६. ३;
८८. ४६; ९०. २०; ९२. १०; ९३. 
८४; ९६. ९; ९९. ४; १०३. २१;
१०५. ३५; १०७. ३
वासव (राजा)-१६. १९, २२, २५, २९;
८९. ७८, ७९, ८२, १०५, १०६
वासवग्राम (नगर)-१९. ३, ५३, ७५, ८६, ९५
वासवदत्ता (गणिका)-७२. ६
वासुकि (नाग)-१. १९
वाहीक (मुनि)-३. ८४
विजयन्त (राजा)-८०. ८८, ९८
विदुर (राजा)-७६. ६, १०
विदेह (देश)-२०. २; ८३. ९
विद्याधर (मन्त्रविशारद)- ६४. ३९
विन्ध्य (पर्वत)-१. ३२
विपश्यी (अतीतबुद्ध)-४. ११५; ९. ८७
विपश्यी (बुद्ध)-१०. १४३; २१. ७९; २७. 
५४, ४८. ८८; ५०. ११७
विमल (कुमार)-६२. ८८
विरूढ (महाराजदेव)-७७. ६, १३
विरूढक (कुमार)-११. ४७, ४९, ६०, ९२,
९७, १०८, १२३, १३१, १३३, १३४,
१५१
विरूढक (शाक्यराज)-२६. १४
विरूपाक्ष (महाराजदेव)-७७. ५, १३
विशाख (कुमार)-३२. ४, ९, १५, ५३
विशाला (नगर)-२०. १७, ३७, ४९, ८०
विश्वभू (बुद्ध)-२१. ८९०
विश्वन्तर (कुमार)-२३. ५, ५०, ५३
विश्वा (नगर)-२३. ३
विश्वामित्र (मुनि)-५. २४
विश्वामित्र (राजा)-२३. ४९, ५०
विश्वामित्र (नगर)-२. ४९
विश्ववसु (सिद्ध)-१०८. ३८, ५८, ६३
वृजि (देश)-९०. २
वृषभदत्त (कुमार)-९३ ४
वेणुमालिनी (नदी)-३०. ११
वेणुवन (उद्यान)-९. ५; १२. २५; १३. २;
१८. २; २७. २, ३५; २८. २, ७;
४०. ६३; ६०. ३०; ९५. २, ९७. २;
९८. २
वेत्रा (नदी)-६४. २७८
वेलाम (ब्राह्मण)-१७. ३०; ३४. १६
वैजयन्त (प्रासाद)-४. ७७
वैरम्भ (वायु)-६. ७०
वैरम्भ (पर्वत)-६. ७८
वैशालिका--२४. ५२
वैशाली (शाक्य)-२६. २६
वैशाली (नगर)-३९. २; ६३. २०; ९०. २,
५, १६
शङ्कु (सार्थवाहपुत्र)-९५. ४
शङ्ख (ऋषि)-५०. १८, १९, २०, २२
शङ्ख (राजा)-१६. १३, १७, १८, २८, २९
@५९८
शङ्खचूड (नाग)-१०८. ११६, १२१, १२४,
१५६, १६०, १८८
शङ्खनाभ (राक्षसं)-६. ७१
शङ्खनाभि (औषधि)-६. ७२
शङ्खपाल (नाग)-१०८. १११
शङ्खमुख (श्वा)-६६. ५६, ६६, ७७
शशिप्रभा (शाक्यपत्नी)-७. ८, २७
शशिलेखा (वेश्या)-८७. ८
शम्पाक (शाक्य)-११. १११, ११५
शाक्य (क्षत्रियवंश)-२६. ४
शाक्यपुर ( = कपिलवस्तु)-२२. २
शाक्यमुनि (बुद्ध)-८९. ११४; ९३. ९६
शाक्यवर्धन (यक्ष)-२४. २४
शाख (कुमार)-३२. ४
शाणवासी (भिक्षु)-७१. २, ४, ५, ६, १२;
७२. ३, ४०
शाण्डिल्य (मुनि)-६८. १५, २७, ६७
शारिपुत्र (बुद्धशिष्य)-१८. ४, ११, १२, १३,
२४; ३१. १७, ५४, ६०, ६२, ६३,
४४, ६५, ६६, ६९, ७१; ४१. ४, ४७, 
६२, ६७; ५०. ६, ७, ११, १२, १४,
१५, १७, २२; ६७. ३, ५, ७; ७७. 
१८; ८६. २२; ९३. ६३; १०२. १८, 
१०७. २८
शारियान (शाक्य)-४४. ६१
शिखण्डी (कुमार)-४०. ५, ६७, ८१, १९८
शिखिघोषा (नगर)-८५. ६
शिखी (बुद्ध)-२१. ८०; ६२. ९५
शिबि (राजा)-२. १०९; ८५. ६, ४०; ९१. 
६, ३२
शिरीषिका (ब्राह्मणी)-११. ४१
शिववती (नगर)-९१. ६
शीघ्रग (कुमार)-१४. ८४, ८६, ९८, १०४,
१४४
शीतवन (शमशान)-९. २६
शीलवती (गृहिणी)-९०. ४
शुक्ला (शाक्यकन्या)-२६. २३, २५
शुक्लोदन (शाक्य)-२२. ६०; २६. २२, २४
शुद्धा (शाक्यकन्या)-२६. २३, २५
शुद्धोदन (राजा)-७. ४, ११; २२. २, ५८,
६१, ६२; २४. २, २३, ६३; २५. 
६८; २६. २२, २३; ८०. ४; ८३. २;
१०१. २
शुद्धोदन (गृहपति)-१०७. ३, २७
शूर्पसम (प्रत्येकबुद्ध)-१८. ७
शूर्पार-क (नगर)-३६. ३, ६४
शूर्पिका (ब्राह्मणी)-१८. ६
शंल (मुनि)-७७. १६, १९
शंलविहार (विहार)-१०५. २
शैला (भिक्षुणी)-४०. ३५, ४०, १४५, १६५,
१६७
शोभावती (नगर)-७८. २८
श्यामक (अमात्यपुत्र)-४०. १६४, १७८
श्यामाक (कुमार)-१०१. ८, १३, ३७
श्यामावती (अमात्यकन्या)-४०. १६५
श्रावस्ती (नगर)-६. ३; ७. ५०; १३. १४;
१७. २; १९. २, १२३; २१. २, ५४;
३५. २, ३२, ३९ ४९; ३६. २, ३२,
३७; ४१. २; ४२. २; ४३. २; ४५. २;
४६. २; ४७. २; ४८. २; ५०. २;
६०. ११; ६१. २; ६७. २; ७५. २;
७६. २; ७९. २; ८१. २; ८२. २;
८४. २, २५; ८७. २, २८; ८९. २,
२५. ३२; ९२. २; ९३. २; ९४. २;
९९. २; १०२. २; १०४. २
श्रीगुप्त (गृहपति)-८. २, ११, १४, १५,
३६, ३८, ४२, ७५, ७६, ७७, ७८
श्रीमान् (गृहपतिपुत्र)-५०. १२३
श्रीमान् (सार्थवाह)-९३. ४
श्रीसेन (राजा)-२. ३, ३८
श्रुतवर (ब्राह्मण)-११. ४१
श्रुतवर्मा (गृहपति)-८२. २
श्रोणकोटि (भिक्षु)-९३. ७२
श्रोणकोटिकर्ण (कुमार)-१९. ६, ३९, ४४,
५१, ५२, ८७, ९४, १०७, १२४,
१३१, १३७
श्रोण-कोटि-विंश (कुमार)-२७. ६, १२, १८,
१९, २१, ३०, ३६, ३९, ४८, ५३, ५८
@५९९
श्रोणापरान्तक (देश)-३६. ४४, ६१
श्लक्ष्ण (पर्वत)-६. ८७
श्वास (नाग)-४६. ५
सत्ययाचन (चैत्य)-६२. ९
सत्यरत (राजा)-६६. ४
सत्यवती (गृहिणी)-९. ४; ९०. ४
सत्यव्रत (ब्राह्मण)-५१. २८, ३६, ५०
सत्यसेन (अमात्य)-४. २९
सत्त्ववर (= रुक्मवती, रुक्मवान्)-५१. २०
सत्त्वोषध (कुमार)-५४. ७, २१
सदामत्त (देव)-४. ७३
सदामत्त (नगर)-९२. ३१
सन्दरक (वणिक्पुत्र)-४४. ५५
सर्वविभु (अतीतबुद्ध)-४. ११२
सर्वदद (राजा)-५५. ५, ५६
सर्वार्थसिद्ध (वुद्धनाम)-२४. २३; २५. १७
सर्वार्थसिद्ध (नाग-कुमार)-४७. ४, ३४, ६४
सर्वावती (नगर)-५५. ४
सहस्रयोधी (योद्धा)-८९. ६८, ७१, ७४
सङ्काश्य (नगर)-१४. ७
सङ्घरक्षित (कुमार)-६७. ४, ७, १२, १४,
१९, ६१, ६५, ७१, ७४
सञ्जय (राजा)-२३. ४
सञ्जयी (तीर्थ्य)-१३. ५
सन्धिदत्त (सार्ववाहपुत्र)-९५. ४
सम्पदी (राजा)-७४. ८
संयात (हस्त्यारोह)-१. २०, २१, २४, २७,
३५, ३९, ४६, ४९, ५४, ५६; १००. 
७, १०, ११
साकेत (नगर)-३. २
सागर (नाग)-४७. ४, १९
साहञ्जनी (तपोवन)-६५. १६
सिद्धार्थ (राजा)-४७. ३
सिंह (अमात्यपुत्र)-२०. १०, २३, ३०
सिंहलद्वीप (द्वीप)-७. ४७, ५०, ६३
सिंहहनु (शाक्यराज)-२६. २१
सुख (हंस)-२८. ४९
सुजात (कुमार)-२१. ९
सुदत्त (गृहपति)-३४ १०, १३, २६, २७, २८
सुदत्त (=अनाथपिण्डद)–२१. २
सुदत्त (शाक्य)-४५. ९
सुदर्शन (नगर)-४. ७१
सुदर्शन (राजा)-१७. २९
सुदास (चण्डाल)-६६. ५५
सुधन (= अनाथपिण्डद)-२१. ८३; ३५. ४,
१३, ४७, ५, ५२, ५७, ६४
सुधन (नाग)-६०. ४
सुधन (कुमार)-६४. ११, ९५, ९९, १८७,
२००, २१३, ३३४, ३३५
सुधर्मा (राज्ञी)-६६. ६, ९, १२, १४, ३०,
५१
सुधर्मा (देवसभा)-४. ७६
सुधा (ओषधि)-६४. २१७, २६०
सुधाशैल (पर्वत)-६. ९२
सुधी- (उपासक)-८०. ८४
सुधीर (गृहपति)-८४. २, ९, ५२, ५६
सुनन्दा (ब्राह्मणी)-१९. ९५; ८७. ३२
सुनेत्रा (गृहिणी)-८४. २
सुन्दर-क (वणिक्पुत्र)-४४. ५२; ८९. ११७
सुन्दरक (दरिद्र)-२२. ८०, ८९
सुन्दरक (युवा)-५०. ९८
सुन्दरक (भिक्षु)-९४. ८;
सुन्दरी (नन्दभार्या)-१०. ७, १६, ३८, ५४,
५७, ६०, ६७, ७१, ८३, ८७, १००,
१०५, ११९, १२०, १२७, १३७; ५०. 
१७
सुन्दरी (विटभार्या)-८२. ६, १९, २२
सुन्दरी (राजकन्या)-८९. ८५, ९६, ९९,
१११, ११९
सुन्धान (गृहपति)-३५. ५८, ६३
सुप्रबुद्ध (गृहपति)-४८. २; ६२. २, ३७,
३९, ४१, ८२
@६००
सुप्रबुद्ध (वणिक्)-५७. ६, ७
सुप्रभ (सेवक)-६२. ९६
सुप्रशुद्ध (शाक्य)-२६. २५
सुप्रिय (वणिक्)-६. ३६, ९७, १००, १०३,
१०६, ११४, १२१, १४९, १५६,
१५९, १९३
सुप्रिय (गन्धर्वराज)-८०. २, ४, १२, १३,
१४ २१, २४, २६, ८३, ८६, ८७
सुबन्धु (ब्राह्मण)-१०१. ८
सुबन्धु (नर्मसुहृत्)-१०८. ४८, ५९
सुबाहु (कुमार)-६२. ८८
सुभट (विट)-८२. ६, १०
सुभद्र (गृहपति)-९. २, ९, १२, १३, २७,
३३, ३९, ४४
सुभद्र (यति)-८०. ८, ११, १६, २१, २२,
३०, ३५, ४३, ४७, ५०, ५१, ५२,
६०, ६१, ७२, ७४, ७७, ८२, ८७
सुभाषितगवेषी (राजा)-५३. ३, ५७
सुमति (अमात्य)-५३. ८
सुमति (देवपुत्र)-६२. ३५, ३७, १००
सुमति (ब्राह्मण)-८९. ३२, ८०, ८२, ८४,
८८, ९३, ९७, ९९, १०८, ११२,
११४, ११७, ११८, ११९
सुमागधा (कुमारी)-९३. ३, ८, ९, १२, १३,
४३, ४८, ५५, ५७, ७८, ८०, ८१,
८२, ८३, १०९
सुमुख (पक्षी)-१४. ३८ ४४
सुमेरु (पर्वत)-४. ५०
सुरवती (नगर)-४०. १७५
सुरूपा (ब्राह्मणी)-६३. ३
सुरूपा (हस्तिपालस्त्री)-८८. ४
सुवर्णपार्श्व (मृग)-३०. ५, १३, ५०
सुवर्णभास (मयूर)-८. ४५
सुव्रत (मुनि)-१०४. ७, २६
सूर्य (कुमार)-८३. ९, ११, १२, २२, २९
सेन (ग्रामणी)-२५. ४
सेनायनी (ग्राम)-२५. ३
सोशुम्बा (गोपकन्या)-१४. ६१, १०५, ११७,
१२२, १२६, १२७, १३४, १४२
सौर्यपथ (रथ)-२३. १२
सौभाषणिक (रत्न)-६. १६५
स्थाविरा शैलगाथा--३६. ३३
स्वस्तिक (ब्राह्मण)-६१. २
हरिणी (आभीरकन्या)-८३. ३०
हरिदत्त (पुरोहित)-८८. ४६
हरिद्रा(हा)यण (पुरोहित)-८८. ४७, ७३
हरिशिख (पुरोहित)-८८. ४७, ५०, ६३, ७३
हस्तक (कुमार)-४८. ३, ९६
हस्तिनापुर (नगर)-६४. ९, २४, ३९
हंस (कुमार)-१०४. २, १८, २६
हारीतिका (यक्षिणी)-१२. २४, ३९
हासिनी (नदी)-६४. २७७
हिङ्गुमर्दन (नगर)-५६. २
हितैषी (कुमार)-८५. १६, २३
हिमवान् (पर्वत)-६४. २६२
हिरण्यपाणि (कुमार)-४३. ३, १९, २१
हिरण्यवर्मा (राजा)-५२. २०
हिरुक (अमात्य)-४०. ६, ६९, ११२, १५३,
१६४, १७०
हिरुक (नगर)-४०. १७०, १९९
हेतूत्तम (बुद्ध)-८१. १०, १२, १४, १५,
२५, २९
हेमचूड (राजा)-३. ५
हेमप्रद (=अनाथपिण्डद)-२१. ८४


  
