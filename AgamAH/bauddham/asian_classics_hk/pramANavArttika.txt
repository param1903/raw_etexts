@001
pramANasiddhinAmA 
prathama: pariccheda: 
maGgalam 
vidhUtakalpanAjAlagambhIrodAramUrtaye | 
nama: samantabhadrAya samantaspharaNatviSe ||1|| 
{anubandhacatuSTayanirUpaNam} 
prAya: prAkRtasaktirapratibalaprajJo jana: kevalam | 
nAnarthyeva subhASitai: parigato vidveSTyapIrSyAmalai: | 
tenAyaM na paropakAra iti nazcintApi cetazciram (pA^Ti^-cetastata:-rA^)| 
sUktAbhyAsavivardhitavyasanamityatrAnubaddhaspRham ||2|| 
{pramANalakSaNam} 
{1-avisaMvAdijJAnaM pramANam;} 
pramANamavisaMvAdijJAnam; 
{avisaMvAdanazabdanirukti:}
 
arthakriyAsthiti: | 
{avisaMvAdanam;} 
{zAbde jJAne’pi prAmANyam} 
zAbde’pyabhiprAyanivedanAt ||3|| 
vaktRvyApAraviSayo yo’rtho buddhau prakAzate | 
prAmANyaM tatra zabdasya, nArthatattvanibandhanam ||4|| 
gRhItagrahaNAnneSTaM sAMvRtam, dhIpramANatA | 
pravRttestatpradhAnatvAt heyopAdeyavastuni ||5|| 
viSayAkArabhedAcca dhiyo’dhigamabhedata: | 
bhAvAdevAsya tadbhAve; 
{mImAMsakamatakhaNDanam} 
svarUpasya svato gati: ||6|| 
prAmANyaM vyavahAreNa; 
{zAstrapraNayanaphalam} 
zAstraM mohanivartanam | 
{2-ajJAtArthaprakAzakaM jJAnaM pramANam} 
ajJAtArthaprakAzo vA; 
@002
{sAmAnyajJAne’prAmANyam} 
svarUpAdhigate: param ||7|| 
prAptaM sAmAnyavijJAnam, avijJAte svalakSaNe | 
yajjJAnamityabhiprAyAt; svalakSaNavicArata: ||8|| 
{bhagavati prAmANyam} 
tadvat pramANaM bhagavAn; abhUtavinivRttaye | 
bhUtokti:; sAdhanApekSA tato yuktA pramANatA ||9|| 
{IzvarAdAvaprAmANyam} 
{nitye’prAmANyam} 
nityaM pramANaM naivAsti prAmANyAtu; vastusadgate (pA^Ti^-vastusaGgate:-rA^ |):|| 
jJeyAnityatayA tasyA adhrauvyAt; kramajanmanAm ||10|| 
nityAdutpattivizleSAdapekSAyA ayogata: | 
kathaJcinnopakAryatvAt; 
{anitye’pyaprAmANyam} 
anitye’pyapramANatA ||11|| 
{IzvarasAdhanadUSaNam} 
{1-naiyAyikamatakhaNDanam} 
sthitvA pravRtti:saMsthAnavizeSArthakriyAdiSu | 
iSTasiddhi:; asiddhirvA dRSTAnte saMzayo’thavA ||12|| 
siddhaM yAdRgadhiSThAtRbhAvAbhAvAnuvRttimat | 
sannivezAdi; tadyuktaM tasmAd yadanumIyate ||13|| 
vastubhede prasiddhasya zabdasAmyAdabhedina: | 
na yuktAnumiti: pANDudravyAdiva (pA^Ti^-pANDudravyAdivad-rA^| evameva TIkAyAmapi|) hutAzane ||14|| 
anyathA kumbhakAreNa mRdvikArasya kasyacit | 
ghaTAde: karaNAt sidhyed valmIkasyApi tatkRti: ||15|| 
sAdhyenAnugamAt kArye sAmAnyenApi sAdhane | 
sambandhibhedAd bhedoktidoSa: kAryasamo mata: ||16|| 
jAtyantare prasiddhasya zabdasAmAnyadarzanAt | 
na yuktaM sAdhanaM gotvAd vAgAdInAM viSANivat ||17|| 
vivakSAparatantratvAnna (pA^Ti^-tadabhAvAd; artha^-rA^ |) zabdA: santi kutra vA | 
tadbhAvAdarthasiddhau tu sarvaM sarvasya sidhyati ||18|| 
@003
{2-sAGkhyamatakhaNDanam} 
etena kApilAdInAmacaitanyAdi cintitam | 
anityAdezca caitanyaM maraNAt tvagapohata: ||19|| 
vastusvarUpe’siddhe’yaM nyAya: siddhe vizeSaNam | 
abAdhakamasiddhAvapyAkAzAzrayavad dhvane: ||20|| 
asiddhAvapi zabdasya siddhe vastuni siddhyati | 
aulUkyasya yathA bauddhenoktaM mUrttyAdisAdhanam ||21|| 
tasyaiva vyabhicArAdau zabde’pyavyabhicAriNi | 
doSavat sAdhanaM jJeyaM vastuno vastusiddhita: ||22|| 
{IzvarabAdhakaM pramANam} 
yathA tat kAraNaM vastu tathaiva tadakAraNam | 
yadA tat kAraNaM kena mataM neSTamakAraNam ||23|| 
zastrauSadhAbhisambandhAccaitrasya vraNarohaNe | 
asambaddhasya kiM sthANo: kAraNatvaM na kalpyate ||24|| 
svabhAvabhedena vinA vyApAro’pi na yujyate | 
nityasyAvyatirekitvAt sAmarthyaM ca duranvayam ||25|| 
yeSu satsu bhavatyeva yat tebhyo’nyasya kalpane | 
taddhetutvena sarvatra hetUnAmanavasthiti:||26|| 
svabhAvapariNAmena heturaMkurajanmani | 
bhUmyAdistasya saMskAre tadvizeSasya darzanAt ||27|| 
yathA vizeSeNa vinA viSayendriyasaMhati: | 
buddherhetustathedaM cenna tatrApi vizeSata: ||28|| 
pRthak pRthagazaktAnAM svabhAvAtizaye’sati | 
saMhatAvapyasAmarthyaM syAt siddho’tizayastata: ||29|| 
tasmAt pRthagazakteSu yeSu sambhAvyate guNa: | 
saMhatau hetutA teSAM nezvarAderabhedata: ||30|| 
{1-jJAnavattvAd bhagavAn pramANam} 
{mImAMsakamatakhaNDanam} 
prAmANyaJca parokSArthajJAnaM tatsAdhanasya ca | 
abhAvAn nAstyanuSThAnamiti kecit pracakSate ||31|| 
jJAnavAn mRgyate kazcid taduktapratipattaye |
ajJopadezakaraNe vipralambhanazaGkibhi: ||32|| 
@004
tasmAdanuSTheyagataM jJAnamasya vicAryatAm | 
kITasaMkhyAparijJAnaM tasya na: kvopayujyate ! ||33|| 
{2-heyopAdeyavedakatvAdeva bhagavAn pramANam} 
heyopAdeyatattvasya sAbhyupAyasya vedaka: | 
ya: pramANamasAviSTo na tu sarvasya vedaka: ||34|| 
dUraM pazyatu vA mA vA tattvamiSTaM tu pazyatu | 
pramANaM dUradarzI cedeta gRdhrAnupAsmahe !||35|| 
{3-kAruNikatvAdapi bhagavAn pramANam} 
{cArvAkamatanirasanapUrvakaM paralokasAdhanam} 
sAdhanaM karuNAbhyAsAt sA; buddherdehasaMzrayAt | 
asiddho’bhyAsa iti cennAzrayapratiSedhata: ||36|| 
prANApAnendriyadhiyAM dehAdeva na kevalAt | 
sajAtinirapekSANAM janma janmaparigrahe ||37|| 
atiprasaGgAt; yad dRSTaM pratisandhAnazaktamit | 
kimAsIt tasya yannAsti pazcAd yena na sandhimat ||38|| 
na sa kazcit pRthivyAderaMzo yatra na jantava: | 
saMsvedajAdyA jAyante sarvaM bIjAtmakaM tata: ||39|| 
tat sajAtyanapekSANAmakSAdInAM (pA^Ti^-svajAtya^-rA^) samudbhave | 
pariNAmo yathaikasya syAt sarvasyAvizeSata: ||40|| 
pratyekamupaghAte’pi nendriyANAM manomate:| 
upaghAto’sti; bhaGge’syAsteSAM bhaGgazca dRzyate ||41|| 
tasmAt sthityAzrayo buddherbuddhimeva samAzrita: | 
kazcinnimittamakSANAM tasmAdakSANi buddhita: ||42|| 
yAdRzyAkSepikA sA’sIt pazcAdapyastu tAdRzI | 
tajjJAnairupakAryatvAduktaM kAyAzritaM mana: ||43|| 
yadyapyakSairvinA buddhirna tAnyapi tayA vinA | 
tathApyanyo’’nyahetutvaM tato’pyanyo’nyahetuke ||44|| 
{vijJAnasiddhi:} 
nAkramAt kramiNo bhAvo nApyapekSA’vizeSiNa: | 
kramAd bhavantI dhI: kAyAt kramantasyApi (pA^Ti^-kramaM tasyApi^-rA^|) zaMsati ||45|| 
pratikSaNamapUrvasya pUrva: pUrva: kSaNo bhavet | 
tasya heturato heturdRSTa evAstu sarvadA ||46|| 
@005
cittAntarasya sandhAne ko virodho’ntyacetasa: | 
tadvadapyarhatazcittamasandhAnaM kuto matam ||47|| 
asiddhArtha: pramANena kiM siddhAnto’nugamyate | 
hetorvaikalyatastaccet kiM tadevA’tra noditam ||48|| 
taddhIvad grahaNaprAptermanojJAnaM na sendriyAt | 
jJAnotpAdanasAmarthyabhedAnna sakalAdapi ||49|| 
acetanatvAnnanyasmAd; hetvabhedAt sahasthiti:| 
akSavad rUparasavad arthadvAreNa vikriyA ||50|| 
sattopakAriNI yasya nityaM tadanubandhata: | 
sa hetu: saptamI tasmAdutpAdAditi cocyate ||51|| 
astUpakArako vApi kadAciccittasantate: | 
vahnayAdivad ghaTAdInAM vinivRttirna tAvatA ||52|| 
anivRttiprasaGgazca dehe tiSThati cetasa: | 
tadbhAvabhAvAd vazyatvAt prANApAnau tato na tat ||53|| 
preraNAkarSaNe vAyo: prayatnena vinA kuta: | 
nirhrAsAtizayApattirnirhrAsAtizayAt tayo:||54|| 
tulya: prasaGgo’pi tayo:; na tulyaM cittakAraNe | 
sthityAvedhakamanyacca yata: kAraNamiSyate ||55|| 
na doSairviguNo deho heturvartyAdivad yadi | 
mRte zamIkRte doSe punarujjIvanaM bhavet ||56|| 
nivRtte’pyanale kASThavikArAvinivRttivat | 
tasyAnivRttiriti cenna cikitsAprayogata: ||57|| 
apunarbhAvata: kiJcid vikArajananaM kvacit | 
kiJcid viparyayAdagniryathA kASThasuvarNayo: ||58|| 
AdyasyAlpo’pyasaMhArya: pratyAneyastu yatkRta:| 
vikAra: syAt punarbhAva: tasya hemni kharatvavat ||59|| 
durlabhatvAt samAdhAturasAdhyaM kiJcidIritam | 
Ayu:kSayAd vA; doSe tu kevale nAstyasAdhyatA ||60|| 
mRte viSAdisaMhArAt taddaMzacchedato’pi vA | 
vikArahetorvigame sa nocchvasiti kiM puna: ||61|| 
upAdAnAvikAreNa nopAdeyasya vikriyA | 
kartuM zakyA’vikAreNa mRda: kuNDAdino yathA ||62|| 
@006
avikRtya hi yad vastu ya: padArtho vikAryate | 
upAdAnaM na tat tasya yuktaM gogavayAdivat ||63|| 
ceta:zarIrayorevam, taddheto: kAryajanmana: | 
sahakArAt sahasthAnamagnitAmradravatvavat ||64|| 
anAzrayAt sadasatornAzraya: sthitikAraNam | 
satazcedAzrayo nAsyA: sthAturavyatirekata: ||65|| 
vyatireke’pi taddhetustena bhAvasya kiM kRtam | 
avinAzaprasaGga: sa nAzahetormato yadi ||66|| 
tulya: prasaGgastatrApi; kiM puna: sthitihetunA | 
A nAzakAgamAt sthAnaM tatazced vastudharmatA ||67|| 
nAzasya; satyabAdho’sAviti kiM sthitihetunA | 
yathA jalAderAdhAra iti cet tulyamatra ca ||68|| 
pratikSaNavinAze hi bhAvAnAM bhAvasantate:|
tathotpatte: sahetutvAdAzrayo’yuktamanyathA ||69|| 
syAdAdhAro jalAdInAM gamanapratibandhata: | 
agatInAM kimAdhArairguNasAmAnyakarmaNAm ||70|| 
etena samavAyazca samavAyi ca kAraNam | 
vyavasthitatvaM jAtyAdernirastamanapAzrayAt ||71|| 
parato bhAvanAzazcet tasya kiM sthitihetunA | 
sa vinazyed vinA’pyanyairazaktA: sthitihetava: ||72|| 
sthitimAn nAzraya: sarva: sarvotpattau ca sAzraya: | 
tasmAt sarvasya bhAvasya na vinAza: kadAcana ||73|| 
svayaM vinazvarAtmA cet tasya ka: sthApaka: para | 
svayaM na nazvarAtmA cet tasya ka: sthApaka: para: ||74|| 
buddhivyApArabhedena nirhrAsAtizayAvapi | 
prajJAderbhavato dehanirhrAsAtizayau vinA ||75|| 
idaM dIpaprabhAdInAmAzritAnAM na vidyate | 
syAt tato’pi vizeSo’sya na citte’nupakAriNi ||76|| 
rAgAdivRddhi: puSTyAde: kadAcit sukhadu:khajA | 
tayozca dhAtusAmyAderantararthasya sannidhe: ||77|| 
etena sannipAtAde: smRtibhraMzAdayo gatA: | 
vikArayati dhIreva hyantarthavizeSajA ||78|| 
@007
zArdUlazoNitAdInAM santAnAtizaye kvacit | 
mohAdaya: sambhavanti zravaNekSaNato yathA ||79|| 
tasmAt svasyaiva saMskAraM niyamenAnuvartate | 
tannAntarIyakaM cittamatazcittasamAzritam ||80|| 
yathA zrutAdisaMskAra: kRtazcetasi cetasi | 
kAlena vyajyate’bhedAt syAd dehe’pi tato guNa: ||81|| 
{punarjanmasiddhi:} 
ananyasattvaneyasya hInasthAnaparigraha: | 
Atmasnehavato du:khasukhatyAgAptivAJchayA ||82|| 
du:khe viparyAsamati: tRSNA cA’’bandhakAraNam | 
janmino yasya te na sto na sa janmAdhigacchati ||83|| 
gatyAgatI na dRSTe cedindriyANAmapATavAt | 
adRSTirmandanetrasya tanudhUmAgatiryathA ||84|| 
tanutvAnmUrtamapi tu kiJcit kvacidazaktimat | 
jalavat sUtavaddhemni nAdRSTenAsadeva vA ||85|| 
pANyAdikampe sarvasya kampaprAptervirodhina: | 
ekasmin karmaNo’yogAt syAt pRthak siddhiranyathA ||86|| 
ekasya cAvRtau sarvasyAvRti syAdanAvRtau | 
dRzyeta rakte caikasmin rAgo’raktasya vA’gati:||87|| 
nAstyekasamudAyo’smAdanekatve’pi pUrvavat | 
avizeSAdaNutvAcca na gatizcenna sidhyati ||88|| 
avizeSa:; viziSTAnAmaindriyatvamato’naNu: | 
etenAvaraNAdInAmabhAvazca nirAkRta: ||89|| 
kathaM vA sUtahemAdimizraM taptopalAdi vA | 
dRzyam ? pRthagazaktAnAmakSAdInAM gati: katham ||90|| 
saMyogAccet; samAno’tra prasaGgo hemasUtayo: | 
dRzya: saMyoga iti cet kuto’dRzyAzraye gati:! ||91|| 
rasarUpAdiyogazca saMyoga upacArata: | 
iSTazced buddhibhedo’stu paMktidIrgheti vA katham ! ||92|| 
saMkhyAsaMyogakarmAderapi tadvat svarUpata: | 
abhilApAcca bhedena rUpaM buddhau na bhAsate ||93|| 
zabdajJAne vikalpena vastubhedAnusAriNA | 
@008
guNAdiSviva kalpyArthe naSTAjAteSu vA yathA ||94|| 
mato yadyupacAro’tra sa iSTo yannibandhana: | 
sa eva sarvabhAveSu hetu: kiM neSyate tayo: ||95|| 
upacAro na sarvatra yadi bhinnavizeSaNam | 
mukhyamityeva ca kuto’bhinne bhinnArthateti cet !||96|| 
anarthAntarahetutve’pyaparyAya: sitAdiSu | 
saMkhyAdiyogina: zabdAstatrApyarthAntaraM yadi ||97|| 
guNadravyAvizeSa: syAd bhinno vyAvRttibhedata: | 
syAdanarthAntarArthatve’pyakarmAdravyazabdavat ||98|| 
vyatirekIva yaccApi sUcyate bhAvavAcibhi: | 
saMkhyAditadvata: zabdaistaddharmAntarabhedakam ||99|| 
zrutistanmAtrajijJAsoranAkSiptAkhilAparA | 
bhinnaM dharmamivAcaSTe yogo’GgulyA iti kvacit ||100|| 
yuktAGgulIti sarveSAmAkSepAd dharmivAcinI | 
khyAtaikArthAbhidhAne’pi tathA vihitasaMsthiti: ||101|| 
rUpAdizaktibhedAnAmanAkSepeNa varttate | 
tatsamAnaphalA’hetuvyavacchede ghaTazruti: ||102|| 
ato na rUpaM ghaTa ityekAdhikaraNA zruti: | 
bhedo’yamIdRzo jAtisamudAyAbhidhAyino: ||103|| 
rUpAdayo ghaTasyeti tatsAmAnyopasarjanA:| 
tacchaktibhedA: khyApyante vAcyo’nyo’pi dizAnayA ||104|| 
hetutve ca samastAnAmekAGgavikale’pi na | 
pratyekamapi sAmarthye yugapad bahusambhava: ||105|| 
nAnekatvasya tulyatvAt prANApAnau niyAmakau | 
ekatve’pi bahuvyaktistaddhetornityasannidhe:||106|| 
nAnekaheturiti cennAvizeSAt kramAdapi | 
naikaprANe’pyanekArthagrahaNAnniyamastata: ||107|| 
ekayA’nekavijJAne buddhyA’stu sakRdeva tat | 
avirodhAt; krameNApi mA bhUt tadavizeSata: ||108|| 
bahava: kSaNikA: prANA asvajAtIyakAlikA: | 
tAdRzAmeva cittAnAM kalpyate yadi kAraNam ||109|| 
kramavanta: kathaM te syu: kramavaddhetunA vinA | 
@009
pUrvasvajAtihetutve na syAdAdyasya sambhava: ||110|| 
taddhetustAdRzo nAsti sati vA’nekatA dhruvam | 
prANAnAM bhinnadezatvAt sakRjjanma dhiyAmata: ||111|| 
yadyekakAliko’neko’pyekacaitanyakAraNam | 
ekasyApi na vaikalye syAnmandazvasitAdiSu ||112|| 
atha heturyathAbhAvaM jJAne’pi syAd viziSTatA | 
na hi tat tasya kAryaM yad yasya (pA^Ti^ -tasya-rA^) bhedAnna bhidyate ||113|| 
vijJAnaM zaktiniyamAdekamekasya kAraNam | 
anyArthAsaktiviguNe jJAne nArthAntarAgrahAt ||114|| 
{karmasiddhi:} 
zarIrAt sakRdutpannA dhI: svajAtyA niyamyate | 
paratazcet samarthasya dehasya virati: kuta: ||115|| 
anAzrayAnnivRtte syAccharIre cetasa: sthiti:| 
kevalasyeti ceccittasantAnasthitikAraNam ||116|| 
taddhetuvRttilAbhAya nAGgatAM yadi gacchati | 
heturdehAntarotpattau paJcAyatanamaihikam ||117|| 
tadaGgabhAvahetutvaniSedhe’nupalambhanam | 
anizcayakaraM proktaM indriyAdyapi zeSavat ||118|| 
dRSTA ca zakti: pUrveSAmindriyANAM svajAtiSu | 
vikAradarzanAt siddhamaparAparajanma ca ||119|| 
zarIrAd yadi tajjanma prasaGga: pUrvavad bhavet | 
cittAccet tata evAstu janma dehAntarasya ca ||120|| 
tasmAnna hetuvaikalyAt sarveSAmantyacetasAm | 
asandhirIdRzaM tena zeSavat sAdhanaM matam ||121|| 
abhyAsena vizeSe’pi laGghanodakatApavat | 
svabhAvAtikramo mA bhUditi ced; Ahita: sa cet ||122|| 
punaryatnamapekSeta yadi syAccAsthirAzraya: | 
vizeSo naiva vardheta svabhAvazca na tAdRza: ||123|| 
tatropayuktazaktInAM vizeSAnuttarAn prati | 
sAdhanAnAmasAmarthyAnnityaM cAnAzrayasthite:||124|| 
vizeSasyAsvabhAvatvAd vRddhAvapyAhito (pA^Ti^-vapyAhitA-rA^) yadA | 
nApekSeta punaryatnaM yatno’nya: syAd vizeSakRt ||125|| 
@010
kASThapAradahemAderagnyAderiva cetasa: | 
abhyAsajA: pravarttante svarasena kRpAdaya: ||126|| 
tasmAt sa teSAmutpanna: svabhAvo jAyate guNa:| 
taduttarottaro yatno vizeSasya vidhAyaka: ||127|| 
yasmAcca tulyajAtIyapUrvabIjapravRddhaya: | 
kRpAdibuddhayastAsAM satyabhyAse kuta: sthiti: ! ||128|| 
na caivaM laGghanAdeva laGghanaM balayatnayo:| 
taddhetvo: sthitazaktitavAllaGghanasya sthitAtmatA ||129|| 
tasyAdau dehavaiguNyAt pazcAdvadavilaGghanam | 
zanairyatnena vaiguNye niraste svabale sthiti: ||130|| 
kRpA svabIjaprabhavA svabIjaprabhavairna cet | 
vipakSairbAdhyate citte prayAtyatyantasAtmatAm ||131|| 
tathA hi mUlamabhyAsa: pUrva: pUrva: parasya tu | 
kRpAvairAgyabodhAdezcittadharmasya pATave ||132|| 
kRpAtmakatvamabhyAsAd ghRNAvairAgyarAgavat | 
niSpanna: (pA^Ti^-niSpannakaruNotkarSaparadu:khakSamerita:-rA^|) karuNotkarSa: paradu:khAkSamerita: (pA^Ti^-niSpannakaruNotkarSaparadu:khakSamerita:-rA^|) ||133||
{4-zAstRtvAcca bhagavAn pramANam} 
{zAstRtvapadanirvacanam} 
dayAvAn du:khahAnArthamupAyeSvabhiyujyate | 
parokSopeyaddhetostadAkhyAnaM hi duSkaram ||134|| 
{du:khahetuparIkSA} 
yuktyAgamAbhyAM vimRzan du:khahetuM parIkSate | 
tasyAnityAdirUpaM ca du:khasyaiva vizeSaNai: ||135|| 
yatastathA sthite hetau nivRttirneti pazyati | 
phalasya hetorhAnArthaM tadvipakSaM parIkSate ||136|| 
sAdhyate tadvipakSo’pi heto rUpAvabodhata: | 
AtmAtmIyagrahakRta: sneha: saMskAragocara: ||137|| 
heturvirodhi nairAtmyadarzanaM tasya bAdhakam | 
bahuzo bahudhopAyaM kAlena bahunAsya ca ||138|| 
gacchantyabhyasyatastatra guNadoSA: prakAzatAm | 
buddhezca pATavAddhetorvAsanAta: prahIyate ||139|| 
@011
{pratyekabuddhAdibhyo buddhasya vaiziSTyam} 
parArthavRtte: khaGgAdervizeSo’yaM mahAmune:| 
upAyAbhyAsa evAyaM tAdarthyAcchAsanaM matam ||140|| 
niSpatte: prathamaM bhAvAddheturuktamidaM dvayam | 
{5-sugatatvAd bhagavAn pramANam} 
{triguNaM sugatatvam} 
heto: prahANaM triguNaM sugatatvamani:zrayAt ||141|| 
du:khasya zastaM nairAtmyadRTezca (pA^Ti^-dRSTestadyakti^-pAThA^) yuktito’pi (pA^Ti^-dRSTestadyakti^-pAThA^) vA | 
punarAvRttirityuktau janmadoSasamudbhavau ||142|| 
AtmadarzanabIjasya hAnAdapunarAgama: | 
tadbhUtabhinnAtmatayA zeSamaklezanirjvaram ||143|| 
kAyavAgbuddhivaiguNyaM mArgoktyapaTutApi vA | 
azeSahAnamabhyAsAd; 
{sarvajJabAdhane jaiminIyamatam} 
uktyAderdoSasaMkSaya: ||144|| 
netyeke; 
{tatprativacanam} 
vyatireko’sya sandigdho vyabhicAryata: | 
akSayitvaM ca doSANAM nityatvAdanupAyata: ||145|| 
upAyasyAparijJAnAdapi (pA^Ti^-parijJAnAditi-pAThA^) vA parikalpayet | 
hetumattvAd viruddhasya hetorabhyAsata: kSayAt ||146|| 
hetusvabhAvajJAnena tajjJAnamapi sAdhyate | 
{6- tAyitvAd bhagavAn pramANam} 
tAya: svadRSTamArgokti:, vaiphalyAd vakti nAnRtam ||147|| 
dayAlutvAt parArthaJca sarvArambhAbhiyogata: | 
tasmAt (pA^Ti^-tata:-pAThA^) pramANam; tAyo vA catu:satyaprakAzanam ||148|| 
{caturAryasatyanirUpaNam} 
{1-du:khasatyam} 
du:khaM saMsAriNa: skandhA:; rAgAde: pATavekSaNAt | 
abhyAsAnna yadRcchAto’hetorjanmavirodhata: ||149|| 
vyabhicArAnna vAtAdidharma: prakRtisaGkarAt | 
adoSazca tadanyo’pi dharma: kiM tasya nekSyate ||150||
@012
na sarvadharma: sarveSAM samarAgaprasaGgata: | 
rUpAdivadadoSazcet tulyaM tatrApi codanam ||151|| 
AdhipatyaM viziSTAnAM yadi tatra na karmaNAm | 
vizeSe’pi ca doSANAmavizeSAd; asiddhatA ||152|| 
na vikArAd vikAreNa sarveSAm, na ca sarvajA:| 
kAraNe vardhamAne ca kAryahAnirna yujyate ||153||
tApAdiSviva; rAgAdervikAro’pi sukhAdija: | 
vaiSamyajena du:khena rAgasyAnudbhavo yadi ||154|| 
vAcyaM kenodbhava: sAmyAnmadavRddhi: smarastata: | 
rAgI viSamadoSo’pi dRSTa: sAmye’pi nApara: ||155|| 
kSayAdasRksruto’pyanye; naikastrIniyato mada: | 
tenaikasyAM na tIvra: syAd, aGgaM rUpAdyapIti cet ||156|| 
na sarveSAmanekAntAnna cApyaniyato bhavet | 
aguNagrAhiNo’pi syAt; aGgaM so’pi guNagraha: ||157|| 
yadi sarvo guNagrAhI syAd, hetoravizeSata: | 
yadavastho mato rAgI na dveSI syAcca tAdRza: ||158|| 
tayorasamarUpatvAnniyamazcAtra nekSyate | 
sajAtivAsanAbhedapratibaddhapravRttaya: ||159|| 
yasya rAgAdayastasya naite doSA: prasaGgina: | 
etena bhUtadharmatvaM niSiddham; ni:zrayasya ca ||160|| 
niSedhAnna pRthivyAdini:zritA dhavalAdaya: | 
tadupAdAya zabdazca hetvartha: svAzrayeNa ca ||161|| 
avinirbhAgavartitvAd rUpAderAzrayo’pi vA | 
madAdizakteriva ced vinirbhAga:; na vastuna:||162|| 
zaktirarthAntaraM vastu nazyennAzritamAzraye | 
tiSThatyavikale yAti, tattulyaM cenna bhedata: ||163|| 
bhUtacetanayo:; bhinnapratibhAsAvabodhata: | 
AvikAraJca kAyasya tulyarUpaM bhavenmana: ||164|| 
rUpAdivat; vikalpasya kaivArthaparatantratA | 
anapekSya yadA kAyaM vAsanAbodhakAraNam ||165|| 
jJAnaM syAt kasyacit kiJcit kutazcit tena kiJcana | 
avijJAnasya vijJAnAnupAdAnAcca sidhyati ||166|| 
@013
vijJAnazaktisambandhAdiSTaM cet sarvavastuna: | 
etat sAMkhyapazo: ko’nya: salajjo vaktumIhate ||167|| 
adRSTapUrvamastIti tRNAgre kariNAM zatam | 
yad rUpaM dRzyatAM yAtaM tad rUpaM prAG na dRzyate ||168|| 
zatadhA viprakIrNe’pi hetau tad vidyate katham | 
rAgAdyaniyamo’pUrvaprAdurbhAve prasajyate ||169|| 
bhUtAtmatA’natikrAnta: sarvo rAgAdimAn yadi | 
sarva: samAnarAga: syAd bhUtAtizayato na cet ||170|| 
bhUtAnAM prANitA’bhede’pyayaM bhedo yadAzraya: | 
tannirhrAsAtizayavat tadbhAvAt tAni hApayet ||171|| 
na ced bhede’pi rAgAdihetutulyAtmatAkSaya: | 
sarvatra rAga: sadRza: syAddhetossadRzAtmana: ||172|| 
na hi gopratyayasyAsti samAnAtmabhuva: kvacit | 
tAratamyaM pRthivyAdau prANitAderihApi vA ||173|| 
auSNyasya tAratamye’pi nAnuSNo’gni: kadAcana | 
tathehApIti cennAgnerauSNyAd bhedaniSedhata: ||174|| 
tAratamyAnubhavino yasyAnyasya sato guNA:| 
te kvacit pratihanyante tadbhede dhavalAdivat ||175|| 
rUpAdivanna niyamasteSAM bhUtAvibhAgata: | 
tat tulyaM cenna rAgAde: sahotpattiprasaGgata: ||176|| 
vikalpyaviSayatvAcca viSayA na niyAmakA:| 
sabhAgahetuvirahAd rAgAderniyamo na vA ||177|| 
sarvadA sarvabuddhInAM janma vA hetusannidhe: | 
{du:khasatyasya caturAkAratvam} 
kadAcidupalambhAt tadadhruvaM doSani:zrayAt ||178|| 
du:khaM hetuvazatvAcca na cAtmA nApyadhiSThitam | 
nAkAraNamadhiSThAtA nityaM vA kAraNaM (pA^Ti^-janakaM-pAThA^) katham ||179|| 
tasmAdanekamekasmAd bhinnakAlaM na jAyate | 
kAryAnutpAdato’nyeSu saGgateSvapi hetuSu ||180|| 
hetvantarAnumAnaM syAnnaitan nityeSu vidyate | 
{2-caturAkAraM samudayasatyam} 
kAdAcitkatayA siddhA du:khasyAsya sahetutA ||181||
@014
nityaM sattvamasattvaM vA hetorbAhyanapekSaNAt (pA^Ti^-hetoranyAnape^-pAThA^) 
{svabhAvavAdakhaNDanam} 
'taikSNyAdInAM yathA nAsti kAraNaM kaNTakAdiSu ||182|| 
tathA’kAraNametat syAd’iti kecit pracakSate | 
satyeva yasmin yajjanma vikAre vApi vikriyA ||183|| 
tat tasya kAraNaM prAhustat teSAmapi vidyate | 
sparzasya rUpahetutvAd darzane’sti nimittatA ||184|| 
nityAnAM pratiSedhena nezvarAdezca sambhava: | 
asAmarthyAdato heturbhavavAJchA; parigraha: ||185|| 
yasmAd dezavizeSasya tatprAptyAzAkRto nRNAm | 
sA bhavecchAptyanAptIccho: pravRtti: sukhadu:khayo: ||186|| 
yato’pi prANina: kAmavibhavecche ca te mate | 
sarvatra cAtmasnehasya hetutvAt sampravartate ||187|| 
asukhe sukhasaMjJasya; tasmAt tRSNA bhavAzraya: | 
viraktajanmAdRSTerityAcAryA: sampracakSate ||188|| 
adeharAgAdRSTezca dehAd rAgasamudbhava: | 
nimittopagamAdiSTamupAdAnaM tu vAryate ||189|| 
imAM tu yuktimanvicchan bAdhate svamataM svayam | 
janmanA sahabhAvazcet jAtAnAM rAgadarzanAt ||190|| 
sabhAgajAte: prAk siddhi:; kAraNatve’pi noditam | 
ajJAnam, uktA tRSNaiva santAnapreraNAd bhave ||191|| 
AnantaryAcca karmApi sati tasminnasambhavAt | 
tadanAtyantikaM heto: pratibandhAdisambhavAt ||192|| 
{caturAkAraM nirodhasatyam} 
saMsAritvAdanirmokSo neSTatvAdaprasiddhita: | 
yAvaccAtmani (pA^Ti^-yAvadAtmavi-pAThA^) na premNo hAni: sa paritasyati ||193|| 
tAvad du:khitamAropya na ca svastho’vatiSThate | 
mithyAdhyAropahAnArthaM yatno’satyapi moktari ||194|| 
avasthA vItarAgANaM dayayA karmaNA’pi vA | 
AkSipte’vinivRttISTe:; sahakArikSayAdalam ||195|| 
nAkSeptumaparaM karma bhavatRSNAvilaGghinAm | 
du:khajJAne’viruddhasya pUrvasaMskAravAhinI ||196|| 
@015
vastudharmo dayotpattirna sA sattvAnurodhinI | 
AtmAntarasamAropAd rAgo dharme’tadAtmake ||197|| 
du:khasantAnasaMsparzamAtreNaivaM dayodaya: | 
mohazca mUlaM doSANAM sa ca sattvagraha;: vinA ||198|| 
tenAdyahetau na dveSo, na doSo’ta: kRpA matA | 
nAmukti: pUrvasaMskArakSaye’nyApratisandhita: ||199|| 
akSINazakti: saMskAro yeSAM tiSThanti te’naghA:| 
mandatvAt karuNAyAzca na yatna: sthApane mahAn ||200|| 
tiSThantyeva parAdhInA yeSAM tu mahatI kRpA | 
satkAyadRSTervigamAdAdya evAbhavo bhavet ||201|| 
mArge cet sahajAhAnerna hAnau vA bhava: kuta: | 
sukhI bhaveyaM du:khI vA mA bhUvamiti tRSyata:||202|| 
yaivA’hamiti dhI: saiva sahajaM sattvadarzanam | 
na hyapazyannahamiti kazcidAtmani snihyati ||203|| 
na cAtmani vinA premNA sukhakAmo’bhidhAvati | 
du:khasyotpAdahetutvaM bandha:, nityasya tat kuta: ||204|| 
adu:khotpAdahetutvaM mokSa:, nityasya tat kuta: | 
anityatvena yo’vAcya: sa heturna hi kasyacit ||205|| 
bandhamokSAvapyavAcye na yujyete kathaJcana | 
nityaM tamAhurvidvAMso ya: svabhAvo na nazyati ||206|| 
tyaktvemAM hrepaNIM dRSTimato’nitya: sa ucyatAm | 
{caturAkAraM mArgasatyam} 
ukto mArga:, tadabhyAsAdAzraya: parivarttate ||207|| 
sAtmye’pi doSabhAvazcenmArgavat, nAvibhutvata: | 
viSayagrahaNaM dharmo vijJAnasya yathAsti sa: ||208|| 
gRhyate so’sya janako vidyamAnAtmaneti ca | 
eSA prakRtirasyAstannimittAntarata: skhalat ||209|| 
vyAvRttau pratyayApekSamadRDhaM sarpabuddhivat | 
prabhAsvaramidaM cittaM prakRtyAgantavo malA: ||210|| 
tatprAgapyasamarthAnAM pazcAcchakti: kva tanmaye | 
nAlaM praroDhumatyantaM syandinyAmagnivad bhuvi ||211|| 
bAdhakotpattisAmarthyagarbhe zakto’pi vastuni | 
@016
nirupadravabhUtArthasvabhAvasya viparyayai:||212|| 
na bAdhA yatnavattve’pi buddhestatpakSapAtata: | 
AtmagrahaikayonitvAt, kAryakAraNabhAvata: ||213|| 
rAgapratighayorbAdhA bhede’pi na parasparam | 
mohAvirodhAnmaitryAdernAtyantaM doSanigraha:||214|| 
tanmUlAzca malA: sarve; sa ca satkAyadarzanam | 
vidyAyA: pratipakSatvAccaittatvenopalabdhita ||215|| 
mithyopalabdhirajJAnaM yuktezcAnyadayuktimatam | 
vyAkhyeyo’tra virodho ya:; tadvirodhAcca tanmayai: ||216|| 
virodha: zUnyatAdRSTe: sarvadoSai: prasidhyati | 
nAkSaya: prANidharmatvAd rUpAdivadasiddhita: ||217|| 
sambandhe pratipakSasya tyAgasyAdarzanAdapi (pA^Ti^-tyAgasaMsarjanAdapi-pAThA^) | 
na kAThinyavadutpatti: punardoSavirodhina: ||218|| 
sAtmatvenAnapAyatvAt anekAntAJca bhasmavat | 
ya: pazyatyAtmAnaM tatrAsyAhamiti zAzvata: sneha: ||219|| 
snehAt sukheSu tRSyati, tRSNA doSAMstiraskurute (pA^Ti^-doSAsthirIkurute-pAThA^) | 
guNadarzI paritRSyan mameti tatsAdhanAnyupAdatte ||220|| 
tenAtmAbhinivezo yAvat tAvat sa saMsAre | 
Atmani sati parasaMjJA, svaparavibhAgAt parigrahadveSau ||221|| 
anayo: sampratibaddhA: sarve doSA: prajAyante | 
niyamenAtmani snihyaMstadIye na virajyate ||222|| 
na cAstyAtmani nirdoSe snehApagamakAraNam | 
sneha: sadoSa iti cet tata: kiM tasya varjanam ||223|| 
adUSite’sya viSaye na zakyaM tasya varjanam | 
prahANiricchAdveSAderguNadoSAnubandhina: ||224|| 
tayoradRSTirviSaye; na tu bAhyeSu ya: krama: | 
na hi snehaguNAt sneha: kintvarthaguNadarzanAt ||225|| 
kAraNe’vikale tasmin kAryaM kena nivAryate | 
kA vA sadoSatA dRSTA snehe du:khasamAzraya:||226|| 
tathApi na virAgo’tra svatvadRSTeryathAtmani | 
na tairvinA du:khaheturAtmA cet te’pi tAdRzA: ||227|| 
nirdoSaM dvayamapyevaM vairAgyAnna dvayostata: | 
@017
du:khabhAvanayA syAccedahidaSTAGgahAnivat ||228|| 
AtmIyabuddhihAnyA’tra tyAgo na tu viparyaye | 
upabhogAzrayatvena gRhIteSvindriyAdiSu ||229|| 
svatvadhI: kena vAryeta vairAgyaM tatra tat kuta: | 
pratyakSameva sarvasya kezAdiSu kalevarAt ||230|| 
cyuteSu saghRNA buddhirjAyate’nyeSu saspRhA | 
samavAyAdisambandhajanitA tatra hi svadhI: ||231|| 
sa tathaiveti sA doSadRSTAvapi na hIyate | 
samavAyAdyabhAve’pi sarvatrAstyupakAritA ||232|| 
du:khopakArAnna bhavedaMgulyAmiva cet svadhI:| 
na hyekAntena tad du:khaM bhUyasA saviSAnnavat ||233|| 
viziSTasukhasaGgAt syAt tadviruddhe virAgitA | 
kiJcit parityajet saukhyaM viziSTasukhatRSNayA ||234|| 
nairAtmye tu yathAlAbhamAtmasnehAt pravartate | 
alAbhe mattakAsinyA dRSTA tiryakSu kAmitA ||235|| 
yasyAtmA vallabhastasya sa nAzaM kathamicchati | 
nivRttasarvAnubhavavyavahAraguNAzrayam ||236|| 
icchet prema katham; premNa: prakRtirna hi tAdRzI | 
sarvathAtmagraha: snehamAtmani draDhayatyalam ||237|| 
AtmIyasnehabIjaM tu tadavasthaM vyavasthitam | 
yatne’pyAtmIyavairAgyaM guNalezasamAzrayAt ||238|| 
vRttimAn pratibadhnAti, taddoSAn saMvRNoti ca | 
Atmanyapi virAgazcedidAnIM yo virajyate ||239|| 
tyajatyasau yathAtmAnaM vyarthA’to du:khabhAvanA | 
du:khabhAvanayA’pyeSa du:khameva vibhAvayet ||240|| 
pratyakSaM pUrvamapi tat tathApi na virAgavAn | 
yadyapyekatra doSeNa tatkSaNaM calitA mati: ||241|| 
virakto naiva tatrApi kAmIva vanitAntare | 
tyAjyopAdeyabhede hi saktiryaivaikabhAvinI ||242|| 
sA bIjaM sarvasaktInAM paryAyeNa samudbhave | 
nirdoSaviSaya: sneho nirdoSa: sAdhanAni ca ||243|| 
etAvadeva ca jagat kvedAnIM sa virajyate | 
@018
sadoSatA’pi cet tasya, tatrAtmanyapi sA samA ||244|| 
tatrAviraktastaddoSe kvedAnIM sa virajyate | 
guNadarzanasambhUtaM snehaM bAdhitadoSadRk ||245|| 
sa cendriyAdau na tvevaM bAlAderapi sambhavAt | 
doSavatyapi sadbhAvAt svabhAvAd guNavatyapi ||246|| 
anyatrAtmIyatAyAM vA vyatItAdau vihAnita: | 
tata eva ca nAtmIyabuddherapi guNekSaNam ||247|| 
kAraNam; hIyate sApi tasmAnnAguNadarzanAt | 
api cAsadguNAropa: snehAt tatra hi dRzyate ||248|| 
tasmAt tatkAraNAbAdhI vividhastaM bAdhate katham | 
parAparaprArthanAto vinAzotpAdabuddhita: ||249|| 
indriyAdau pRthagbhUtamAtmAnaM vettyayaM jana: | 
tasmAnnaikatvadRSTyApi sneha: snihyan sa Atmani ||250||
upalambhAntaraGgeSu prakRtyaivAnurajyate | 
pratyutpannAt tu yo du:khAnnirvedo dveSa IdRza: ||251|| 
na vairAgyam; tadApyasya sneho’vasthAntareSaNAt | 
dveSasya du:khayonitvAt sa tAvanmAtrasaMsthiti: ||252|| 
tasmin nivRtte prakRtiM svAmeva bhajate puna: | 
audAsInyaM tu sarvatra tyAgopAdAnahAnita: ||253|| 
vAsIcandanakalpAnAM vairAgyaM nAma kathyate | 
saMskAradu:khatAM matvA kathitA du:khabhAvanA ||254|| 
sA ca na: pratyayotpatti: sA nairAtmyadRgAzraya: | 
muktistu zUnyatAdRSTestadarthA: zeSabhAvanA: ||255|| 
anityAt prAha tenaiva du:khaM du:khAnnirAtmatAm | 
aviraktazca tRSNAvAn sarvArambhasamAzrita: ||256|| 
so’mukta: klezakarmabhyAM saMsArI nAma tAdRza: | 
AtmIyameva yo necched bhoktApyasya na vidyate ||257|| 
AtmApi na tadA tasya kriyAbhogau hi lakSaNam |
tasmAdanAdisantAnatulyajAtIyabIjikAm ||258|| 
utkhAtamUlAM kuruta sattvadRSTiM mumukSava: | 
Agamasya tathAbhAvanibandhanamapazyatAm ||259|| 
muktimAgamamAtreNa vadanna paritoSakRd | 
@019
{mokSe dIkSAvidhirakiJcitkara:} 
nAlaM bIjAdisaMsiddho vidhi: puMsAmajanmane ||260|| 
tailAbhyaGgAgnidAhAderapi muktiprasaGgata: | 
prAg gurorlAghavAt pazcAnna pApaharaNaM kRtam ||261|| 
mA bhUd gauravamevAsya na pApaM gurvamUrttita: | 
mithyAjJAnatadudbhUtatarSasaJcetanAvazAt ||262|| 
hInasthAnagatirjanma tatastacchinna jAyate | 
tayoreva hi sAmarthyaM jAtau tanmAtrabhAvata: ||263|| 
te cetane svayaM karmetyakhaNDaM janmakAraNam | 
`gatipratItyo: karaNAnyAzrayAstAnyadRSTata: ||264|| 
adRSTanAzAdagati: tatsaMskAro na cetanA’ ? 
sAmarthyaM karaNotpatterbhAvAbhAvAnuvRttita: ||265|| 
dRSTaM buddherna cAnyasya santi tAni nayanti kim | 
dhAraNapreraNakSobhanirodhAzcetanAvazA:||266|| 
na syusteSAmasAmarthye tasya dIkSAdyanantaram | 
atha buddhestadAbhAvAnna syu: sandhIyate malai: ||267|| 
buddhesteSAmasAmarthye jIvato’pi syurakSamA: | 
nirhrAsAtizayAt puSTau pratipakSasvapakSayo: ||268|| 
doSA: svabIjasantAnA dIkSite’pyanivAritA: | 
nityasya nirapekSatvAt kramotpattirvirudhyate ||269|| 
kriyAyAmakriyAyAJca kriyayo: sadRzAtmana: | 
aikyaJca hetuphalayorvyatirekastatastayo: ||270|| 
kartRbhoktRtvahAni: syAt sAmarthyaM ca na sidhyati | 
anyasmaraNabhogAdiprasaGgAzca na bAdhakA: ||271|| 
asmRte:; kasyacit tena hyanubhUte: smRtodbhava: | 
sthiraM sukhaM mamAhaM cetyAdisatyacatuSTaye ||272|| 
abhUtAn SoDazAkArAn Aropya paritRSyati | 
{nairAtmyadRSTistRSNAkSaye hetu:} 
tatraiva tadviruddhArthatattvAkArAnurodhinI ||273|| 
hanti sAnucarAM tRSNAM samyagdRSTi: subhAvitA | 
trihetornodbhava: karmadehayo: sthitayorapi ||274|| 
ekAbhAvAd vinA bIjaM nAMkurasyeva sambhava: |
@020
asambhavAd vipakSasya na hAni: karmadehayo:||275|| 
azakyatvAcca tRSNAyAM sthitAyAM punarudbhavAt | 
dvayakSayArthaM yatne ca vyartha: karmakSaye zrama:||276|| 
phalavaicitryadRSTezca zaktibhedo’numIyate | 
karmaNAM tApasaMklezAt naikarUpAt tata: kSaya: ||277|| 
phalaM kathaJcit tajjanyamalpaM syAnna vijAtimat |
athApi tapasa: zaktyA zaktisaGkarasaMkSayai: ||278|| 
klezAt kutazciddhIyetAzeSamaklezalezata: | 
yadISTamaparaM klezAt tat tapa: kleza eva cet ||279|| 
tat karmaphalamityasmAnna zakte: saGkarAdikam | 
utpitsudoSanirghAtAd ye’pi doSavirodhina: ||280|| 
tajje karmaNi zaktA: syu: kRtihAni: kathaM bhavet | 
doSA na karmaNo duSTa: karoti na viparyayAt ||281|| 
mithyAvikalpena vinA nAbhilASa: sukhAdapi | 
tAyAt tattvasthirAzeSajJAnasAdhanam ||282|| 
bodhArthatvAd game:; bAhyazaikSAzaikSAdhikastata: | 
parArthajJAnaghaTanaM tasmAt tacchAsanaM tata: ||283|| 
dayAparArthatantratvam; siddhArthasyAvirAmata:|
dayayA zreya AcaSTe; jJAnAt satyaM sasAdhanam ||284|| 
taccAbhiyogavAn vaktuM yatastasmAt pramANatA | 
{7-saMvAdakatvAd bhagavAn pramANam} 
upadezatathAbhAvastutistadupadezata: ||285|| 
pramANatattvasiddhyartham; anumAne’pyavAraNAt | 
prayogadarzanAd vA’sya; 'yat kiJcidudayAtmakam ||286|| 
nirodhadharmakaM sarvaM tad' ityAdAvanekadhA | 
anumAnAzrayo liGgamavinAbhAvalakSaNam ||
vyAptipradarzanAddheto: sAdhyenoktaJca tat sphuTam ||287|| 
@021
pratyakSanAmA 
dvitIya: pariccheda: 
{pramANasya dvaividhyapradarzanapUrvakaM} 
tatra saMkhyAvipratipattinirAkaraNam 
mAnaM dvividhaM viSayadvaividhyAt; zaktyaktita: | 
arthakriyAyAm; kezAdirnArtho’narthAdhimokSata: ||1|| 
sadRzAsadRzatvAcca viSayAviSayatvata: | 
zabdasyAnyanimittAnAM bhAve dhIsadasattvata: (pA^Ti^-dhI:^sadasatvata:-rA^) ||12|| 
{satyadvayavicAra:} 
arthakriyAsamarthaM yat tadatra paramArthasat | 
anyat saMvRtisat proktam; te svasAmAnyalakSaNe ||3|| 
{sAmAnyatatkalpanAnirAsa:} 
azaktaM sarvamiti ced bIjAderaGkurAdiSu | 
dRSTA zakti:; matA sA cet saMvRtyA’stu yathA tathA ||4|| 
{sAmAnyavicAra:} 
sAsti sarvatra ced buddhernAnvayavyatirekayo:| 
sAmAnyalakSaNe’dRSTe: cakSUrupAdibuddhivat ||5|| 
etena samayAbhogAdyantaraGgAnurodhata: | 
ghaTotkSepaNasAmAnyasaMkhyAdiSu dhiyo gatA: ||6|| 
kezAdayo na sAmAnyamanarthAbhinivezata: | 
jJeyatvena grahAd doSo nAbhAveSu prasajyate ||7|| 
teSAmapi tathAbhAve’pratiSedhAt; sphuTAbhatA | 
jJAnarUpatayArthatvAt; kezAdIti mati: puna: ||8|| 
sAmAnyaviSayA; kezapratibhAsamanarthakam | 
jJAnarUpatayArthatve sAmAnye cet prasajyate ?||9||
tatheSTatvAdadoSa:; artharUpatvena samAnatA | 
sarvatra samarUpatvAt tadvyAvRttisamAzrayAt ||10|| 
na tad vastvabhidheyatvAt sAphalyAdakSasaMhate: | 
nAmAdivacane vaktRzrotRvAcyAnubandhini ||11|| 
asambandhini nAmAdAvarthe syAdapravarttanam | 
sArUpyAd bhrAntito vRttirarthe cet syAnna sarvadA ||12|| 
@022
dezabhrAntizca, na jJAne tulyamutpattito dhiya: | 
tathAvidhAyA:; anyatra tatrAnupagamAd dhiya: ||13||
bAhyArthapratibhAsAyA upAye vA’pramANatA | 
vijJAnavyatiriktasya; vyatirekAprasiddhita: ||14|| 
sarvajJAnArthavattvAccet svapnAdAvanyathekSaNAt | 
ayuktam, na ca saMskArAnnIlAdipratibhAsata: ||15|| 
nIlAdyapratighAtAnna; jJAnaM tad yogyadezakai: | 
ajJAtasya svayaM jJAnAt, nAmAdyetena varNitam ||16|| 
saiveSTArthavatI kena cakSurAdimati: smRtA | 
arthasAmarthyadRSTezcedanyat prAptamanarthakam ||17|| 
apravRttirasambandhe’pyarthasambandhavad yadi | 
atItAnAgataM vAcyaM na syAdarthena tatkSayAt ||18|| 
sAmAnyagrahaNAcchabdAdaprasaGgo mato yadi | 
tanna kevalasAmAnyAgrahaNAd grahaNe’pi vA ||19|| 
atatsamAnatAvyaktI tena nityopalambhanam | 
nityatvAcca yadi vyaktirvyakte: pratyakSatAM prati ||20|| 
Atmani jJAnajanane yacchaktaM zaktameva tat |
athAzaktaM kadAciccedazaktaM sarvadaiva tat ||21|| 
tasya zaktirazaktirvA yA svabhAvena saMsthitA | 
nityatvAdapi kiM tasya kastAM kSapayituM kSama: ! ||22|| 
tacca sAmAnyavijJAnamanurundhan vibhAvyate |
nIlAdyAkAralezo ya: sa tasmin kena nirmita:||23|| 
pratyakSapratyayArthatvAnnAkSANAM vyarthateti cet |
saivaikarUpAcchabdAderbhinnAbhAsA mati: kuta: ||24|| 
na jAtirjAtimad vyaktirUpaM yenAparAzrayam | 
siddham; pRthak cet kAryatvaM hyapekSetyabhidhIyate ||25|| 
niSpatteraparAdhInamapi kAryaM svahetuta: | 
sambadhyate kalpanayA kimakAryaM kathaJcana ||26|| 
anyatve tadasambaddhaM siddhA’to ni:svabhAvatA | 
jAtiprasaGgo’bhAvasya na; apekSAbhAvatastayo: ||27|| 
tasmAdarUpA rUpANAM nAzrayeNopakalpitA | 
tadvizeSAvagAhArtherjAti: zabdai: prakAzyate ||28|| 
@023
tasyAM rUpAvabhAso’yaM tattvenArthasya vA graha: |
bhrAnti: sA; anAdikAlInadarzanAbhyAsanirmitA ||29|| 
arthAnAM yacca sAmAnyamanyavyAvRttilakSaNam | 
yanniSThAsta ime zabdA na rUpaM tasya kiJcana ||30|| 
sAmAnyabuddhau sAmAnyenArUpAyAmavIkSaNAt | 
arthabhrAntirapISyeta sAmAnyaM sApi; abhiplavAt ||31|| 
artharUpatayA tattvenAbhAvAcca na rUpiNI | 
ni:svabhAvatayA’vAcyaM kutazcid vacanAnmatam ||32|| 
yadi vastuni vastUnAmavAcyatvaM kathaJcana | 
naiva vAcyamupAdAnabhedAd bhedopacArata: ||33|| 
atItAnAgate’pyarthe sAmAnyavinibandhanA: |
zrutayo nivizante sadasaddharma: kathaM bhavet ! ||34|| 
upacArAt tadiSTaM ced varttamAnaghaTasya kA | 
pratyAsattirabhAvena yA paTAdau na vidyate ||35|| 
buddheraskhalitA vRttirmukhyAropitayo: sadA | 
siMhe mANavake tadvad ghoSaNApyasti laukikI ||36|| 
yatra rUDhyA’sadartho’pi janai: zabdo nivezita: | 
sa mukhyastatra tatsAmyAd gauNo’nyatra skhaladgati: ||37|| 
yathA bhAve’pyabhAvAkhyAM yathAkalpanameva vA | 
kuryAdazakte zakte vA pradhAnAdizrutiM jana:||38|| 
zabdebhyo yAdRzI buddhirnaSTe’naSTe’pi dRzyate | 
tAdRzyeva, sadarthAnAM naitacchrotrAdicetasAm ||39|| 
sAmAnyamAtragrahaNAt sAmAnyaM cetasordvayo: | 
tasyApi kevalasya prAg grahaNaM vinivAritam ||40|| 
parasparaviziSTAnAmaviziSTaM kathaM bhavet ! | 
tathA dvirUpatAyAM vA tad vastvekaM kathaM bhavet!||41|| 
tAbhyAM tadanyadeva syAd yadi rUpaM samaM tayo: | 
tayoriti na sambandho vyAvRttistu na duSyati ||42||
tasmAt samAnataivAsmin sAmAnye’vastulakSaNam | 
kAryaM cet tadanekaM syAnnazvaraM ca na tanmatam ||43|| 
vastumAtrAnubandhitvAd vinAzasya na nityatA | 
asambandhazca jAtInAmakAryatvAdarUpatA ||44|| 
@024
yacca vastubalAjjJAnaM jAyate tadapekSate | 
na saMketaM na sAmAnyabuddhiSvetad vibhAvyate ||45|| 
yApyabhedAnugA buddhi: kAcid vastudvayekSaNe | 
saMketena vinA sArthapratyAsattinibandhanA ||46|| 
pratyAsattirvinA jAtyA yatheSTA cakSurAdiSu | 
jJAnakAryeSu jAtirvA yathAnveti vibhAgata: ||47|| 
kathaJcidapi vijJAne tadrUpAnavabhAsata: | 
yadi nAmendriyANAM syAd draSTA bhAseta tadvapu: ||48|| 
rUpavattvAt; na jAtInAM kevalAnAmadarzanAt | 
vyaktigrahe ca tacchabdarUpAdanyanna dRzyate ||49|| 
jJAnamAtrArthakaraNe’pyayogyamata eva tat | 
tadayogyatayA’rUpaM taddhyavastuSu lakSaNam ||50|| 
yathoktaviparItaM yat tat svalakSaNamiSyate | 
sAmAnyaM trividham, tacca bhAvAbhAvobhayAzrayAt ||51|| 
yadi bhAvAzrayaM jJAnaM bhAve bhAvAnubandhata: | 
noktottaratvAd dRSTatvAd; atItAdiSu cAnyathA ||52|| 
bhAvadharmatvahAnizcet bhAvagrahaNapUrvakam | 
tajjJAnamityadoSo’yam, meyaM tvekaM svalakSaNam ||53|| 
tasmAdarthakriyAsiddhe: sadasattAvicAraNAt | 
tasya svapararUpAbhyAM gatermeyadvayaM matam ||54|| 
{anumAnavicAra:} 
ayathAbhinivezena dvitIyA bhrAntiriSyate | 
gatizcet pararUpeNa na ca bhrAnte: pramANatA ||55|| 
abhiprAyAvisaMvAdAdapi bhrAnte: pramANatA | 
gatirapyanyathA dRSTA, pakSazcAyaM kRtottara: ||56|| 
maNipradIpaprabhayormaNibuddhyAbhidhAvato:| 
mithyAjJAnAvizeSe’pi vizeSo’rthakriyAM prati ||57|| 
yathA tathA’yathArthatve’pyanumAnatadAbhayo: |
arthakriyAnurodhena pramANatvaM vyavasthitam ||58|| 
buddhiryatrArthasAmarthyAdanvayavyatirekiNI | 
tasya svatantraM grahaNamato’nyad vastvatIndriyam ||59|| 
@025
tasyAdRSTAtmarUpasya gateranyo’rtha Azraya: | 
tadAzrayeNa sambandhI yadi syAd gamakastadA ||60|| 
gamakAnugasAmAnyarUpeNaiva tadA gati: | 
tasmAt sarva: parokSo’rtho vizeSeNa na gamyate ||61|| 
yA ca sambandhino dharmAd bhUtirdharmiNi jJAyate | 
sAnumAnaM parokSANAmekAntenaiva sAdhanam ||62|| 
na pratyakSaparokSAbhyAM meyasyAnyasya sambhava: | 
tasmAt prameyadvitvena pramANadvitvamiSyate ||63|| 
tryekasaMkhyAnirAso vA prameyadvayadarzanAt | 
ekamevAprameyatvAdasatazcenmataM ca na: ||64|| 
anekAnto’prameyatve’sadbhAvasya vinizcaya: | 
tannizcayapramANaM vA dvitIyam; nAkSajA mati: ||65||
abhAve’rthabalAjjAterarthazaktyanapekSaNe | 
vyavadhAnAdibhAve’pi jAyetendriyajA mati: ||66|| 
abhAve vinivRttizcet pratyakSasyaiva nizcaya: | 
viruddhaM saiva vA liGgamanvayavyatirekiNI ||67|| 
siddhaM ca paracaitanyapratipatte: pramAdvayam | 
vyavahArAdau pravRttezca siddhastadbhAvanizcaya: ||68|| 
pramANamavisaMvAdAt tat kvacid vyabhicArata: | 
nAzvAsa iti celliGgaM durdRSTiretadIdRzam ||69|| 
yata: kadAcit siddhA’sya pratItirvastuna: kvacit | 
tadavazyaM tato jAtaM tatsvabhAvo’pi vA bhavet ||70|| 
svanimittAt svabhAvAd vA vinA nArthasya sambhava: | 
yacca rUpaM tayordRSTaM tadevAnyatra lakSaNam ||71|| 
svabhAve svanimitte vA dRzye darzanahetuSu | 
anyeSu satsvadRzye ca sattA vA tadvata: katham! ||72|| 
aprAmANye ca sAmAnyabuddhestallopa Agata: | 
pretyabhAvavad; akSaistat paryAyeNa pratIyate ||73|| 
tacca nendriyazaktyAdAvakSabuddherasambhavAt | 
abhAvapratipattau syAd buddherjanmAnimittakam ||74|| 
svalakSaNe ca pratyakSamavikalpatayA vinA | 
vikalpena na sAmAnyagrahastasmiMstato’numA ||75|| 
@026
prameyaniyame varNAnityatA na pratIyate | 
pramANamanyat tadabuddhirvinA liGgena sambhavAt ||76|| 
vizeSadRSTe liGgasya sambandhasyAprasiddhita: | 
tat pramANAntaraM meyabahutvAd bahutApi vA ||77|| 
pramANAnAmanekasya vRtterekatra vA yathA | 
vizeSadRSTerekatrisaMkhyApoho na vA bhavet ||78|| 
viSayAniyamAdanyaprameyasya ca sambhavAt ?  
yojanAd varNasAmAnye nAyaM doSa: prasajyate ||79|| 
nAvasturUpaM tasyaiva tathA siddhe: (pA^Ti^-siddhe-rA^) prasAdhanAt | 
anyatra nAnyasiddhizcenna tasyaiva prasiddhita: ||80|| 
yo hi bhAvo yathAbhUto sa tAdRgliGgacetasa: | 
hetustajjA tathAbhUte tasmAd vastuni liGgidhI:||81|| 
liGgaliGgidhiyorevaM pAramparyeNa vastuni | 
pratibandhAt tadAbhAsazUnyayorapyavaJcanam ||82|| 
tadrupAdhyavasAyAcca tayostadrUpazUnyayo: | 
tadrUpAvaJcakatve’pi kRtA bhrAntivyavasthiti: ||83|| 
tasmAd vastuni boddhavye vyApakaM vyApyacetasa: | 
nimittaM tatsvabhAvo vA kAraNam, taJca taddhiya: ||84|| 
{anupalabdhivicAra:} 
pratiSedhastu sarvatra sAdhyate’nupalambhata: | 
siddhiM pramANairvadatAmarthAdeva viparyayAt ||85|| 
dRSTA viruddhadharmoktistasya tatkAraNasya vA | 
niSedhe yApi tasyaiva sA’pramANatvasUcanA ||86|| 
anyathaikasya dharmasya svabhAvoktyA parasya tat | 
nAstitvaM kena gamyeta; virodhAcced, asAvapi ||87|| 
siddha: kenAsahasthAnAditi cet, tat kuto matam !| 
dRzyasya darzanAbhAvAditi cet, sA’pramANatA ||88|| 
tasmAt svazabdenoktApi sA’bhAvasya prasAdhikA | 
yasyApramANaM sA’vAcyo niSedhastena sarvathA ||89|| 
etena tadviruddhArthakAryoktirupavarNitA | 
prayoga: kevalaM bhinna: sarvatrArtho na bhidyate ||90|| 
viruddhaM tacca sopAyamavidhAyApidhAya ca | 
@027
pramANoktirniSedhe yA na sAmnAyAnusAriNI ||91|| 
uktyAde: sarvavitpretyabhAvAdipratiSedhavat | 
atIndriyANAmarthAnAM virodhasyAprasiddhita: ||92|| 
bAdhyabAdhakabhAva: ka: syAtAM yadyuktisaMvidau | 
tAdRzo’nupalabdhezced, ucyatAM saiva sAdhanam ||93|| 
anizcayakaraM proktamIdRk kvAnupalambhanam | 
tannAtyantaparokSeSu sadasattAvinizcayau ||94|| 
bhinno’bhinno’pi vA dharma: sa viruddha: prayujyate (pA^Ti^-prasajyate-pAThA^) | 
yathA’gnirahime sAdhye sattA vA janmabAdhanI ||95|| 
yathA vastveva vastUnAM sAdhane sAdhanaM matam | 
tathA vastveva vastUnAM svanivRttau nivarttakam ||96|| 
etena kalnAnyasto yatra kvacana sambhavAt | 
dharma: pakSasapakSAnyataratvAdirapodita: ||97|| 
tatrApi vyApako dharmo nivRttergamako mata: | 
vyApyasya svanivRttizcet paricchinnA kathaJcana ||98|| 
yadapramANatA’bhAve liGgaM tasyaiva kathyate | 
tadatyantavimUDhArtham; AgopAlamasaMvRte: (pA^Ti^-masaMvRtte:-rA^|evaM vRttAvapi) ||99|| 
etAvannizcayaphalamabhAve’nupalambhanam | 
tacca hetau svabhAve vA’dRzye dRzyatayA mate ||100|| 
anumAnAdanityAdergrahaNe’yaM kramo mata: | 
prAmANyameva nAnyatra gRhItagrahaNAnmatam ||101|| 
nAnyAsyAnityatA bhAvAt pUrvaM siddha: sa caindriyAt | 
nAnekarUpo vAcyo’sau; vAcyo dharmo vikalpaja: ||102|| 
sAmAnyAzrayasaMsiddhau sAmAnyaM siddhameva tat |
tadasiddhau tathAsyaiva hyanumAnaM pravartate ||103|| 
kvacit tadaparijJAnaM sadRzAparasambhavAt | 
bhrAnterapazyato bhedaM mAyAgolakabhedavat ||104|| 
tathA hyaliGgamAbAlamasaMzliSTottarodayam | 
pazyan paricchinattyeva dIpAdi nAzinaM jana: ||105|| 
bhAvasvabhAvabhUtAyAmapi zaktau phale’dRza: | 
anAnantaryato moho vinizceturapATavAt ||106|| 
tasyaiva vinivRttyarthamanumAnopavarNanam | 
@028
vyavasyantIkSaNAdeva sarvAkArAn mahAdhiya: ||107|| 
vyAvRtte sarvatastasmin vyAvRttivinibandhanA | 
buddhayo’rthe pravarttante’bhinne bhinnAzrayA iva ||108|| 
yathAcodanamAkhyAzca so’sati bhrAntikAraNe |
pratibhA: pratisandhatte svAnurUpA: svabhAvata: ||109|| 
siddho’trApyathavA dhvaMso liGgAdanupalambhanAt | 
prAgbhUtvA hyabhavan (pA^Ti^-hyamavad-rA^) bhAvo’nitya ityabhidhIyate ||110|| 
yasyobhayAntavyavadhisattAsambandhavAcinI |
anityatAzrutistena tAvantAviti kau smRtau ||111|| 
prAk pazcAdapyabhAvazcet sa evAnityatA na kim! 
SaSThyAdyayogAditi ced antayo: sa kathaM bhavet ! ||112|| 
sattA sambandhayordhrauvyAdantAbhyAM na vizeSaNam | 
avizeSaNameva syAdantau cet kAryakAraNe ||113|| 
asambandhAnna bhAvasya prAgabhAvaM sa vAJchati | 
tadupAdhisamAkhyAne te’pyasya ca na sidhyata: ||114|| 
sattA svakAraNAzleSakaraNAt kAraNaM kila | 
sA sattA sa ca sambandho nityau kAryamatheha kim ||115|| 
yasyAbhAva: kriyetAsau na bhAva: prAgabhAvavAn | 
sambandhAnabhyupagamAnnityaM vizvamidaM tata: ||116|| 
tasmAdanarthAskandinyo'bhinnArthAbhimateSvapi | 
zabdeSu vAcyabhedinyo vyatirekAspadaM dhiya: ||117|| 
vizeSapratyabhijJAnaM na pratikSaNabhedata: | 
na vA vizeSaviSayaM dRSTasAmyena tadgrahAt ||118|| 
nidarzanaM tadeveti sAmAnyAgrahaNaM yadi | 
nidarzanatvAt siddhasya pramANenAsya kiM puna: ||119|| 
vismRtvAdadoSazcet tata evAnidarzanam | 
dRSTe tadbhAvasiddhizcet pramANAd; anyavastuni ||120|| 
tattvArope viparyAsastatsiddherapramANatA | 
pratyakSetarayoraikyAdekasiddhirdvayorapi ||121|| 
sandhIyamAnaM cAnyena vyavasAyaM smRtiM vidu: | 
talliGgApekSaNAnno cet smRtirna vyabhicArata: ||122|| 
@029
{pratyakSavicAra:} 
{lakSaNavipratipattinirAkaraNam} 
pratyakSaM kalpanApoDhaM pratyakSeNaiva sidhyati | 
pratyAtmavedya: sarveSAM vikalpo nAmasaMzraya: ||123|| 
saMhRtya sarvatazcintAM stimitenAntarAtmanA | 
sthito’pi cakSuSA rUpamIkSate sAkSajA mati: ||124|| 
punarvikalpayan kiJcidAsInme kalpanedRzI | 
vetti ceti na pUrvoktAvasthAyAmindriyAd gatau ||125|| 
ekatra dRSTo bhedo hi kvacinnAnyatra dRzyate | 
na tasmAd bhinnamastyanyat sAmAnyaM buddhyabhedata: ||126|| 
tasmAd vizeSaviSayA sarvaivendriyajA mati: | 
na vizeSeSu zabdAnAM pravRttAvasti sambhava: ||127|| 
ananvayAd vizeSANAM saGketasyApravRttita: | 
viSayo yazca zabdAnAM saMyojyeta sa eva tai: ||128|| 
asyedamiti sambandhe yAvartho pratibhAsinau | 
tayoreva hi sambandho na tadendriyagocara: ||129|| 
vizadapratibhAsasya tadArthasyAvibhAvanAd | 
vijJAnAbhAsabhedo (pA^Ti^-^bhedazca-rA^)hi(pA^Ti^-^bhedazca-rA^) padArthAnAM vizeSaka: ||130|| 
cakSuSA’rthAvabhAse’pi yaM paro’syeti zaMsati | 
sa eva yojyate zabdairna khalvindriyagocara: ||131|| 
avyApRtendriyasyAnyavAGmAtreNAvibhAvanAt | 
na cAnuditasambandha: svayaM jJAnaprasaGgata: ||132|| 
manaso yugapad-vRtte: savikalpAvikalpayo: | 
vimUDho laghuvRttervA tayoraikyaM vyavasyati ||133|| 
vikalpavyavadhAnena vicchinnaM darzanaM bhavet | 
iti ced, bhinnajAtIyavikalpe’nyasya vA katham ||134|| 
alAtadRSTivad bhAvapakSazced balavAn mata: | 
anyatrApi samAnaM tad varNayorvA sakRcchuti: ||135|| 
{nyAyamatadUSaNam} 
sakRt saGgatazabdArtheSvindriyeSviha satsvapi | 
paJcabhirvyavadhAne’pi bhAtyavyavahiteva yA ||136|| 
sA matirnAmaparyantakSaNikajJAnamizraNAt | 
@130
vicchinnAbheti taccitraM tasmAt santu sakRddhiya: ||137|| 
pratibhAsAvizeSazca sAntarAnantare katham | 
zuddhe manovikalpe ca na kramagrahaNaM bhavet ||138|| 
yo’graha: saGgate’pyarthe kvacidAsaktacetasa: | 
saktyAnyotpattivaiguNyAccodyaM vai tad dvayorapi ||139|| 
zIghravRtteralAtAderanvayapratighAtinI | 
cakrabhrAntiM dRgAdhatte na dRzAM ghaTanena sA ||140|| 
{zaGkarasvAmiprabhRtimatakhaNDanam} 
kecidindriyajatvAderbAladhIvadakalpanAm | 
AhurbAlAvikalpe ca hetuM saMketamandatAm ||141|| 
teSAM pratyakSameva syAd bAlAnAmavikalpanAt | 
saMketopAyavigamAt pazcAdapi bhavenna sa: ||142|| 
mano vyutpannasaMketamasti tena sa cenmata: | 
evamindriyaje’pi syAd zeSavaccedamIdRzam ||143|| 
yadeva sAdhanaM bAle tadevAtrApi kathyatAm | 
sAmyAdakSadhiyAmuktamanenAnubhavAdikam ||144|| 
{sAmAnyanirAkaraNam} 
vizeSaNaM vizeSyaJca sambandhaM laukikIM sthitim | 
gRhItvA saGkalayyaitat tathA pratyeti nAnyathA ||145|| 
yathA daNDini jAtyAdervivekenAnirUpaNAt | 
tadvatA yojanA nAsti kalpanApyatra nAstyata: ||146|| 
yadapyanvayi vijJAnaM zabdavyaktyavabhAsi tat | 
varNAkRtyakSarAkArazUnyaM gotvaM hi varNyate ||147|| 
samAnatve’pi tasyaiva nekSaNaM netragocare | 
pratibhAsadvayAbhAvAt buddherbhedazca durlabha: ||148|| 
samavAyAgrahAdakSai: sambandhAdarzanaM sthitim | 
{avayavinirAkaraNam} 
paTastantuSvihetyAdizabdAzceme svayaM kRtA: ||149|| 
zRGgaM gavIti loke syAt zRGge gaurityalaukikam | 
gavAkhyapariziSTAGgavicchedAnupalambhanAt ||150|| 
taistantubhiriyaM zATItyuttaraM kAryamucyate |
tantusaMskArasambhUtaM naikakAlaM kathaJcana ||151|| 
@031
kAraNAropata: kazcid ekApoddhArato’pi vA | 
tantvAkhyAM vartayet kArye darzayan nAzrayaM zrute: ||152|| 
upakAryopakAritvaM vicchedAd dRSTireva vA | 
mukhyaM yadaskhalajjJAnamAdisaMketagocara: ||153|| 
{anumAnato na jAtisiddhi:} 
anumAnaM ca jAtyAdau vastuno nAsti bhedini | 
sarvatra vyapadezo hi daNDAderapi sAMvRtAt ||154|| 
vastuprAsAdamAlAdizabdAzcAnyAnapekSiNa: | 
geho yadyapi saMyogastanmAlA kinnu (pA^Ti^-kintu-rA^| evaM vRttAvapi|) tad bhavet ||155|| 
jAtizced geha eko’pi mAletyucyeta vRkSavat | 
mAlAbahutve tacchabda: kathaM jAterajAtita: ||156|| 
mAlAdau ca mahattvAdiriSTo yazcaupacArika: | 
mukhyAviziSTavijJAnagrAhyatvAnnaupacArika: ||157|| 
ananyahetutA tulyA sA mukhyAbhimateSvapi | 
padArthazabda: kaM hetumanyaM SaTsu (pA^Ti^-SaTakaM-rA^|) samIkSate ||158|| 
yo yathA rUDhita: (pA^Ti^-rUThita:-rA^ |) siddhastatsAmyAd yastathocyate|| 
mukhyo (pA^Ti^-yatra-rA^) gauNazca bhAveSvapyabhAvasyopacArata: ||159|| 
saMketAnvayinI rUDhirvakturicchAnvayI ca sa: | 
kriyate vyavahArArthaM chanda:zabdAMzanAmavat (pA^Ti^-zabdAGga:-pAThA^) ||160|| 
vastudharmatayaivArthAstAdRgvijJAnakAraNam | 
bhede’pi yatra tajjJAnaM (pA^Ti^-tajjJAnAt-rA^) tAM^stathA pratipadyate ||161|| 
jJAnAnyapi tathA bhede’bhedapratyavamarzane | 
ityatatkAryavizleSasyAnvayo naikavastuna:||162|| 
vastUnAM vidyate tasmAt tanniSThA vastuni zruti:| 
{anyApohavicAra:} 
bAhyazaktivyavacchedaniSThAbhAve’pi tacchuti: ||163|| 
vikalpapratibimbeSu tanniSTheSu nibadhyate | 
tato’nyApohaniSThatvAduktAnyApohakRt zruti:||164|| 
vyatirekIva yajjJAne bhAtyarthapratibimbakam | 
zabdAt tadapi nArthAtmA bhrAnti: sA vAsanodbhavA (pA^Ti^-vAsanAmayI-pAThA^) ||165|| 
tasyAbhidhAne zrutibhirarthe koM’zo’vagamyate | 
@032
tasyAgatau ca saMketakriyA vyarthA tadarthikA ||166||
zabdo’rthAMzaM (pA^Ti^-zabdo’rthAMzakamAheti-rA^) kamAheti (pA^Ti^-zabdo’rthAMzakamAheti-rA^) tatrAnyApoha ucyate | 
AkAra: sa ca nArthe’sti taM vadannarthabhAk katham ||167|| 
zabdasyAnvayina: kAryamarthenAnvayinA sa ca | 
ananvayI dhiyo’bhedAd darzanAbhyAsanirmita: ||168|| 
tadrUpAropagatyAnyavyAvRttAdhigate: puna: | 
zabdArtho’rtha: (pA^Ti^-zabdArthArtha:-rA^) sa eveti vacane na virudhyate ||169|| 
mithyAvabhAsino vaite pratyayA: zabdanirmitA: |
anuyAntImamarthAMzamiti cApohakRt zruti: ||170|| 
tasmAt saMketakAle’pi; nirdiSTArthena saMyuta: | 
svapratItiphalenAnyApoha: sambadhyate zrutau ||171|| 
anyatrAdRSTyatvAt kvacittaddRSTyapekSaNAt | 
zrutau sambadhyate’poho naitad vastuni yujyate ||172|| 
tasmAd jAtyAditadyogA nArthe teSu ca na zruti:| 
saMyujyate’nyavyAvRttau (pA^ Ti^-saMyojyate-rA^| sambadhyate-pAThA.)zabdAnAmeva yojanAt ||173|| 
{pratyakSe zabdakalpanAnirAkaraNam} 
saMketasmaraNopAyaM dRSTasaMkalanAtmakam |
pUrvAparaparAmarzazUnye taccAkSuSe katham ||174|| 
anyatragatacitto’pi cakSuSA rUpamIkSate | 
tatsaMketAgrahastatra spaSTastajjA ca kalpanA ||175||
jAyante kalpanAstatra yatra zabdo nivezita: | 
tenecchAta: pravarttren nekSeran bAhyamakSajA: ||176|| 
rUpaM rUpamitIkSeta taddhiyaM kimitIkSate | 
asti cAnubhavastasyA: so’vikalpa: kathaM bhavet ||177|| 
tayaivAnubhave dRSTaM na vikalpadvayaM sakRt | 
etena tulyakAlAnyavijJAnAnubhavo gata: ||178|| 
smRtirbhavedatIte ca sA’gRhIte kathaM bhavet | 
syAccAnyadhIparicchedAbhinnarUpA svabuddhidhI: ||179|| 
atItamapadRSTAntamaliGgaJcArthavedanam | 
siddhaM tatkena tasmin hi na pratyakSaM na laiGgikam ||180|| 
tatsvarUpAvabhAsinyA buddhyAnantarayA yadi | 
rUpAdiriva gRhyeta; na syAt tatpUrvadhIgraha: ||181|| 
@033
so’vikalpa: svaviSayo vijJAnAnubhavo yathA | 
azakyasamayaM tadvadanyadapyavikalpakam ||182|| 
sAmAnyavAcina: zabdAstadekArthA ca kalpanA | 
abhAve nirvikalpasya vizeSAdhigama: katham ||183|| 
asti cennirvikalpaM ca kiJcit tattulyahetukam | 
sarvaM tathaiva hetorhi bhedAd bheda: phalAtmanAm ||184|| 
anapekSitabAhyArthA yojanA samayasmRte: | 
tathAnapekSya samayaM vastuzaktyaiva netradhI: ||185|| 
saMketasmaraNApekSaM rUpaM yadyakSacetasi | 
anapekSya na cecchaktaM syAt smRtAveva liMgavat ||186|| 
tasyAstatsaMgamotpatterakSadhI: syAt smRterna vA | 
tata: kAlAntare’pi syAt kvacid vyAkSepasambhavAt ||187|| 
krameNobhayahetuzcet prAgeva syAdabhedata: | 
anyo’kSabuddhihetuzcet smRtistatrApyanarthikA ||188|| 
yathAsamitasiddhyarthamiSyate samayasmRti: | 
bhedazcAsamito grAhya: smRtistatra kimarthikA ! ||189|| 
sAmAnyamAtragrahaNe bhedApekSA na yujyate | 
tasmAccakSuzca rUpaM ca pratItyodeti netradhI: ||190|| 
sAkSAcca (pA^Ti^-sAkSAccet-rA^) jJAnajanane samartho viSayo’kSavat | 
{pratyakSabhedA:} 
{indriyapratyakSam} 
atha kasmAd dvayAdhInajanma tat tena nocyate ||191|| 
samIkSya gamakatvaM hi vyapadeze niyujyate (pA^Ti^-na gRhyate-rA^) | 
taccAkSavyapadeze’sti taddharmazca niyojyatAm ||192|| 
tato liMgasvabhAvo’tra vyapadeze niyojyatAm | 
nivarttate vyApakasya svabhAvasya nivRttita: ||193|| 
saJcita: samudAya: sa sAmAnyaM tatra cAkSadhI:| 
sAmAnyabuddhizcAvazyaM vikalpenAnubadhyate ? ||194|| 
arthAntarAbhisambandhAjjAyante ye’Navo’pare | 
uktAste saJcitAste hi nimittaM jJAnajanmana: ||195|| 
aNUnAM sa vizeSazca nAntareNAparAnaNUn | 
tadekAniyamAjjJAnamuktaM sAmAnyagocaram ||196|| 
@034
athaikAyatanatve’pi nAnekaM dRzyate sakRt | 
sakRdgrahAvabhAsa: kiM viyukteSu tilAdiSu ||197|| 
prayuktaM lAghavaJcAtra teSveva kramapAtiSu | 
kiM nAkramagrahastulyakAlA: sarvAzca buddhaya: ||198|| 
kAzcit tAsvakramAbhAsA: kramavatyo’parAzca kim | 
sarvArthagrahaNe tasmAdakramo’yaM prasajyate ||199|| 
naikaM citrapataMgAdi rUpaM vA dRzyate katham | 
citraM tadekamiti cedidaM citrataraM tata: ||200|| 
naikaM svabhAvaM citraM hi maNirUpaM yathaiva tat | 
nIlAdipratibhAsazca tulyazcitrapaTAdiSu ||201|| 
tatrAvayavarUpaM cet kevalaM dRzyate tathA | 
nIlAdIni nirasyAnyaccitraM citraM yadIkSase ||202|| 
tulyArthAkArakAlatvenopalakSitayordvayo: 
nAnArthA kramavatyekA kimekArthA’kramAparA ||203|| 
vaizvarUpyAd dhiyAmeva bhAvAnAM vizvarUpatA | 
taccedanaGgaM keneyaM siddhA bhedavyavasthiti:!||204|| 
vijAtInAmanArambhAdAlekhyAdau na citradhI:| 
arUpatvAnna saMyogazcitro bhaktezca nAzraya: ||205|| 
pratyekamavicitratvAd gRhIteSu krameNa ca | 
na citradhIsaGkalanamanekasyaikayA’grahAt ||206|| 
nAnArthekA bhavet tasmAt siddhA’to’pyavikalpikA | 
vikalpayannekamarthaM (pA^Ti^-vikalpannAyekArthaM-rA^| vikalpayannapyekArthaM-pAThA^) yato’nyadapi pazyati ||207|| 
{citraikatvavicAra:}
citrAvabhAseSvartheSu yadyekatvaM na yujyate | 
saiva tAvat kathaM buddhirekA citrAvabhAsinI ||208|| 
idaM vastubalAyAtaM yad vadanti vipazcita: |
yathA yathArthAzcintyante vizIryante (pA^Ti^-vivicyante-pAThA^) tathA tathA ||209|| 
kiM syAt sA citrataikasyAm; na syAt tasyAM matAvapi | 
yadIdaM svayamarthAnAM rocate tatra ke vayam ||210|| 
tasmAnnArtheSu na jJAne sthUlAbhAsastadAtmana: | 
ekatra pratiSiddhatvAd bahuSvapi na sambhava: ||211||
@035
paricchedo’ntaranyo’yaM bhAgo bahiriva sthita: | 
jJAnasyAbhedinau bhinnau pratibhAso hyupaplava: ||212|| 
tatraikasyApyabhAvena dvayamapyavahIyate | 
tasmAt tadeva tasyApi tattvaM yA dvayazUnyatA ||213|| 
tadbhedAzrayiNI ceyaM bhAvAnAM bhedasaMsthiti: | 
tadupaplavabhAve ca teSAM bhedo’pyupaplava: ||214|| 
na grAhyagrAhakAkArabAhyamasti ca lakSaNam | 
ato lakSaNazUnyatvAnni:svabhAvA: prakAzitA: ||215|| 
vyApAropAdhikaM sarvaM skandhAdInAM vizeSata:| 
lakSaNaM sa ca tattvaM na tenApyete vilakSaNA:||216|| 
yathAsvampratyayApekSAdavidyopaplutAtmanAm | 
vijJaptirvitathAkArA jAyate timirAdivat ||217|| 
asaMviditatattvA ca sA sarvAparadarzanai: | 
asambhavAd vinA teSAM grAhyagrAhakaviplavai: ||218|| 
tadupekSitatattvArthe: kRtvA gajanimIlanam | 
kevalaM lokabuddhyaiva bAhyacintA pratanyate ||219||
nIlAdizcitravijJAne jJAnopAdhirananyabhAk | 
azakyadarzana:; taM hi patatyarthe vivecayan ||220|| 
yad yathA bhAsate jJAnaM tat tathaiva prakAzate | 
iti nAmaikabhAva: syAccitrAkArasya cetasi (pA^Ti^-cetasa:-pAThA^) ||221|| 
paTAdirUpasyaikatve tathA syAdavivekitA | 
vivekIni nirasyAnyadA viveki ca nekSate (pA^Ti^-nekSyate-pAThA^) ||222|| 
ko vA virodho bahava: saJjAtAtizayA: pRthak (pA^Ti^-sakRd-pAThA^|) | 
bhaveyu: kAraNaM buddheryadi nAtmedriyAdivat ||223|| 
hetubhAvAd Rte nAnyA grAhyatA nAma kAcana | 
tatra buddhiryadAkArA tasyAstad grAhyamucyate ||224|| 
kathaM vA’vayavI grAhya: sakRt svAvayavai: saha | 
na hi gopratyayo dRSTa: sAsnAdInAmadarzane ||225|| 
guNapradhAnAdhigama: sahApyabhimato yadi | 
sampUrNAGgo na gRhyeta sakRnnApi guNAdimAn ||226|| 
vivakSAparatantratvAd vizeSaNavizeSyayo: | 
yadaGgabhAvenopAttaM tat tenaiva hi gRhyate ||227||

@036
svato vastvantarAbhedAd guNAderbhedakasya ca | 
agrahAdekabuddhi: syAt pazyato’pi parAparam ||228|| 
guNAdibhedagrahaNAnnAnAtvapratipad yadi | 
astu nAma tathApyeSAM bhavet sambandhisaGkara: ||229|| 
zabdAdInAmanekatvAt siddho’nekagraha: sakRt | 
sannivezagrahAyogAdagrahe sannivezinAm ||230|| 
sarvato vinivRttasya vinivRttiryato yata: | 
tadbhedonnItabhedA sA dharmiNo’nekarUpatA ||231|| 
te kalpitA rUpabhedAd nirvikalpasya cetasa: | 
na vicitrasya citrAbhA: kAdAcitkasya gocara: ||232|| 
yadyapyasti sitatvAdi yAdRgindriyagocara: | 
na so’bhidhIyate zabdairjJAnayo rUpabhedata: ||233|| 
ekArthatve’pi buddhInAM nAnAzrayatayA sa cet | 
zrotrAdicittAnIdAnIM bhinnArthAnIti tat kuta: ||234|| 
jAto nAmAzrayo’nyo’nya: cetasA tasya vastuna:| 
ekasyaiva kuto rUpaM bhinnAkArAvabhAsi tat ||235|| 
vRtterdRzyaparAmarzenAbhidhAnavikalpayo: | 
darzanAt pratyabhijJAnaM gavAdInAM nivAritam ||236|| 
anvayAccAnumAnaM yadabhidhAnavikalpayo: | 
dRzye gavAdau jAtyAdestadapyetena dUSitam ||237|| 
darzanAnyeva bhinnAnyapyekAM kurvanti kalpanAm | 
pratyabhijJAnasaMkhyAtAM svabhAveneti varNitam ||238|| 
{2-mAnasapratyakSam} 
pUrvAnubhUtagrahaNe mAnasasyApramANatA | 
adRSTagrahaNe’ndhAderapi syAdarthadarzanam ||239|| 
kSaNikatvAdatItasya darzanasya (pA^Ti^-darzane ca-rA^) na sambhava: | 
vAcyamakSaNikatve syAllakSaNaM savizeSaNam ||240|| 
niSpAditakriye kaJcid (pA^Ti^-kiJcid-rA^|) vizeSamasamAdadhat | 
karmaNyaindriyamanyad vA sAdhanaM kimitISyate ||241|| 
sakRd bhAvazca sarvAsAM dhiyAM tadbhAvajanmanAm | 
anyairakAryabhedasya tadapekSAvirodhata: ||242|| 
tasmAdindriyavijJAnAnantarapratyayodbhavam | 
@037
mano’nyameva gRhNAti viSayaM nAnyadRk tata: ||243|| 
svArthAnvayArthApekSaiva heturindriyajA mati: | 
tato’nyagrahaNe’pyasya niyatagrAhyatA matA ||244|| 
tadatulyakriyAkAla: kathaM svajJAnakAlika:| 
sahakArI bhavedartha iti cedakSacetasa: ? ||245|| 
asata: prAgasAmarthyAt pazcAccAnupayogata: | 
prAgbhAva: sarvahetUnAM nAto’rtha: svadhiyA saha ||246|| 
bhinnakAlaM kathaM grAhyamiti ced grAhyatAM vidu:| 
hetutvameva yuktijJA jJAnAkArArpaNakSamam ||247|| 
kAryaM hyanekahetutve’pyanukurvadudeti yat | 
tat tenApyatra (pA^Ti^-tenArpitatadrUpaM-pAThA^) tadrUpaM (pA^Ti^-tenArpitatadrUpaM-pAThA^) gRhItamiti cocyate ||248|| 
{3-svasaMvedanapratyakSam} 
azakyasamayo hyAtmA rAgAdInAmananyabhAk | 
teSAmata: svasaMvittirnnAbhijalpAnuSaGgiNI ||249|| 
avedakA: parasyApi te svarUpaM kathaM vidu: | 
ekArthAzrayiNA vedyA vijJAneneti kecana ||250|| 
tadatadrUpiNo bhAvAstadatadrUpahetujA: | 
tatsukhAdi kimajJAnaM vijJAnAbhinnahetujam ||251|| 
sArthe satIndriye yogye yathAsvamapi cetasi | 
dRSTaM janma sukhAdInAM tat tulyaM manasAmapi ||252|| 
asatsu satsu caiteSu na janmAjanma vA kvacit | 
dRSTaM sukhAderbuddhervA tat tato nAnyatazca te ||253|| 
sukhadu:khAdibhedazca teSAmeva vizeSata: | 
tasyA eva yathA buddhermAndyapATavasaMzrayA: ||254|| 
yasyArthasya nipAtena te jAtA dhIsukhAdaya: | 
muktvA taM pratipadyeta sukhAdIneva sA katham ! ||255|| 
avicchinnA (pA^Ti^-avicchinnAtha-rA^) na (pA^Ti^-avicchinnAtha-rA^) bhAseta tatsaMvitti: kramagrahe | 
tallAghavAccet tattulyamityasaMvedanaM na kim !||256|| 
na caikayA dvayajJAnaM niyamAdakSacetasa: | 
sukhAdyabhAve’pyarthAcca jAtestacchaktyasiddhita: ||257|| 
pRthak pRthak ca sAmarthye dvayornIlAdivat sukham | 
gRhyeta kevalam; tasya taddhetvarthamagRhaNata: ||258|| 
@038
na hi saMvedanaM yuktam, arthenaiva saha grahe | 
kiM sAmarthyaM sukhAdInAM neSTA dhIryat tadudbhavA ||259|| 
vinArthena sukhAdInAM vedane cakSurAdibhi: | 
rUpAdi: stryAdibhedo’kSNA na gRhyeta kadAcana ||260|| 
na hi satyantaraGge’rthe zakte dhIrbAhyadarzanI | 
arthagrahe sukhAdInAM tajjAnAM syAdavedanam ||261|| 
dhiyoryugapadutpattau tattadviSayasambhavAt | 
sukhadu:khavidau syAtAM sakRdarthasya sambhave ||262|| 
satyAntare’pyupAdAne jJAne du:khAdisambhava: | 
nopAdAnaM viruddhasya taccaikamiti cenmatam ||263|| 
tadajJAnasya vijJAnaM kenopAdAnakAraNam | 
AdhipatyaM tu kurvIta tadviruddhe’pi dRzyate ||264|| 
akSNoryathaika Aloko naktaJcaratadanyayo: | 
rUpadarzanavaiguNyAvaiguNye kurute sakRt ||265|| 
tasmAt sukhAdayo’rthAnAM svasaMkrAntAvabhAsinAm | 
vedakA: svAtmanazcaiSAmarthebhyo janma kevalam ||266|| 
arthAtmA svAtmabhUto hi teSAM tairanubhUyate | 
tenArthAnubhAvakhyAtirAlambastu tadAbhatA ||267|| 
{tatra sAGkhyamatanirAkaraNam}
 
kazcid bahi:sthitAneva sukhAdInapracetanAn | 
grAhyAnAha, na tasyApi sakRd yukto dvayagraha: ||268||
sukhAdyabhinnarUpatvAnnIlAdezcet sakRd graha: | 
bhinnAvabhAsinorgrAhyaM cetasostadabhedi kim ||269|| 
tasyAvizeSe bAhyasya bhAvanAtAratamyata: | 
tAratamyaJca buddhau syAnna prItiparitApayo: ||270|| 
sukhAdyAtmatayA buddherapi yadyavirodhitA | 
sa idAnIM kathaM bAhya: sukhAdyAtmeti gamyate ? ||271|| 
agrAhyagrAhakatvAcced bhinnajAtIyayo: pumAn | 
agrAhaka: syAt sarvasya tato hIyet bhoktRtA ||272|| 
kAryakAraNatAnena pratyuktA’kAryakAraNe | 
grAhyagrAhakatAbhAvAd bhAve’nyatrApi sA bhavet ||273|| 
tasmAt ta AntarA eva, saMvedyatvAcca cetanA: | 
@039
saMvedanaM na yad rUpaM na hi tat tasya vedanam ||274|| 
atatsvabhAvo’nubhavo bauddhAMstAn sannavaiti cet | 
muktvAdhyakSasmRtAkArAM saMvittiM buddhiratra kA ||275||
tAM^stAnarthAnupAdAya sukhadu:khAdivedanam | 
ekamAvirbhavad dRSTaM na dRSTaM tvanyadantarA ||276|| 
saMsargAdavibhAgazcedayogolokavahnivat | 
bhedAbhedavyavasthaivamucchinnA sarvavastuSu ||277|| 
abhinnavedanasyaikyaM yannaivaM tad vibhedavat | 
sidhyedasAdhanatve’sya na siddhaM bhedasAdhanam ||278|| 
bhinnAbha: sitadu:khAdirabhinno buddhivedane | 
abhinnAbhe vibhinne cet bhedAbhedau kimAzrayau ! ||279|| 
tiraskRtAnAM paTunApyekadA’bhedadarzanAt | 
pravAhe vittibhedAnAM siddhA bhedavyavasthiti: ||280|| 
{4-yogijJAnapratyakSama} 
prAguktaM yoginAM jJAnaM teSAM tad bhAvanAmayam | 
vidhUtakalpanAjAlaM spaSTamevAvabhAsate ||281|| 
kAmazokabhayonmAdacaurasvapnAdayupaplutA: | 
abhUtAnapi pazyanti purato’vasthitAniva ||282|| 
na vikalpAnubaddhasyAsti sphuTArthAvabhAsitA | 
svapne’pi smaryate smArttaM na ca tat tAdRgarthavat ||283|| 
azubhA pRthivIkRtsnAdyabhUtamapi varNyate | 
spaSTAbhaM nirvikalpacca bhAvanAbalanirmitam ||284|| 
tasmAd bhUtamabhUtaM vA yad yadevAti (pA^Ti^-yadevAbhibhAvyate-rA^) bhAvyate (pA^Ti^-yadevAbhibhAvyate-rA^) | 
bhAvanApariniSpattau tat sphuTAkalpadhIphalam ||285|| 
tatra pramANaM saMvAdi yat prAG nirNItavastuvat | 
tad bhAvanAjaM pratyakSamiSTam zeSA upaplavA: ||286|| 
zabdArthagrAhi yad yatra tajjJAnaM tatra kalpanA | 
svarUpaM ca na zabdArthastatrAdhyakSamato’khilam ||287|| 
{pratyakSAbhAsavicAra:} 
trividhaM kalpanAjJAnamAzrayopaplavodbhavam | 
avikalpakamekaM ca pratyakSAbhaM caturvidham ||288|| 
anakSajatvasiddhyarthamukte dve bhrAntidarzanAt | 
@040
siddhAnumAdivacanaM sAdhanAyaiva pUrvayo: ||289|| 
saMketasaMzrayAnyArthasamAropavikalpane | 
na pratyakSAnuvRttitvAt kadAcid bhrAntikAraNam ||290|| 
yathaiveyaM parokSArthakalpanA smaraNAtmikA | 
samayApekSiNI nArthaM pratyakSamadhyavasyati ||291||
tathAnubhUtasmaraNamantareNa ghaTAdiSu | 
na pratyayo’nuyaM^stacca pratyakSAt parihIyate ||292|| 
apavAdazcaturtho’tra tenoktamupaghAtajam | 
kevalaM tatra timiramupaghAtopalakSaNam ||293|| 
mAnasaM tadapItyeke teSAM grantho virudhyate | 
nIladvicandrAdidhiyAM heturakSANyapItyayam ||294||
pAramparyeNa hetuzcedindriyajJAnagocare | 
vicAryamANe prastAvo mAnasasyeha kIdRza: ! ||295|| 
kiM vaindriyaM yadakSANAM bhAvAbhAvAnurodhi cet | 
tat tulyaM vikriyAvaccet saiveyaM kiM niSidhyate ! ||296|| 
sarpAdibhrAntivaccAsyA: syAdakSavikRtAvapi | 
nivRttirna nivarteta nivRtte’pyakSaviplave ||297||
kadAcidanyasantAne tathaivArpyeta vAcakai:| 
dRSTasmRtimapekSeta na bhAseta parisphuTam ||298|| 
suptasya jAgrato vApi yaiva dhI: sphuTabhAsinI | 
sA nirvikalpobhayathApyanyathaiva vikalpikA ||299||
tasmAt tasyAvikalpe’pi prAmANyaM pratiSidhyate | 
visaMvAdAt tadarthaM ca pratyakSAbhaM dvidhoditam ||300|| 
{pramANaphalavicAra:} 
kriyAsAdhanamityeva sarvaM sarvasya karmaNa: | 
sAdhanaM na hi tat tasya sAdhanaM yA kriyA yata: ||301|| 
tatrAnubhavamAtreNa jJAnasya sadRzAtmana: | 
bhAvyaM tenAtmanA yena pratikarma vibhajyate ||302|| 
anAtmabhUto bhedo’sya vidyamAno’pi hetuSu | 
bhinne karmaNyabhinnasya na bhedena niyAmaka: ||303|| 
tasmAd yato’syAtmabhedAdasyAdhigatirityayam | 
kriyAyA: karmaniyama: siddhA sA tatprasAdhanA ||304|| 
@041
arthena ghaTayatyenAM na hi muktvArtharUpatAm | 
anya: svabhedAjjJAnasya bhedako’pi kathaJcana ||305|| 
tasmAt prameyAdhigate: sAdhanaM meyarUpatA | 
sAdhane’nyatra tatkAryasambandho na prasidhyati ||306|| 
sA ca tasyAtmabhUteva tena nArthAntaraM phalam | 
dadhAnaM tacca tAmAtmarnthAdhigamanAtmanA ||307|| 
savyApAramivAbhAti vyApAreNa svakarmaNi | 
tadvazAt tadvyavasthAnAdakArakamapi svayam ||308|| 
yathA phalasya hetUnAM sadRzAtmatayodbhavAt | 
heturUpagraho loke’kriyAvattve’pi kathyate ||309|| 
AlocanAkSasambandhavizeSaNadhiyAmata: | 
neSTaM prAmANyameteSAM vyavadhAnAt kriyAM prati ||310|| 
sarveSAmupayoge’pi kArakANAM kriyAM prati | 
yadantyaM bhedakaM tasyAstat sAdhakatamaM matam ||311|| 
sarvasAmAnyahetutvAdakSANAmasti nedRzam | 
tadbhede’pi hyatadrUpasyAsyedamiti tat kuta: ! ||312|| 
etena zeSaM vyAkhyAtaM vizeSaNadhiyAM puna: | 
atAdrUpye na bhedo’pi tadvadanyadhiyo’pi vA ||313|| 
neSTo viSayabhedo’pi kriyAsAdhanayordvayo: | 
ekArthatve dvayaM vyarthaM na ca syAt kramabhAvitA ||314|| 
sAdhyasAdhanatAbhAva: sakRdbhAve; dhiyoM’zayo: | 
tadvyavasthAzrayatvena sAdhyasAdhanasaMsthiti: ||315|| 
sarvAtmanApi sambaddhaM kaizcidevAvagamyate | 
dharmai: sa niyamo na syAt sambandhasyAvizeSata: ||316|| 
tadabhede’pi bhedo’yaM yasmAt tasya pramANatA | 
saMskArAccedatAdrUpye na tasyApyavyavasthite:||317|| 
kriyAkAraNayoraikyavirodha iti ced, asat | 
dharmabhedAbhyupagamAd; vastvabhinnamitISyate ||318|| 
evamprakArA sarvaiva kriyAkArakasaMsthiti: | 
bhAvasya bhinnAbhimateSvapyAropeNa vRttita: ||319|| 
{vijJaptimAtratAvicAra:} 
{arthaMsaMvedanam} 
@042
kA’rthasaMvid ? yadevedaM pratyakSaM prativedanam | 
tadarthavedanaM kena tAdrUpyAd vyabhicAri tat ||320|| 
atha so’nubhava: kvAsya ? tadevedaM vicAryate | 
sarUpayanti tat kena sthUlAbhAsaM ca te’Nava: ||321||
tannArtharUpatA tasya satyArthAvyabhicAriNI | 
tatsavaMdenabhAvasya na samarthA prasAdhane ||322|| 
tatsArUpyatadutpattI yadi saMvedyalakSaNam | 
saMvedyaM syAt samAnArthaM vij~AnaM samanantaram ||323|| 
'idaM dRSTaM zrutaM vedam’ iti yatrAvasAyadhI: | 
na tasyAnubhava: saiva pratyAsattirvicAryate ||324|| 
dRzyadarzanayoryena tasya tad darzanaM matam | 
tayo: sambandhamAzritya druSTureSa vinizcaya: ||325|| 
AtmA sa tasyAnubhava: sa ca nAnyasya kasyacit | 
pratyakSaprativedyatvamapi tasya tadAtmatA ||326|| 
nAnyo’nubhAvyastenAsti tasya nAnubhavo’para: | 
tasyApi tulyacodyatvAt svayaM saiva prakAzate ||327|| 
nIlAdirUpastasyAsau svabhAvo’nubhavazca sa: | 
nIlAdyanubhavAt khyAta: svarUpAnubhavo’pi san ||328|| 
prakAzamAnastAdAtmyAt svarUpasya prakAzaka: | 
yathA prakAzo’bhimatastathA dhIrAtmavedinI ||329|| 
tasyAzcArthAntare vedye durghaTau vedyavedakau | 
avedyavedakAkArA; yathA bhrAntairnirIkSyate ||330|| 
vibhaktalakSaNagrAhyagrAhakAkAraviplavA |
tathA kRtavyavastheyaM kezAdijJAnabhedavat ||331|| 
yadA tadA na saccodyagrAhyagrAhakalakSaNA | 
tadAnyasaMvido’bhAvAt svasaMvit phalamiSyate ||332|| 
yadi bAhyo’nubhUyeta ko doSo naiva kazcana | 
idameva kimuktaM syAt sa bAhyo’rtho’nubhUyate ||333|| 
yadi buddhistadAkArA sA’styAkAravizeSiNI | 
sA bAhyAdanyato veti vicAramidamarhati ||334|| 
darzanopAdhirahitasyAgrahAt tadgrahe grahAd | 
darzanaM nIlanirbhAsam; nArtho bAhyo’sti kevalam ||335|| 
@043
kasyacit kiccidevAntarvAsanAyA: prabodhakam | 
tato dhiyAM viniyamo na bAhyArthavyapekSayA ||336|| 
tasmAd dvirUpamastyekaM yadevamanubhUyate | 
smaryate cobhayAkArasyAsya saMvedanaM phalam ||337|| 
yadA niSpannatadbhAva iSTo’niSTo’pi vA para: | 
vijJaptiheturviSayastasyAzcAnubhavastathA ||338|| 
yadA saviSayaM jJAnaM jJAnAMze’rthavyavasthite: | 
tadA ya AtmAnubhava: sa evArthavinizcaya: ||339||
yadISTAkAra AtmA syAdanyathA vAnubhUyate | 
iSTo’niSTo’pi vA tena bhavatyartha: pravedita: ||340|| 
vidyamAne’pi bAhye’rthe yathAnubhavameva sa: | 
nizcitAtmA svarUpeNa nAnekAtmatvadoSata: ||341|| 
yadi bAhyaM na vidyeta kasya saMvedanaM bhavet | 
yadyagatyA svarUpasya bAhyasyaiva na kiM matam ||342|| 
abhyupAye’pi bhedena na syAdanubhavo dvayo: | 
adRSTAvaraNAt syAt cenna nAmArthavazA gati: ||343|| 
tamanekAtmakaM bhAvamekAtmatvena darzayat | 
tadadRSTaM kathaM nAma bhavedarthasya darzakam ||344|| 
iSTAniSTAvabhAsinya: kalpanA nAkSadhIryadiM | 
aniSTAdAvasandhAnaM dRSTaM tatrApi cetasAm ||345|| 
tasmAt prameye bAhye’pi yuktaM svAnubhava: phalam | 
yata: svabhAvo’sya yathA tathaivArthavinizcaya: ||346|| 
tadarthAbhAsataivAsya pramANaM na tu sannapi | 
grAhakAtmA’parArthatvAd brAhyeSvartheSvapekSate ||347|| 
yasmAd yathA niviSTo’sAvarthAtmA pratyaye tathA | 
nizcIyate niviSTo’sAvevamityAtmasaMvida: ||348|| 
ityarthasaMvit saiveSTA yato’rthAtmA na dRzyate | 
tasmAd buddhinivezyArtha: sAdhanaM tasya sA kriyA ||349|| 
yathA nivizate so’rtho yata: sA prathate tathA | 
arthasthitestadAtmatvAt svavidapyarthavinmatA ||350|| 
tasmAd viSayabhedo’pi na; svasaMvedanaM phalam | 
uktaM svabhAvacintAyAM tAdAtmyAdarthasaMvida: ||351|| 
@044
tathAvabhAsamAnasya tAdRzo’nyAdRzo’pi vA | 
jJAnasya heturartho’pItyarthasyeSTA prameyatA ||352|| 
yathAkathaJcit tasyArtharUpaM muktvAvabhAsina: | 
arthagraha: katham ? satyaM na jAne’hamapIdRzam ||353|| 
avibhAgo’pi buddhyAtmaviparyAsitadarzanai: | 
grAhyagrAhakasaMvittibhedavAniva lakSyate ||354|| 
mantrAdyupaplutAkSANAM yathA mRcchakalAdaya: | 
anyathaivAvabhAsante tadrUparahitA api ||355|| 
tathaiva darzanAt teSAmanupaplutacakSuSA (pA^Ti^-^manupaplutacakSuSAm-rA^) | 
dUre yathA vA maruSu mahAnalpo’pi dRzyate ||356|| 
yathAnudarzanaM ceyaM meyamAnaphalasthiti: | 
kriyate’vidyamAnApi grAhyagrAhakasaMvidAm ||357|| 
anyathaikasya bhAvasya nAnArUpAvabhAsina: | 
satyaM kathaM syurAkArAstadekatvasya hAnita: ||358|| 
anyasyAnyatvahAnezca; nAbhedo rUpadarzanAt | 
rUpAbhedaM (pA^Ti^-rUpAbhede’pi-rA^) ca (pA^Ti^-rUpAbhede’pi-rA^) pazyantI dhIrabhedaM vyavasyati ||359||
bhAvA yena nirupyante tadrUpaM nAsti tattvata: | 
yasmAdekamanekaM ca rUpaM teSAM na vidyate ||360|| 
sAdharmyadarzanAlloke bhrAntirnAmopajAyate | 
atadAtmani tAdAtmyavyavasAyena neha tat ||361|| 
adarzanAjjagatyasminnekasyApi tadAtmana: | 
astIyamapi yA tvantarupaplavasamudbhavA ||362|| 
doSodbhavA prakRtyA sA vitathapratibhAsinI | 
anapekSitasAdharmyadRgAdistaimirAdivat ||363|| 
tatra buddhe: paricchedo grAhakAkArasammata: | 
tAdAtmyAdAtmavit tasya sa tasya sAdhanaM tata: ||364|| 
tatrAtmaviSaye mAne yathArAgAdi vedanam | 
iyaM sarvatra saMyojyA mAnameyaphalasthiti: ||365|| 
tatrApyanubhavAtmatvAt te yogyA svAtmasaMvidi | 
iti sA yogyatA mAnamAtmA meya: phalaM svavit ||366||
grAhakAkArasaMkhyAtA paricchedAtmatAtmani | 
sA yogyateti ca proktaM pramANaM svAtmavedanam ||367||
@045
sarvameha hi (pA^Ti^-tu-pAThA^|) vijJAnaM viSayebhya: samudbhavad | 
tadanyasyApi (pA^Ti^-tadarthasyApi-pAThA^) hetutve kathaJcid viSayAkRti ||368|| 
yathaivAhArakAlAderhetutve’patyajanmani | 
pitrostadekasyAkAraM dhatte nAnyasya kasyacit ||369|| 
taddhetutvena tulye’pi tadanyairviSaye matam | 
viSayatvaM tadaMzena tadabhAve na tad bhavet ||370|| 
anarthAkArazaGkA syAdapyarthavati cetasi | 
atItArthagrahe siddhe dvirupatvAtmavedane ||371|| 
nIlAdyAbhAsabheditvAnnArtho jAtitadvatI | 
sA cAnityA (pA^Ti^-vA nityA-rA^|) na jAti: syAnnityA vA janikA katham ||372|| 
nAmAdikaM niSiddhaM prAG nAyamarthavatAM krama: | 
icchAmAtrAnurodhitvAdarthazaktirna sidhyati ||373|| 
{smRtivicAra:} 
smRtizcedRgvidhaM jJAnaM tasyAzcAnubhavAd bhava: | 
sa cArthAkArarahita: sedAnIM tadvatI katham ! ||374|| 
nArthAd bhAvastadAbhAvAt syAttathAnubhave’pi sa: | 
AkAra: sa ca nArthasya spaSTAkAravivekata: ||375|| 
vyatiriktaM tadAkAraM pratIyAdaparastadA |
nityamAtmani sambandhe pratIyAt kathitaM ca na ||376|| 
ekaikenAbhisambandhe pratisandhirna yujyate | 
ekArthAbhinivezAtmA pravaktRzrotRcetaso: ||377||
tadekavyavahArazcet sAdRzyAdatadAbhayo: | 
bhinnAtmArtha: kathaM grAhyastadA syAddhIranarthikA ||378|| 
taccAnubhavavijJAnenobhayAMzAvalambinA | 
ekAkAravizeSeNa tajjJAnenAnubadhyate ||379|| 
anyathA hyatathArUpaM (hyatathAkAraM-pA^ThA^|) kathaM jJAne’dhirohati | 
ekAkArottaraM jJAnaM tathA hyuttaramuttaram ||380|| 
tasyArtharUpeNAkArAvAtmAkArazca kazcana | 
dvitIyasya tRTIyena jJAnena hi vivicyate ||381|| 
arthakAryatayA jJAnasmRtAvarthasmRteryadi | 
bhrAntyA saGkalanam: jyotirmanaskAre ca sA bhavet ||382|| 
sarveSAmapi kAryANAM kAraNai: syAt tathA graha: | 
@046
kulAlAdivivekena na smaryeta ghaTastata: ||383|| 
yasmAdatizayAj jJAnamarthasaMsargabhAjanam | 
sArUpyAttat kimanyat syAd dRSTezca yamalAdiSu ||384|| 
AdyAnubhayarUpatve hyekarUpe (pA^Ti^-arthasaMkalanAzleSA-rA^) vyavasthitam | 
dvitIyaM vyatiricyeta na parAmarzacetasA ||385|| 
arthasaMkalanAzleSAM dhIrdvitIyAvalambate | 
nIlAdirUpeNa dhiyaM bhAsamAnAM purastata: ||386|| 
anyathA hyAdyamevaikaM saMyojyetArthasambhavAt | 
jJAnaM nAdRSTasambandhaM pUrvArthenottarottaram ||387||
sakRt saMvedyamAnasya niyamena dhiyA saha | 
viSayasya tato’nyatvaM kenAkAreNa sidhyati ||388|| 
bhedazca bhrAntavijJAnairdRzyetendAvivAdvaye | 
saMvittiniyamo nAsti bhinnayornIlapItayo:||389|| 
nArtho’saMvedana: kazcidanarthaM vApi vedanam | 
dRSTaM saMvedyamAnaM tat tayornAsti vivekitA ||390|| 
tasmAdarthasya durvAraM jJAnakAlAvabhAsina: | 
jJAnAdavyatirekitvam; hetubhedAnumA bhavet ||391|| 
abhAvAdakSabuddhInAM satsvapyanyeSu hetuSu | 
niyamaM yadi na brUyAd pratyayAt samanantarAt ||392|| 
bIjAdaMkurajanmAgnerdhUmAt siddhiritIdRzI | 
bAhyArthAzrayiNI yApi kAraNajJApakasthiti: ||393||
sApi tadrUpanirbhAsA tathA niyatasaGgamA: | 
buddhIrAzritya kalpyeta yadi kiM vA virudhyate ||394|| 
anagnijanyo dhUma: syAt tatkAryAt kAraNe’gati: | 
na syAt kAraNatAyAM vA kuta ekAntato gati: ||395|| 
tatrApi dhUmAbhAsA dhI: prabodhapaTuvAsanAm | 
gamayedagninirbhAsAM dhiyameva na pAvakam ||396|| 
tadyogyavAsanAgarbha eva dhUmAvabhAsinIm | 
vyanakti cittasantAno dhiyaM dhUmo’gnitastata: ||397|| 
{jJAnasya dvairUpyasAdhanam} 
astyeSa viduSAM vAdo bAhyaM tvAzritya varNyate | 
dvairUpyaM sahasaMvittiniyamAt taJca sidhyati ||398||
@047
jJAnamindriyabhedena paTumandAvilAdikAm | 
pratibhAsabhidAmarthe bibhradekatra dRzyate ||399||
arthasyAbhinnarUpatvAdekarUpaM bhavenmana: | 
sarvaM tadarthamarthAccet tasya nAsti tadAbhatA ||400|| 
arthAzrayeNodbhavastadrUpamanakurvata: | 
tasya kenacidaMzena parato’pi bhidA bhavet ||401|| 
tathA hyAzritya pitaraM tadrUpo’pi (pA^Ti^-tadrUpo hi-rA^) suta: pitu: |   
bhedaM kenacidaMzena kutazcidavalambate ||402|| 
mayUracandrakAkAraM nIlalohitabhAsvaram | 
sampazyanti pradIpAdermaNDalaM mandacakSuSa: ||403|| 
tasya tadbAhyarUpatve kA prasannekSaNe’kSamA | 
bhUtaM pazyaM^zca taddarzI kathaM copahatendriya: ||404||
zodhitaM timireNAsyara vyaktaM cakSuratIndriyam | 
pazyato’nyAkSadRzye’rthe tadavyaktaM kathaM puna: ||405|| 
AlokAkSamanaskArAdanyasyaikasya gamyate | 
zaktirhetustato nAnyo’hetuzca viSaya: katham ! ||406|| 
sa eva yadi dhIhetu: kiM pradIpamapekSate | 
dIpamAtreNa dhIbhAvAdubhayaM nApi kAraNam ||407|| 
dUrAsannAdibhedena vyaktAvyaktaM na yujyate | 
tat syAdAlokabhedAccet tatpidhAnApidhAnayo: ||408|| 
tulyA dRSTiradRSTirvA sUkSmoM’zastasya kazcana | 
Alokena ca mandena dRzyate’to bhidA yadi ||409|| 
ekatve’rthasya bAhyasya dRzyAdRzyabhidA kuta: | 
anekatve’Nuzo bhinne dRzyAdRzyabhidA kuta: ||410|| 
mAndyapATavabhedena bhAso buddhibhidA yadi | 
bhinne’nyasminnabhinnasya kuto bhedena bhAsanam ||411|| 
mandaM tadapi teja: kimAvRteriha sA na kim | 
tanutvaM tejaso’pyetadastyanyatrApyatAnavam ||412|| 
atyAsanne ca suvyaktaM tejastat syAdatisphuTam | 
tatrApyadRSTamAzritya bhaved rUpAntaraM yadi ? ||413|| 
anyonyAvaraNAt teSAM syAt tejovihatistata: | 
tatraikameva dRzyeta tasyAnAvaraNe sakRt ||414||
@048
pazyet sphuTAsphuTaM rUpameko’dRSTena vAraNe | 
arthAnAthau na yena stastadadRSTaM karoti kim ||415|| 
tasmAt saMvid yathAhetu jAyamAnArthasaMzrayAt | 
pratibhAsabhidAM dhatte, zeSA: kumatidurnayA: ||416|| 
jJAnazabdapradIpAnAM pratyakSasyetarasya vA | 
janakatvena pUrveSAM kSaNikAnAM vinAzata:||417|| 
vyakti: kuto’satAM jJAnAd; anyasyAnupakAriNa: | 
vyaktau vyajyeta sarvo’rthastaddhetorniyamo yadi ||418|| 
naiSApi kalpanA jJAne jJAnaM tvarthAvabhAsata:| 
taM vyanaktIti kathyeta tadabhAve’pi tatkRtam ||419|| 
nAkArayati cAnyo’rtho’nupakArAt sahodita: | 
(nAkArayajjJAnaM-rA^) vyakto’nAkArayan jJAnaM svAkAreNa kathaM bhavet ! ||420|| 
{akSaNikavyakterasambhavatvam} 
vajropalAdirapyartha: sthira: so’nyAnapekSaNAt | 
sakRt sarvasya (svayam-pAThA^) janayejjJAnAni jagata: samam ||421|| 
kramAd bhavanti tAnyasya sahakAryupakAryata:| 
Ahu: pratikSaNaM bhedaM sa doSo’trApi pUrvavat ||422|| 
{svasaMvedanavicAra:} 
saMvedanasya tAdAtmye na vivAdo’sti kasyacit | 
tasyArtharUpatA’siddhA sApi sidhyati saMsmRte: ||423|| 
bhedenAnanubhUte’sminnavibhakte svagocarai: | 
evametanna khalvevamiti sA syAnna bhedinI ||424|| 
na cAnubhavamAtreNa kazcit bhedau vivecaka:| 
vivekinI na cAspaSTabhede dhIryamalAdivat ||425|| 
dvairUpyasAdhanemApi prAya: siddhaM svavedanam | 
svarUpabhUtAbhAsasya tadA saMvedanekSaNAt ||426|| 
dhiyA’tadrUpayA jJAne niruddhe’nubhava: (pA^Ti^-kuta:-pAThA^)katham | 
svaM ca rUpaM na sA (pA^Ti^-^’rthina:-pAThA^)vettItyutsanno'nubhavo'khila: ||427|| 
barhimukhaM ca tajjJAnaM bhAtyarthapratibhAsavat | 
buddhezca grAhikA vittirnityamantarmukhAtmani ||428|| 
yo yasya viSayAbhAsastaM vetti na tadityapi | 
prAptA kA saMvidanyAsti tAdrUpyAditi cenmatam ||429|| 
@049
prAptaM saMvedanaM sarvasadRzAnAM parasparam | 
buddhi: sarUpA tadviccet nedAnIM vit sarUpikA ||430|| 
svayaM so’nubhavastasyA na sa sArUpyakAraNa: | 
kriyAkarmavyavasthAyAstalloke syAnnibandhanam ||431|| 
svabhAvabhUtatadrUpasaMvidAropaviplavAt | 
nIlAderanubhUtAkhyA nAnubhUte: parAtmana: ||432|| 
dhiyo nIlAdirUpatve bAhyo’rtha: kimpramANaka: | 
dhiyo’nIlAdirUpatve sa tasyAnubhava: katham ! ||433|| 
yadA saMvedanAtmatvaM na sArUpyanibandhanam | 
siddhaM tat svata evAsya kimarthenopanIyate ! ||434|| 
na ca (pA^Ti^-“sarvAtmanA hi sArUpye jJAnamajJAnatAM vrajeta | sAmye kenacidaMzena syAt sarve sarvavedanam ||”–pAThA^|) sarvAtmanA sAmyamajJAnatvaprasaGgata: | 
na ca kenacidaMzena sarvaM sarvasya vedanam ||435|| 
yathA nIlAdirUpatvAnnIlAdyanubhavo mata: | 
tathAnubhavarUpatvAt tasyApyanubhavo bhavet ||436|| 
nAnubhUto’nubhava ityarthavaddhi vinizcaya: | 
tasmAdadoSa iti cet nArthe’pyastyeSa sarvadA ||437|| 
kasmAd vAnubhave nAsti sati sattAnibandhane | 
api cedaM yadAbhAti dRzyamAne sitAdike ||438|| 
puMsa: sitAdyabhivyaktirUpaMsaMvedanaM sphuTam | 
tat kiM sitAdyabhivyakte: pararUpamathAtmana: ||439|| 
pararUpe’prakAzAyAM vyaktau vyaktaM kathaM sitam | 
jJAnaM vyaktirna sA vyaktetyavyaktamakhilaM jagat ||440|| 
vyaktervyaktyantaravyaktAvapi doSaprasaGgata: | 
dRSTyA vAjJAtasambandhaM vizinaSTi tayA katham ! ||441|| 
yasmAd dvayorekagatau na dvitIyasya darzanam |
dvayo: saMsRSTayordRSTau syAd dRSTamiti nizcaya: ||442|| 
sarUpaM darzanaM yasya dRzyate'nyena cetasA | 
dRSTAkhyA (pA^Ti^-dRSTAkhyeti na-rA^) tatra cet; siddhaM sArUpye’sya svavedanam ||443|| 
athAtmarUpaM no vetti pararUpasya cit katham | 
sArUpyAd vedanAkhyA ca prAgeva prativarNitA ||444|| 
@050
dRSTayoreva sArUpyagraho’rtha ca na dRSTavAn | 
prAk kathaM darzanenAsya sArUpyaM so’dhyavasyati ||445|| 
sArUpyamapi necched yastasya nobhayadarzanam | 
tadArtho jJAnamiti ca jJAte ceti gatA kathA ||446|| 
atha svarUpam, sA tarhi svayameva prakAzate | 
yat tasyAmaprakAzAyAmartha: syAdaprakAzita: ||447|| 
etenAnAtmavitpakSe sarvArthAdarzanena ye | 
apratyakSA dhiyaM prAhuste’pi nirvarNitottarA: ||448|| 
AzrayAlambanAbhyAsabhedAd bhinnipravRttaya: | 
sukhadu:khAbhilASAdibhedA buddhaya eva tA: ||449|| 
pratyakSA:, tadviviktaM ca nAnyat kiJcidvibhAvyate | 
yattajjJAnaM paro’pyetAn bhuJjItAnyena vid yadi ||450|| 
tajjA tatpratibhAsA vA yadi dhIrvetti nAparA 
AlambamAnasyAnyasyApyastyavazyamidaM dvayam ||451|| 
atha notpadyate tasmAnna ca tatpratibhAsinI | 
sA dhIrnirviSayA prAptA; sAmAnyaM ca tadagrahe ||452|| 
na gRhyata iti proktam; na ca tadvastu kiJcana | 
tasmAdarthAvabhAso’sau nAnyastasyA dhiyastata: ||453|| 
siddhe pratyakSabhAvAtmavidau; gRhNAti tAn (pA^Ti^-tat-rA^) puna: |
nAdhyakSamiti cedeSa kuto bheda: samArthayo: ||454|| 
adRSTaikArthayogAde: saMvido niyamo yadi | 
sarvathAnyo na gRhNIyAt saMvidbhedo’pyapodita: ||455|| 
yeSAM ca yogino’nyasya pratyakSeNa sukhAdikam |
vidanti tulyAnubhavAstadvat te’pi syurAturA: ||456|| 
viSayendriyasampAtAbhAvAt teSAM tadudbhavam | 
nodeti du:khamiti cet ? na vai du:khasamudbhava: ||457|| 
dukhasya vedanaM kintu (pA^Ti^-du:khAsaMvedanaM-pAThA^) du:khajJAnasamudbhava: | 
na hi du:khAdyasaMvedyaM pIDAnugrahakAraNam ||458|| 
bhAsamAnaM svarUpeNa pIDA du:khaM svayaM yadA | 
na tadAlambanaM jJAnaM na tadaivaM prayujyate (pA^Ti^-prasajyate-pAThA^) ||459|| 
bhinne jJAnasya sarvasya tenAlambanavedane | 
arthasArUpyamAlamba AtmA vitti: svayaM sphuTA ||460|| 
@051
api cAdhyakSatA’bhAve dhiya: syAlliGgato gati: |
taccAkSamartho dhI: pUrvo manaskAro’pi vA bhavet ||461||
kAryakAraNasAmagryAmasyAM sambandhi nAparam (pA^Ti^-nAparAm-rA^) |
sAmarthyAdarzanAt tatra nendriyaM vyabhicArata: ||462||
tathArtho dhImanaskArau jJAnaM tau ca na sidhyata: |
nAprasiddhasya liGgatvaM vyaktirarthasya cenmatA ||463||
liGgama; saiva nanu jJAnaM vyakto’rtho’nena varNita: |
vyaktAvananubhUtAyAM tadvyaktatvAvinizcayAt ||464||
athArthasyaiva kazcit sa vizeSo vyaktiriSyate |
nAnutpAdavyayavato vizeSo’rthasya kazcana ||465||
tadiSTau vA pratijJAnaM kSaNabhaGga: prasajyate |
sa ca jAto’tha vA’jAto bhavejjJAtasya liGgatA ||466||
yadi jJAne’paricchinne jJAto’sAviti tat kuta: |
jJAtatvenAparicchinnamapi tad gamakaM katham ||467||
adRSTadRSTayo’nyena draSTrA dRSTA na hi kvacit |
vizeSa: so’nyadRSTAvapyastIti syAt svadhIgati: ||468||
tasmAdanumitirbuddhe: svadharmanirapekSiNa: |
kevalAnnArthadharmAt ka: svadharma: svadhiyo para: ||469||
pratyakSAdhigato hetu: tulyakAraNajanmana: |
tasya bheda: kuto buddhervyabhicAryanyajazca sa: ||470||
rUpAdIn paJcaviSayAnindriyANyupalambhanam |
muktvA na kAryamaparaM tasyA: samupalabhyate ||471||
tatrAtyakSaM dvayaM paJcasvartheSveko’pi nekSyate |
rupadarzanato jAto yo’nyathA vyastasambhava: ||472||
yadevamapratItaM talliGgamityatilaukikam |
vidyamAne’pi liGge tAM tena sArdhamapazyata: ||473||
kathaM pratItirliGgaM hi nAdRSTasya prakAzakam |
tata evAsya liGgAt prAk prasiddherupavarNane ||474||
dRSTAntAntarasAdhyatvaM tasyApItyanavasthiti: |
ityarthasya dhiya: siddhi: nArthat tasyA: kathaJcana ||475||
tadaprasiddhAvarthasya svayamevAprasiddhita: |
pratyakSAM ca dhiyaM dRSTvA tasyAzceSTAbhidhAdikam ||476||
@052
paracittAnumAnaM ca na syAdAtmanyadarzanAt |
sabandhasya, manobuddhAvarthaliGgAprasiddhita: ||477||
prakAzitA kathaM vA syAt buddhirbuddhyantareNa va: |
aprakAzAtmano: sAmyAd vyaGgyavyaJjakatA kuta: ||478||
viSayasya kathaM vyakti: ? prakAze rupasaMkramAt |
sa ca prakAzastadrUpa: svayameva prakAzate ||479||
tathAmyupagame buddherbuddhau buddhi: svavedikA |
siddhAnyathA tulyadharmA viSayo’pi dhiyA saha ||480||
iti prakAzarUpA na: svayaM dhI: samprakAzate |
anyo’syAM rUpasaMkrAntyA prakAza: san prakAzate ||481||
sAdRzye’pi hi dhIranyA prakAzyA na tayA matA |
svayaM prakAzamAnA’rthastadrUpeNa (pA^Ti^-prakAzanAd-pAThA^) prakAzate ||482||
yathA pradIpayordIpaghaTayozca tadAzraya: |
vyaMgyavyaJjakabhedena vyavahAra: pratanyate ||483||
viSayendriyamAtreNa na dRSTamiti nizcaya: |
tasmAd yato’yaM tasyApi vAcyamanyasya darzanam ||484||
{svasaMvittisiddhi:}
smRterapyAtmavit siddhA jJAnasyA; ‘nyena vedane |
dIrghAdigrahaNaM na syAd bahumAtrAnavasthite: ||485||
avasthitAvakramAyAM sakRdAbhAsanAnmatau |
varNa: syAdakramo’dIrgha:; kramavAnakramAM katham ||486||
upakuryAdasaMzliSyan varNabhAga: parasparam |
AntyaM pUrvasthitAdUrdhva vardhamAno dhvanirbhavet ||487||
akrameNa grahAdante kramavaddhIzca no bhavet |
dhiya: svayaM ca na sthAnaM tadUrdhvaviSayAsthite: ||488||
sthAne svayaM na nazyet sA pazcAdapyavizeSata: |
doSo’yaM sakRdutpannAkramavarNasthitAvapi ||489||
sakRdyatnodbhavAd vyartha: syAd yatnazcottarottara: |
vyaktAvapyeSa varNAnAM doSa: samanuSajyate ||490||
anekayA tadgrahaNe yAntyA dhI: sAnubhUyate |
na dIrghagrAhikA sA ca tanna syAd dIrghadhIsmRti: ||491||
pRthak pRthak ca buddhInAM saMvittau taddhvanizrute: (pA^Ti^-taddhvani : zruto: -rA^) | 
@053
avicchinnAbhatA na syAd ghaTanaM ca nirAkRtam ||492||
vicchinnaM zRNvato’pyasya yadyavicchinnavibhrama: |
hrsvadvayoccAraNe’pi syAdavicchinnavibhrama: ||493||
vicchinne darzane cAkSAdavicchinnAdhiropaNam |
nAkSAt, sarvAkSabuddhInAM vitathatvaprasaGgata: ||494||
sarvAntyo’pi hi varNAtmA nimeSatulitasthiti: |
sa ca kramAdanekANusambandhena nitiSThati ||495||
ekANvatyayakAlazca kAlo’lpIyAn kSaNo mata: |
buddhizca kSaNikA tasmAt kramAd varNAn prapadyate ||496||
iti varNe’pi rUpAdAvavicchinnAvabhAsinI |
vicchinnApyanyayA buddhi: sarvA syAd vitathArthikA ||497||
ghaTanaM yacca bhAvAnAmanyatrendriyavibhramAt |
bhedAlakSaNavibhrAntaM smaraNaM tad vikalpakam ||498||
tasya spaSTAvabhAsitvaM jalpasaMsargiNa: kuta: |
nAkSagrAhye’sti zabdAnAM yojaneti vivecitam ||499||
vicchinnaM pazyato’pyakSairghaTayed yadi kalpanA |
arthasya tatsaMvittezca satataM bhAsamAnayo: ||500||
bAdhake’sati sannyAye vicchinna iti tat kuta: |
buddhInAM zaktiniyamAditi cet sa kuto mata: ! ||501||
yugapad buddhyadRSTezcet ? tadevedaM vicAryate |
tAsAM samAnajAtIye sAmarthyaniyamo bhavet ||502||
tathA hi samyag lakSyante vikalpA: kramabhAvina: |
{pratyabhijJAvicAra:}
etena ya: samakSe’rthe pratyabhijJAnakalpanAm ||503||
spaSTAvabhAsAM pratyakSAM kalpayet so’pi vArita: |
kezagolakadIpAdAvapi spaSTAvabhAsanAt ||504||
pratItabhede’pyadhyakSA dhI: kathaM tAdRzI bhavet |
tasmAnna pratyabhijJAnAd varNAdyekatvanizcaya: ||505||
pUrvAnubhUtasmaraNAt daddharmAropaNAd vinA |
sa evAyamiti jJAnaM nAsti taccAkSaje kuta: ||506||
na cArthajJAnasaMvityoryugapat sambhavo yata: |
lakSyete (pA^Ti^-lakSyate-rA^) pratibhAsau dvau nArthArthajJAnayo: pRthak ||507||
@054
na hyarthAbhAsi ca jJAnamartho bAhyazca kevala: |
ekAkAramatigrAhye bhedAbhAvaprasaGgata: ||508||
sUpalakSeNa bhedena yau saMvittau na lakSitau |
arthArthapratyayau pazcAt smaryete tau pRthak katham ||509||
krameNAnubhavotpAde’pyarthArthamanasorayam |
pratibhAsasya nAnAtvacodyadoSo duruddhara: ||510||
arthasaMvedanaM tAvat tato’rthAbhAsavedanam |
na hi saMvedanaM zuddhaM bhavedarthasya vedanam ||511||
tathA hi nIlAdyAkAra eka ekaM ca vedanam |
lakSyate na tu nIlAbhe vedane vedanaM param ||512||
jJAnAntareNAnubhavo bhavet tatrApi hi (pA^Ti^-ca-rA^) smRti: |
dRSTA; tadvedanaM kena tasyApyanyena ced ? imAma ||513||
mAlAM jJAnavidAM ko’yaM janayatyanubandhinIm |
pUrvA dhI: saiva cenna syAt saJcAro viSayAntare ||514||
tAM grAhyalakSaNaprAptAmAsannAM janikAM dhiyam |
agRhItvottaraM jJAnaM gRhNIyAdaparaM katham ||515||
Atmani jJAnajanane svabhAve niyatAM ca tAm |
ko nAmAnyA vibadhnIyAd bahiraMge’ntaraGgikAm ||516||
bAhya: sannihito’pyarthastAM vibadhnakan hi na prabhu: |
dhiyaM nAnubhavet kazcidanyathArthasya sannidhau ||517||
na cAsannihitArthAsti dazA kAcidato dhiya: |
utkhAtamUlA smRtirapyutsannetyujjvalaM matam ||518||
atItAdivikalpAnAM yeSAM nArthasya sannidhi: |
saJcArakaraNAbhAvAd utsIdedarthacintanam ||519||
AtmavijJAnajanane zaktisaMkSayata: zanai: |
viSayAntarasaJcAro yadi ? saivArthadhI: kuta: ! ||520||
zaktikSaye pUrvadhiyo na hi dhI: prAgdhiyA vinA |
anyArthAzaktiviguNe jJAne jJAnodayAgate: ||521||
sakRdvijAtIyajAtAvapyekena paTIyasA |
cittenAhitavaiguNyAdAlayAnnAnyasambhava: ||522||
nApekSetAnyathA sAmyaM manovRttermano’ntaram |
manojJAnakramotpattirapyapeSA prasAdhanI ||523||
@055
ekatvAnmanaso’nyasmin saktasyAnyAgateryadi |
jJAnAntarasyAnudayo na kadAcit sahodayAt ||524||
samavRttau ca tulyatvAt sarvadAnyAgatirbhavet |
janma vAtmamanoyogamAtrajAnAM (pA^Ti^-cAtthamano^-rA^)
sakRd bhavet ||525||
ekaiva cet kriyaika: syAt kiM dIpo’nekadarzana: |
krameNApi na zaktaM syAt pazcAdapyavizeSata: ||526||
anena dehapuruSAvuktau saMskArato yadi |
niyama: sa kuta: pazcAt buddhezcedastu sammatam ||527||
na grAhyatAnyA jananAjjananaM grAhyalakSaNam |
agrAhyaM na hi tejo’sti; na ca saukSmyAdyanaMzake ||528||
grAhyatAzaktihAni: syAt nAnyasya jananAtmana: |
grAhyatAyA na khalvanyajjananaM grAhyalakSaNe ||529||
sAkSAnna hyanyathA buddhe rUpAdirupakAraka: |
grAhyatAlakSaNAdanyastadbhAvaniyamo’sya ka: ||530||
buddherapi tadastIti sApi sattve vyavasthitA |
grAhyopAdAnasaMvittI cetaso grAhyalakSaNam ||531||
{yoginAM jJAnam}
rupAdezcetasazcaivamavizuddhadhiyaM prati |
grAhyalakSaNacinteyamacintyA yoginAM gati: ||532||
tatra sUkSmAdibhAvena grAhyamagrAhyatAM vrajet |
rUpAdi buddhe: kiM jAtaM pazcAd yat prAG na vidyate ||533||
sati svadhIgrahe tasmAd yaivAnantarahetutA (pA^Ti^-saivAnantara^-rA^) |
cetaso grAhyatA saiva tato nArthantare gati: ||534|| 
nAnekazaktyabhave’pi bhAvo nAnekakAryakRt |
prakRtyaiveti gaditam, nAnekasmAnna ced bhavet ||535||
{hetusAmagryA: sarvasambhavatvam}
na kiJcidekamekasmAt sAmagryA: sarvasambhava: |
ekaM syAdapi sAmagryorityuktaM tadanekakRt ||536||
arthaM pUrvaJca vijJAnaM gRhNIyAd yadi dhI: parA |
abhilApadvayaM nityaM syAd dRSTakramamakramam ||537||
pUrvAparArthabhAsitvAccintAdAvekacetasi |
dvirdvirekaM ca bhAseta bhAsanAdAtmataddhiyo: ||538||
@056
{AtmAnubhUtaM pratyakSam}
viSayAntarasaJcAre yadyantyaM nAnubhUyate |
parAnubhUtavat sarvAnanubhUti: prasajyate ||539||
AtmAnubhUtaM pratyakSaM nAnubhUtaM parai: yadi |
AtmAnubhUti: sA siddhA kuto yenaivamucyate ||540||
vyaktihetvaprasiddhi: syAt na vyaktervyaktamicchata: |
vyaktyasiddhAvapi vyaktaM yadi vyaktamidaM jagat ||541||
@057
svArthAnumAnanAmA
tRtIya: pariccheda:
{hetuvicAra:}
{hetulakSaNam}
pakSadharmastadaMzena vyApto hetu:;
{tattrirupatvam}
tridhaiva sa: |
avinAbhAvaniyamAt;
{hetvAbhAsA:}
hetvAbhAsAstato’pare ||1||
kAryaM svabhAvairyAvadbhiravinAbhAvi kAraNe |
hetu: svabhAve bhAvo’pi bhAvamAtrAnurodhini ||2||
{anupalabdhivicAra:}
apravRtti: pramANAnAm apravRttiphalA’sati |
asajjJAnaphalA, kAcid hetubhedavyapekSayA ||3||
viruddhakAryayo: siddhirasiddhirhetubhAvayo: |
dRzyAtmanorabhAvArthAnupalabdhizcaturvidhA ||4||
tadviruddhanimittasya yopalabdhi: prayujyate |
nimittayorviruddhatvAbhAve (pA^Ti^-bhAvo hi vyabhicAravAn-rA^ |) sA vyabhicAriNI (pA^Ti^-bhAvo hi vyabhicAravAn-rA^ |) ||5||
iSTaM viruddhakArye’pi dezakAlAdyapekSaNam |
anyathA vyabhicAri (pA^Ti^-vyabhicArI-rA^ | syAt bhasmevAzItasAdhane ||6||
hetunA ya: samagreNa kAryotpAdo’numIyate |
arthAntarAnapekSatvAt sa svabhAvo’nuvarNita: ||7||
sAmagrIphalazaktInAM pariNAmAnubandhini |
anaikAntikatA kArye pratibandhasya sambhavAt ||8||
ekasAmagryadhInasya rUpAde rasato gati: |
hetudharmAnumAnena dhUmendhanavikAravat ||9||
zaktipravRttyA na vinA rasa: saivAnyakAraNam |
ityatItaikakAlAnAM gatistatkAryaliGgajA (pA^Ti^-jAyate kAryaliGgata:-rA^;tvadsagreNa-ka^ |) |||10||
hetunA yo’samagreNa*(pA^Ti^-jAyate kAryaliGgata:-rA^;tvasagreNa-ka^ |) kAryotpAdo’numIyate |
taccheSavadasAmathryAd dehAd rAgAnumAnavat ||11||
@058
vipakSe’dRSTimAtreNa kAryasAmAnyadarzanAt |
hetujJAnaM (pA^Ti^-hetujJAnapramANAbhaM-rA^ |)pramANAbhaM (pA^Ti^-hetujJAnapramANAbhaM-rA^|) vacanAd rAgitAdivat | ||2||
na cAdarzanamAtreNa vipakSe’vyabhicAritA |
sambhAvyavyabhicAritvAt (pA^Ti^-^vyabhicAratvAt-ka^ |) sthAlItaNDulapAkavat ||13||
{zeSavadanumAnanirAsanam}
yasyAdarzanamAtreNa vyatireka: pradarzyate |
tasya saMzayahetutvAccheSavat tadudAhRtam ||14||
hetostriSvapi rupeSu nizcayastena varNita: |
asiddhaviparItArthavyabhicArivipakSata: ||15||
{vyAptivicAra:}
vyabhicArivipakSeNa vaidharmyavacanaM ca yat |
yadyadRSTiphalaM tacca tadanukte’pi gamyate ||16||
na ca nAstIti vacanAt tannAstyeva yathA yadi |
nAsti sa khyApyate nyAyastadA (pA^Ti^-cAyamuktau neti gatistadA-rA^ tadvyarthamiti zeSa: ) nAstIti gamyate (pA^Ti^-cAyamuktau neti gatistadA-rA^ tadvyarthamiti zeSa:) ||17||
yadyadRSTau nivRtti: (pA^Ti^-yadyadRSTyA ka^) syAccheSavad vyabhicAri kim |
vyatirekyapi hetu: syAnna vAcyA’siddhiyojanA ||18||
vizeSasya vyavacchedahetutA syAdadarzanAt |
pramANAntarabAdhA cennedAnIM nAstitA’dRza: ||19||
tathAnyatrApi sambhAvyaM pramANAntarabAdhanam |
dRSTA’yuktiradRSTezca syAt sparzasyAvirodhinI ||20||
dezAdibhedAd dRzyante bhinnA dravyeSu zaktaya: |
tatraikadRSTyA nAnyatra yuktastadbhAvanizcaya: ||21||
AtmamRccetanAdInAM yo’bhAvasyAprasAdhaka: |
sa evAnupalambha: kiM hetvabhAvasya sAdhaka: ||22||
tasmAt tanmAtrasambaddha: (pA^Ti^-^sambandha:-rA^)svabhAvo bhAvameva vA |
nivartayet, kAraNaM vA kAryamavyabhicArata: ||23|| 
anyathaikanivRttyAnyavinivRtti: kathaM bhavet |
nAzvavAniti martyena (pA^Ti^-sandehe kiM na vA pazusaMzaya: rA^) na bhAvyaM gomatApi kim ||24||
sannidhAnAt tathaikasya kathamanyasya sannidhi: |
gomAnityeva martyena bhAvyamazvavatApi kim ||25||
@059
tasmAd vaidharmyadRSTAnte neSTo’vazyamihAzraya: |
tadabhAve ca tanneti vacanAdapi tadgati: (pA^Ti^-tadgate-ka^ |) ||26||
tadbhAvahetubhAvau hi dRSTAnte tadavedina: |
khyApyete, viduSAM vAcyo hetureva hi kevala: ||27||
tenaiva jJAtasambandhe dvayoranyataroktita: |
arthApattyA dvitIye’pi smRti: samupajAyate ||28||
hetusvabhAvAbhAvo’ta: pratiSedhe ca kasyacit |
hetu: yuktopalambhasya tasya cAnupalambhanam ||29||
itIyaM trividhoktApyanupalabdhiranekadhA (pA^Ti^-trividhApyuktAnu^-ka^) |
tattadviruddhAdyagatigatibhedaprayogata: ||30||
kAryakAraNabhAvAd vA svabhAvAd vA niyAmakAt |
avinAbhAvaniyamo’darzanAnna na darzanAt ||31||
avazyaMbhAvaniyama: (pA^Ti^-^niyamo’nyathA parasya ka:-rAo |)ka: parasyAnyathA (pA^Ti^-^niyamo’nyathA parasya ka:-rAo |) parai: |
arthAntaranimitte vA dharme vAsasi rAgavat ||32||
arthAntaranimitto hi dharma: syAdanya eva sa: |
pazcAd bhAvAnna hetutvaM phale’pyekAntatA kuta: ||33||
kAryaM dhUmo hutabhuja: kAryadharmAnuvRttita: |
tasyAbhAve (pA^Ti^-sa bhavastadabhAvepi-ka^ |) tu sa bhavan (pA^Ti^-sa bhavastadabhAvepi-ka^ |) hetumattAN vilaGghayet ||34||
nityaM sattvamasattvaM vA’hetoranyAnapekSaNAt |
apekSAtazca (pA^Ti^-apekSayA hi-ka^|)bhAvAnAM kAdAcitkasya sambhava: ||35||
agnisvabhAva: zakrasya mUrdhA yadyagnireva sa: |
athAnagnisvabhAvo’sau dhUmastatra kathaM bhavet ! ||36||
dhUmahetusvabhAvo hi vahnistacchaktibhedavAn |
adhUmahetordhUmasya bhAve sa syAdahetuka: ||37||
anvayavyatirekAd yo yasya dRSTo’nuvartaka: |
svabhAvastasya taddheturato bhinnAnna sambhava: ||38||
{sAmAnyavicAra:}
svabhAve’pyavinAbhAvo bhAvAmAtrAnurodhini |
tadabhAve svayambhAvasyAbhAva: syAdabhedata: ||39||
sarve bhAvA: svabhAvena svasvabhAvavyavasthite: |
svabhAvaparabhAvAbhyAM yasmAd (pA^Ti^-vyavRttibhAginoyata:rA) |)vyAvRttibhAgina: (pA^Ti^-vyavRttibhAgino yata:rA) |) ||40||
@060
tasmAd yato(pA^Ti^-tasmAd vyAvRttirarthAnAM yatazca tannibandhanA:-rA^ | yato’rthAnAM vyAvRttistannibandhAnA:(pA^Ti^-tasmAd vyAvRttirarthAnAM yatazca tannibandhanA:-rA^ |)
jAtibhedA: prakalpyante tadvizeSAvagAhina: ||41||
tasmAd vizeSo* (pA^Ti^-yo yena dharmeNa vizeSa: pAThA^ |)yo yena dharmeNa (pA^Ti^-yo yena dharmeNa vizeSa: pAThA^ |)sampratIyate |
na sa zakyastato’nyena tena bhinnA vyavasthiti: ||42||
ekasyArthasvabhAvasya pratyakSasya sata: svayam |
ko’nyo bhAgo (pA^Ti^-na dRSTo bhAgA:-pAThA^ |)
na dRSTa:(pA^Ti^-na dRSTo bhAgA:-pAThA^ |)
syAd ya: pramANai: parIkSyate ||43||
no ced bhrAntinimittena saMyojyeta guNAntaram |
zuktau vA rajatAkAro rUpasAdharmyadarzanAt ||44||
tasmAd dRSTasya bhAvasya dRSTa evAkhilo guNa: |
bhrAnternizcIyate (pA^Ti^-bhrAnterna nizcaya iti-rA^ |) neti (pA^Ti^-bhrAnterna nizcaya iti-rA^ |) sAdhanaM sampravartate ||45||
vastugrahe’numAnAcca dharmasyaikasya nizcaye |
sarvagraho (pA^Ti^-sarvadharmagraho’pohe-pAThA^ | pra^vA^: 181) hyapohe tu (pA^Ti^-sarvadharmagraho’pohe-pAThA^ | pra^vA^: 181) nAyaM doSa: prasajyate ||46||
tasmAdapohaviSayamiti(pA^Ti^-viSayaM liGgamiti-rA^”nainopAdhivizSTisya bhedinorthasya grAhikA upakArAGgazaktibhyo’bhinnAtmanizcayagrahe” ||-rA^ ||) 
liGgaM (pA^Ti^-viSayaM liGgamiti-rA^”nainopAdhivizSTisya bhedinorthasya grAhikA |) prakIrtitam |
anyathA dharmiNa: siddhAvasiddhaM(pA^Ti^-viSayaM liGgamiti-rA^”nainopAdhivizSTisya bhedinorthasya grAhikA |)
kimata:(pA^Ti^-viSayaM liGgamiti-rA^”nainopAdhivizSTisya bhedinorthasya grAhikA |) param ||47||
upakArAGgazaktibhyo’bhinnAtmanizcayagrahe” ||-rA^ ||)
|
kvacit sAmAnyaviSayaM dRSTe jJAnamaliGgajam |
kathamanyApohaviSayam ? tanmAtrApohagocaram ||48||
nizcayAropamanasorbAdhyabAdhakabhAvata: |
samAropaviveke’sya pravRttiriti gamyate ||49||
yAvantoM’zasamAropAstannirAse(pA^Ti^-nizcayAstannirAsata:-rA^) vinizcayA: |(pA^Ti^-*nizcayAstannirAsata:-rA^)
tAvanta eva zabdAzca (pA^Ti^-zabdAbhivyavacchedagocarA:-rA^ |)tena te bhinnagocarA:(pA^Ti^-zabdAbhivyavacchedagocarA:-rA^ |) ||50||
anyathaikena zabdena vyApta ekatra vastuni |
buddhyA vA nAnyaviSaya iti paryAyatA bhavet ||51||
yasyApi nAnopAdherdhIrgrAhikArthasya bhedina: |
nAnopAdhyupakArAGgazaktyabhinnAtmano grahe (pA^Ti^- ‘nAnopAdhiviziSTasya
bhedino’rthasya grAhikA | upakArAGgazaktibhyo’bhinnAtmanizcayagrahe” ||-rA^ |)||52||
sarvAtmanopakAryasya (pA^Ti^-sarvAtmanA kRte grAhe-rA^ |)ko bheda: syAdanizcita: |
@061
tayorAtmani sambandhAdekajJAne dvayagraha: ||53||
dharmopakArazaktInAM bhede tAstasya kiM yadi |
nopakArastatastAsAM tadA syAdanavasthiti: ||54||
ekopakArake grAhye nopakArAstato’pare (pA^Ti^-* ‘dRSTA: tasminna santi te; sarvopakAraM hyekaM-rA^ |) |
dRSTe tasminnadRSTAzca tadgrahe sakalagraha:(pA^Ti^-*‘dRSTA: tasminna santi te; sarvopakAraM hyekaM-rA^ |) ||55||
{nyAyamImAMsAmatanirAkaraNam}
yadi bhrAntinivRttyarthaM gRhIte’pyanyadiSyate |
tadvyavacchedaviSayaM siddhaM tadvat tato’param ||56||
asamAropaviSaye (pA^Ti^-tadvipakSasamAropaviSaye yadi-rA^ |)vRttirepi ca (pA^Ti^-tadvipakSasamAropaviSaye yadi-rA^ |) nizcayai: |
yanna nizcIyate rUpaM tat teSAM viSaya: katham ||57||
pratyakSeNa gRhIte’pi vizeSeM’zavivarjite |
yadvizeSAvasAye’sti pratyaya: sa pratIyate ||58||
tatrApi cAnyavyAvRttiranyavyAvRtta ityapi |
zabdAzca nizcayAzcaiva nimittamanurundhate ||59||
dvayorekAbhidhAne’pi vibhaktirvyatirekiNI |
bhinnamarthamivAnveti vAcyalezavizeSata:(pA^Ti^-* vAcyate sa vizeSata:-rA^ |) ||60||
bhedAntarapratikSepApratikSepau tayordvayo: |
padaM saMketabhedasya jJAtRvAJchAnurodhina: ||61||
bhedo’yameva sarvatra dravyabhAvAbhidhAyino: |
zabdayorna tayorvAcye vizeSastena kazcana ||62||
jijJApayiSurarthaM taM taddhitena kRtApi vA |
anyena vA yadi brUyAt bhedo nAsti tata: para: ||63||
tenAnyApohaviSaye tadvatpakSopavarNanam(pA^Ti^-*taddoSopavarNanam-rA^ |) |
pratyAkhyAtaM pRthaktve hi syAd doSo jAtitadvato: ||64||
yeSAM vastuvazA vAco na vivakSAparAzrayA: |
SaSThIvacanabhedAdi codayaM tAn prati yuktamat ||65||
yad yathA vAcakatvena vaktRbhirviniyamyate |
anapekSitabAhyArthaM tat tathA vAcakaM vaca: ||66||
dArA: SaNNagarItyAdau bhedAbhedavyavasthite: |
khasya svabhAva: khatvaM cetyatra vA kiM nibandhanam ||67||
pararUpaM svarupeNa yayA saMvriyate dhiyA |
@062
ekArthapratibhAsinyA bhAvAnAzritya bhedina: (pA^Ti^-*kArikeyaM rA^ saMskaraNe itthaM
dRzyate-“ekArthapratibhAsinyA bhAvAnAzritya bhedinA: | rUpaM pareSAM vyAvRttaM sA dhI:
saMvRtirucyate ||”iti |)||68||
tayA saMvRtanAnAtvA: saMvRtyA bhedina: svayam |
abhedina ivAbhAnti bhAvA(pA^Ti^-*bhedA-rA^ |) rUpeNa kenacit ||69||
tasyA abhiprAyavazAt sAmAnyaM sat prakIrtitam |
tadasat paramArthena yathA saGkalpitaM tayA (pA^Ti^-yathA tayopakalpitaM tadasat paramArthata:-rA^|) ||70||
vyaktayo nAnuyantyanyadanuyAyi na bhAsate |
jJAnAdavyatiriktaM vA kathamarthAntaraM vrajet ||71||
tasmAnmithyAvikalpo’yamartheSvekAtmatAgraha: |
itaretarabhedo’sya bIjaM saMjJA yadarthikA ||72||
ekapratyavamarzArthajJAnAdyekArthasAdhane |
bhede’pi niyatA: kecit svabhAvenendriyAdivat ||73||
jvarAdizamane kAzcit saha pratyekameva vA |
dRSTA yathA vauSadhayo nAnAtve’pi na cAparA: ||74||
avizeSAnna sAmAnyamavizeSaprasaGgata: |
tAsAM kSetrAdibhede’pi dhrauvyAccAnupakArata: ||75||
tatsvabhAvagrahAd (pA^Ti^-tattvabhavavikalpA-rA^ |)
 yA(pA^Ti^-tattvabhavavikalpA-rA^ |)
dhIstadarthevApyanarthikA | 
vikalpikA’tatkAryArthabhedaniSThA prajAyate ||76||
tasyAM yadrUpamAbhAti bAhyamekamivAnyata: |
vyAvRttamiva nistattvaM parIkSAnaGgabhAvata: ||77||
arthA jJAnaniviSTAsta evaM vyAvRttarUpakA: |
abhinnA (pA^Ti^-tenAbhinna ivAbhAnti-pAThA^ |)
iva cAbhAnti (pA^Ti^-tenAbhinna ivAbhAnti-pAThA^ |)
vyAvRttA: punaranyata: ||78|| 
ta eva teSAM sAmAnyasamAnAdhAragocarai: |
jJAnAbhidhAnairmithyArtho (pA^Ti^-nairvyavahAro mithyArtha:-rA^ |) vyavahAra:(pA^Ti^-* nairvyavahAro mithyArtha: rA^ |) pratanyate ||79|| 
sa ca sarva: padArthAnAmanyonyAbhAvasaMzraya: |
tenAnyApohaviSayo vastulAbhasya (pA^Ti^-tadatkAryakAriNAm-rA^) cAzraya: (pA^Ti^tadatkAryakAriNAm-rA^) ||80|| 
yatrAsti(pA^Ti^-vastulAbhAzrayo yatra-rA^ |) vastusambandho (pA^Ti^-vastulAbhAzrayo yatra-rA^ |)yathAktAnumitau yathA |
nAnyatra bhrAntisAmye’pi dIpatejo maNau yathA ||81|| 
tatraikakAryo’neko’pi(pA^Ti^-tatrAneko’pi kAryekA na tatkAryaparAzrayai: )tadakAryAnyatAzrayai: | 
ekatvenAbhidhAjJAnai:(pA^Ti^-jJAnAbhidhAnairekatvAt-rA^ |) vyavahAra: pratAryate ||82|| 
@063
tato’nekakRdeko’pi tadbhAvaparidIpane | (pA^Ti^-tatazcaiko’pyanekakRt tadbhAvaparidIpanAt)
atatkAryArthabhedena nAnAdharmA (pA^Ti^-* nAnAdharma:-rA^ | evaM vRttAvapi |) pratIyate ||83|| 
yathApratIti kathita: zabdArtho’sAvasannapi |
sAmAnAdhikaraNyaM ca vastunyasya na sambhava: ||84||
dharmadharmivyavasthAnaM bhedo’bhedazca yAdRza: |
asamIkSitatattvArtho yathA loke pratIyate ||85||
taM tathaiva samAzritya sAdhyasAdhanasaMsthiti: |
paramArthAvatArAya vidvadbhiravakalpyate ||86||
saMsRjyante na bhidyante svato’rthA: pAramArthikA: |
rupamekamanekaM ca teSu buddherupaplava: ||87||
bhedastatoyaM (pA^Ti^-*tatopi-rA^ |) bauddhe’rthe sAmAnyaM bheda ityapi |
tasyaiva cAnyavyAvRttyA dharmabheda: prakalpyate ||88|| 
sAdhyasAdhanasaMkalpe vastudarzanahAnita: |
bheda: sAmAnyasaMsRSTo grAhyo nAtra svalakSaNam ||89||
samAnabhinnAdyAkArairna tad grAhyaM kathaJcana |
bhedAnAM bahubhedAnAM tatraikasminnayogata: ||90||
tadrUpaM sarvato bhinnaM tathA tatpratipAdikA |
na zruti: kalpanA vAsti sAmAnyenaiva vRttita: ||91||
zabdA: saMketitaM prAhurvyavahArAya sa smRta: |
tadA svalakSaNaM nAsti saMketastena tatra na ||92||
api pravartteta pumAn vijJAyArthakriyAkSamAn |
tatsAdhanAyetyartheSu saMyojyante’bhidhAkriyA: (pA^Ti^-*bhidhayakA:-pAThA^ |) ||93||
tatrAnarthayAkriyAyogyA jAtistadvAnalaM (pA^Ti^- atrAnarthakriyAyogyA nAsti tadvAnalaM-rA^ |) sa ca |
sAkSAnna yojyate kasmAdAnantyAccedidaM samam ||94||
tatkAriNAmatatkAribhedasAmye na kiM kRta: |
tadvaddoSasya sAmyAccedastu jAtiralaM parA ||95||
tadanyaparihAreNa pravartteteti ca dhvani: |
ucyate tena tebhyo’syA’vyavacchede (pA^Ti^-*tena tebhyo’vyavaccheda pravarteta-rA^ |) kathaM ca sa: ||96||
vyavacchedo’sti cedasya nanvetAvat prayojanam |
zabdAnAmiti kiM tatra sAmAnyenApareNa va: ||97||
@064
jJAnAdyarthakriyAM tAMstAM dRSTvA bhede’pi kurvata: |
arthAMstadanyavizleSaviSayairdhvanibhi: saha ||98||
saMyojya pratyabhijJAnaM kuryAdapyanyadarzane (pA^Ti^-pUrvadRSTAnyadarzane-rA^ |)
parasyApi na sA buddhi: sAmAnyAdeva kevalAt ||99|| 
nityaM tanmAtravijJAne vyaktyajJAnaprasaGgata: |
tadA kadAcit sambaddhasyAgRhItasya tadvata: ||100||
tadvAttanizcayo na syAd vyavahArastata: katham ? |
ekavastusahAyAzced vyaktayo jJAnakAraNam ||101||
tadekaM vastu kiM tAsAM nAnAtvaM samapohati |
nAnAtvAccaikavijJAnahetutA tAsu neSyate ||102||
anekamapi yadyekamapekSyAbhinnabuddhikRt |
tAbhirvinApi pratyekaM kriyAmANAM dhiyaM prati ||103||
tenaikenApi sAmarthyaM (pA^Ti^-sAmAnyAt-rA^ |) tAsAM netyagraho dhiyA |
nIlAdernetravijJAne pRthak sAmarthyadarzanAt ||104||
zaktisiddhi: samUhe’pi naivaM vyakte: kathaJcana |
tAsAmanyatamApekSyaM taccecchaktaM na kevalam ||105||
tadekamupakuryustA: kathamekAM dhiyaM ca na |
kAryaJca (pA^Ti^-kAryaJca-sarvatra |) tAsAM prApto’sau jananaM yadupakriyA ||106||
abhinnapratibhAsA dhIrna bhinneSviti cenmatam |
pratibhAso dhiyA bhinna: samAnA iti tadgrahAt ||107||
kathaM tA bhinnadhIgrAhyA: samAzcedekakAryatA |
sAdRzyaM nanu dhI: kAryaM tAsAM sA ca vibhidyate ||108||
ekapratyavamarzasya hetutvAd dhIrabhedinI |
ekadhIhetubhAvena vyaktInAmapyabhinnatA ||109||
sA cAtatkAryavizleSastadanyasyAnuvartina: |
adRSTe: pratiSedhAcca saMketastadvidarthika: ||110||
atatkArivivekena pravRttyarthatayA zruti: |
akAryakRtitatkAritulyarUpAvabhAsinIm ||111||
dhiyaM vastupRthagbhAvamAtrabIjAmanarthikAm |
janayantyapyatatkAriparihArAGgabhAvata: ||112||
vastubhedAzrayAccArthe na visaMvAdikA matA |
tato’nyApohaviSayA tatkartrAzritabhAvata: ||113||
@065
avRkSavyatirekeNa vRkSArthagrahaNe dvayam |
anyonyAzrayamityekagrahAbhAve dvayAgraha: ||114||
saGketAsambhavastasmAditi kecit pracakSate |
teSAmavRkSAssaMkete vyavacchinnA na vA; yadi ||115||
vyavacchinnA:, kathaM jJAtA: prAgvRkSagrahaNAdRte |
anirAkaraNe teSAM saMkete vyavahAriNAm ||116||
na syAt tatparihAreNa pravRttirvRkSabhedavat |
avidhAya niSidhyAnyat pradaryaikaM pura: sthitam ||117||
vRkSo’yamiti saMketa: kriyate tat prapadyate |
vyavahAre’pi tenAyamadoSa iti cet; taru: ||118||
ayamapyayameveti prasaGgo na nivarttate |
ekapratyavamarzAkhye jJAne; ekatra hi sthita: ||119||
prapattA (pA^Ti^-pratipattA-pAThA^bhAvo-pAThA^) tadataddhetUnarthAn vibhajate svayam: |
tadabuddhivartino bhAvAn bhAto(pA^Ti^-pratipattApAThA^bhAvo-pAThA^)hetutayA dhiya: ||120||
aheturUpavikalAnekarupAniva svayam |
bhedena pratipadyetetyuktirbhede niyujyate ||121||
taM tasyA: pratiyatI(pA^Ti^-dhIrvikalpikA-rA^ |) dhI:(pA^Ti^-dhIrvikalpikA-rA^ |) bhrAntyaikaM vastvivekSate |
kvacinnivezanAyArthe vinivartya kutazcan ||122||
buddhe: prayujyate zabdastadarthasyAvadhAraNAt |
vyartho’nyathA prayoga: syAt; tajjJeyAdipadeSvapi ||123||
vyavahAropanIteSu vyavacchedyo’sti kazcana |
nivezanaM ca yo yasmAd bhidyate vinivartya(pA^Ti^-tannivartanAt-rA^ |)tam(pA^Ti^-tannivartanAt-rA^ |) ||124||
tadbhede bhidyamAnAnAM samAnAkArabhAsini |
sa cAyamanyavyAvRttyA gamyate tasya vastuna: ||125||
kazcid bhAga iti prokto rUpaM nAsyApi kiJcana |
tadgatAveva zabdebhyo gamyate’nyanivartanam ||126||
na tatra gamyate kazcid viziSTa: (pA^Ti^-kencid bhedavAn-rA^ |) kenacit (pA^Ti^-kencid bhedavAn-rA^ |) para: |
na cApi zabdo dvayakRdanyonyAbhAva ityasau ||127||
arUpo rupavattvena darzanaM buddhiviplava: |
tenaivAparamArtho’sAvanyathA na hi vastuna: ||128||
vyAvRttirvastu bhavati bhedo’syAsmAditIraNAt |
ekArthazleSaviccheda eko vyApriyate dhvani: ||129||
@066
liGgaM vA tatra vicchinnaM vAcyaM vastu na kiJcana |
yasyAbhidhAnato vastusAmarthyAdakhile gati: ||130||
bhavennAnAphala: zabda ekAdhAro bhavatyata: |
vicchedaM sUcayannekamapratikSipya varttate ||131||
yadAnyat; (pA^Ti^-yadAnyaM-pA^ThA^) tena sa vyApta ekatvena ca bhAsate |
sAmAnAdhikaraNyaM syAt tadA buddhyanurodhata: ||132||
vastudharmasya saMsparzo vicchedakaraNe dhvane: |
syAt satyaM sa (pA^Ti^-sati tave hi-rA^ |) hi tatreti (pA^Ti^-sati tave hi-rA^|) naikavastvabhidhAyini ||133||
buddhAvabhAsamAnasya dRzyasyAbhAvanizcayAt |
tenAnyApohaviSayA: proktA: sAmAnyagocarA: ||134||
zabdAzca buddhayazcaiva vastunyeSAmasambhavAt |
ekatvAd vasturUpasya bhinnarupA mati: kuta: ||135||
anvayavyatirekau vA naikasyaikArthagocarau |
abhedavyavahArazca bhede syuranibandhanA: ||136||
sarvatra bhAvAd vyAvRtternaite doSA: prasaMgina: |
ekakAryeSu bhAveSu(pA^Ti^-bhedeSu-pAThA^ |) tatkAryaparicodane ||137||
gauravAzaktivaiphalyAd bhedAkhyAyA: samA zruti: |
kRtA vRddhairatatkAryavyAvRttivinibandhanA ||138||
na bhAve sarvabhAvAnAM svasvabhAvavyavasthite: |
yad rUpaM zAbaleyasya bAhuleyasya nAsti tat ||139||
atatkAryaparAvRttirdvayorapi ca vidyate |
arthAbhedena ca vinA zabdAbhedo na yujyate ||140||
tasmAt tatkAryatApISTA’tatkAryAdeva bhinnatA |
cakSurAdau (pA^Ti^-cakSurAdAvanekatra rupavijJAnake rA^ |)yathA rupavijJAnaikaphale(pA^Ti^-cakSurAdAvanekatra rupavijJAnake rA^ |)kvacit ||141||
avizeSeNa tatkAryacodanAsambhave sati |
sakRt sarvapratItyarthaM kazcit sAMketakIM zrutim ||142||
kuryAd Rte’pi tadrUpasAmAnyAd vyatirekiNa: |
ekavRtteraneko’pi yadyekazrutimAn bhavet ||143||
vRttirAdheyatA vyaktiriti tasminna yujyate |
nityasyAnupakAryatvAt nAdhAra:; pravisarpata: ||144||
zaktistaddezajananaM kuNDAderbadarAdiSu |
@067
na sambhavati sApyatra tadabhAve’pyavasthite: ||145||
na sthiti: sApyayuktaiva bhedAbhedavivecane |
vijJAnotpattiyogyatvAyAtmanyanyAnurodhi yat ||146||
tad vyaGyaM tayogyatAyAzca kAraNaM kArakaM matam |
prAgevAsya ca yogyatve tadapekSA na yujyate ||147||
sAmAnyasyAvikAryasya tatsAmAnyavata:kuta: |
aJjanAderiva vyakte: saMskAro nendriyasya (pA^Ti^-’kSasya na bhavet-rA^ |) ca(pA^Ti^-’kSasya na bhavet-rA^ |)  ||148||
pratipatterabhinnatvAt (pA^ti%^-tatpratipatte^*rA^ |) tadbhAvAbhAvakAlayo: |
vyaJjakasya ca jAtInAM jAtimattA yadISyate ||149||
prApto gotvAdinA tadvAn pradIpAdi: prakAzaka: |
vyakteranyAtha vAnanyA yeSAM jAtistu vidyate ||150||
teSAM vyaktiSvapUrvAsu kathaM sAmAnyabuddhaya: |
ekatra tatsato’nyatra (pA^Ti^-dRSTasyAnyatra-rA^ |) darzanAsambhavAt sata: ||151||
ananyatve’nvayAbhAvAdanyatve’pyanapAzrayAt |
na yAti na ca tatrAsIdasti pazcAnna cAMzavat ||152||
jahAti pUrvaM nAdhAramaho vyasanasantati: ||
anyatra varttamAnasya tato’nyasthAnajanmani ||153||
svasmAdacalata: (pA^Ti^-svasthAnAdacalato’nyatra vRttirayuktimat-rA^ |)sthAnAd vRttirityatiyuktimat(pA^Ti^-svasthAnadacalato’nyatra vRttirayuktimat-rA^ |) |
yAtrAsau varttate bhAvastena sambadhyate’pi ta ||154||
teddezinaJca vyApnoti kimapyetanmahAdbhutam ! |
vyaktyaivaikatra (pA^Ti^-vyaktevaikatra-pAThA^ | sA (vyaktAtha sarvagA jAtiriSyate-rA^ |) vyaktA’bhedAt sarvatragA yadi (pA^Ti^- vyaktevaikatra-pAThA^ | vyaktAtha sarvagA jAtiriSyate-rA^ |) ||155||
sarvatra dRzyetAbhedAt sApi na (pA^Ti^-jAtirdRzyeta sarvatra na ca sA-pAThA^ |) vyaktayapekSiNI |
vyaJjakasyApratItau na vyaGgyaM samyak pratIyate (pA^Ti^-vyaJjakApratipattau hi na vyaGgyaM sampratIyate-pAThA^ |) ||156||
viparyaya: puna: kasmAdiSTa: sAmAnyatadvato: |
pAcakAdiSvabhinnena vinApyarthena vAcaka: ||157||
bhedAnna hetu: karmAsya na jAti: karmasaMzrayAt |
zrutyantaranimittatvAt sthityabhAvAcca (pA^Ti^-*karmaNe na nimittatA-rA^ |) karmaNa:(pA^Ti^-*karmaNe na nimittatA-rA^ |) ||158|| 
asambandhanna sAmAnyaM nAyuktaM zabdakAraNAt (pA^Ti^-zabdakAraNam-pAThA^)|)|
atiprasaMgAt; karmApi nAsat, jJAnAbhidhAnayo: ||159||
@068
anaimittikatApatte:; na ca zaktirananvayAt |
sAmAnyaM pAcakatvAdi yadi prAgeva tad bhavet ||160||
vyaktaM sattAdivanno cenna pazcAdavizeSata: |
kriyopakArApekSasya vyaJjakatve’vikAriNa: ||161||
nApekSAtizaye’pyasya (pA^Ti^-atizaye vA pyasya-rA^ |) kSaNikatvAt kriyA kuta: |
tulye bhede yayA jAti: pratyAsattyA prasarpati ||162||
kvacinnAnyatra saivAstu zabdajJAnanibandhanam |
{sAGkhyamatanirAkaraNam}
na nivRttiM vihAyAsti yadi bhAvAnvayo’para: ||163||
ekasya kAryamanyasya na syAdatyantabhedata:? |
yadyekAtmatayAneka: kAryasyaikasya kAraka: ||164||
AtmaikatrApi vAstIti vyarthA: syu: sahakAriNa: |
nApaityabhinnaM tad rUpaM vizeSA: khalvapAyina: ||165||
ekApAye phalAbhAvAd vizeSebhyastadudbhava: |
sa pAramArthiko bhAvo ya evArthakriyAkSama: ||166||
sa ca nAnveti, yo’nveti na tasmAt kAryasambhava: |
tenAtmanApi (pA^Ti^-tenAtmanA bhimapi-pAThA^ |) bhede hi hetu:(pA^Ti^-tenAtmanA bhimapi-pAThA^ |) kazcinna cApara: ||167|| 
svabhAvo’yam, abhede tu syAtAM nAzodbhavau sakRt |
bhedo’pi tena naivaM ced ya ekasmin vinazyati ||168||
tiSThatyAtmA na tatyAto na syAt sAmAnyabhedadhI: |
nivRtterni: svabhAvatvAt na sthAnAsthAnakalpanA ||169||
upaplavazca sAmAnyadhiyastenApyadUSaNA |
yat tasya janakaM rUpaM tato’nyo janaka: katham ||170||
bhinnA vizeSA janakA:; astyabhedopi (pA^Ti^-apyabhedo’pi-rA^ |)teSu cet |
tena te’janakA: proktA:; pratibhAso’pi bhedaka: ||171|| 
ananyabhAk sa evArthastasya vyAvRttayo’pare |
tat kAryaM kAraNaM coktaM tat svalakSaNamiSyate ||172||
tattayAgAptiphalA: sarvA: puruSANAM pravRttaya: |
yathA’bhedAvizeSe’pi na sarvaM sarvasAdhanam ||173||
tathAbhedAvizeSe’pi (pA^Ti^-tathA’bhedAvizeSe’pi-rA^ |) na sarvaM sarvasAdhanam ||
bhede hi kArakaM kiJcida vastudharmatayA bhavet ||174||
abhede tu virudhyete tasyaikasya kriyAkriye |
@069
bhedo’pyastyakriyAtazcet (pA^Ti^-bhedezcedakriyAhetu:-ka^ |) na kuryu: sahakAriNa: ||175||
paryAyeNAtha kartRtvaM sa kiM tasyaiva vastuna: |
atyantabhedAbhedau tu (pA^Ti^-hi-pATha^ |) syAtAM tadvati vastuni ||176||
anyonyaM vA tayorbheda: sadRzAsadRzAtmano: |
tayorapi bhaved bhedo yadi yenAtmanA tayo: ||177||
bheda: sAmAnyamityetad yadi bhedastadAtmanA |
bheda eva; tathA ca syAnni:sAmAnyavizeSatA ||178||
bhedasAmAnyayoryadvad ghaTAdInAM parasparam |
yamAtmAnaM puraskRtya puruSo’yaM pravartate ||179||
tatsAdhyaphalavAJchAvAn bhedAbhedau tadAzrayo |
cintyete svAtmanA bheda:; vyAvRttyA ca samAnatA ||180||
astyeva vastu nAnveti pravRttyAdiprasaGgata: |
{jainamatanirAkaraNam}
etenaiva yadahrIkA: (pA^Ti^- yadAhrIkA: rA^; pyayuktamA^-rA^|) kimapyazlIlamAkulam (pA^Ti^-yadAhrikA:-rA^;pyayuktmA^-rA^ |) ||181||
pralapanti pratikSiptaM tadapyekAntasambhavAt |
sarvasyobhayarUpatve tadvizeSanirAkRte: ||182||
codito dadhi khAdeti kimuSTaM nAbhidhAvati |
athAstyatizaya: kazcid yena bhedena varttate ||183||
sa eva dadhi (pA^Ti^-vizeSonyatra-rA^ |) so’nyatra (pA^Ti^-vizeSonyatra-rA^ |)nAstItyanubhayaM param |
sarvAtmatve ca sarveSAM bhinnau syAtAM na dhIdhvanI ||184||
bhedasaMhAravAdasya tadabhedAdasambhava: (pA^Ti^- tadabhAvAsambhava:-pAThA^ |) |
{zabdavicAra:}
rUpAbhAvAdabhAvasya (pA^Ti^-dravyAbhavA^-rA^ |) zabdA rUpAbhidhAyina: ||185||
nAzaMkyA eva siddhAste’to vyavacchedavAcakA: |
upAdhibhedApekSo vA svabhAva: kevalo’tha vA ||186||
ucyate sAdhyasiddhyarthaM nAze kAryatvasattvavat |
sattAsvabhAvo hetuzcet sA (pA^Ti^-na-pAThA^ |) sattA sAdhyate katham ||187||
ananvayo* hi bhedAnAM (pA^Ti^-bhedenAnavyAt so’yaM-rA^ |) vyAhato hetusAdhyayo: ? |
bhAvopAdAnamAtre tu sAdhye sAmAnyadharmiNi ||188||
na kazcidartha: siddha: syAdaniSiddhaM ca tAdRzam |
upAttabhede sAdhye’smin bhaveddheturananvaya: ||189||
sattAyAM tena sAdhyAyAM vizeSa: sAdhito bhavet |
@070
aparAmRSTatadbhede vastumAtre tu sAdhane ||190||
tanmAtravyApina: sAdhyasyAnvayo na vihanyate |
nAsiddhe bhAvadharmo’sti vyabhicAryabhayAzraya: ||191||
dharmo viruddho’bhAvasya sA sattA sAdhyate katham !
siddha: svabhAvo gamako vyApakastasya* (pA^Ti^-’to gamyastasya vyApaka:-rA^ |) nizcita: (pA^Ti^-’to gamyastasya vyApaka:-rA^ |) ||192||
gamya:* svabhAvastasyAyaM* svanivRttau (pA^Ti^-siddha: svabhAvaniyata:-rA^; nivRttau vA-pAThA^ |) nivartaka: |
{ahetukavinAza:}
anityatve yathA kAryamakAryaM vA’vinAzini ||193||
ahetutvAd vinAzasya svabhAvAdanubandhitA |
sApekSANAM hi bhAvAnAM nAvazyambhAvitekSyate ||194||
bAhulye’pIti (pA^Ti^-bAhulye’pi hi-pAThA^) cet (pA^Ti^-bAhulye’pi hi-pAThA^) tasya heto: kvacidasambhava: |
etena vyabhicAritvamuktaM kAryAvyavasthite: ||195||
sarveSAM nAzahetUnAM hetumannAzavAdinAm |
asAmarthyAcca taddhetorbhavatyeva svabhAvata: ||196||
yatra nAma bhavatyasmAdanyatrApi svabhAvata: |
yA kAcid bhAvaviSayA’numitirdvividhaiva (pA^Ti^-dvidhaivAnumitistata:-pAThA^ )sA (pA^Ti^-dvidhaivAnumitistata:-pAThA^ ) ||197||
svasAdhye kAryabhAvAbhyAM sambandhaniyamAt tayo: |
{anupalabdhicintA}
pravRtterbuddhipUrvatvAt tadbhAvAnupalambhane ||198||
pravarttitavyaM netyuktA’nupalabdhe: pramANatA ||
zAstrAdhikAre’sambaddhA (pA^Ti^-zAstrAdhikArAsambaddhA-rA^) bahavo’rthA atIndriyA: ||199||
aliGgAzca kathaM teSAmabhAvo’nupalabdhita: |
sadasannizcayaphalA neti syAd vA’pramANatA ||200||
pramANamapi kAcit syAd liGgAtizayabhAvinI |
svabhAvajJApakAjJAnasyAyaM nyAya udAhRta: ||201||
kArye tu kArakAjJAnamabhAvasyaiva sAdhakam |
svabhAvAnupalambhazca svabhAve’rthasya liGgini ||202||
tadabhAva: pratIyeta hetunA yadi kenacit |
dRzyasya darzanAbhAvakAraNA’sambhave sati ||203||
bhAvasyAnupalabdhasya (pA^Ti^-nupalambhaasya-rA^|) bhAvAbhAva: pratIyate |
@071
viruddhasya ca bhAvasya bhAve tadbhAvabAdhanAt ||204||
tadviruddhopalabdhau syAdasattAyA vinizcaya: |
anAdivAsanodbhUtavikalpapariniSThita: ||205||
zabdArthastrividho dharmI bhAvAbhAvobhayAzraya |
tasmin bhAvAnupAdAne sAdhye’syAnupalambhanam ||206||
tathA heturna tasyaivAbhAva: zabdaprayogata: |
paramArthekatAnatve zabdAnAmanibandhanA ||207||
na syAt pravRttirartheSu darzanAntarabhediSu |
atItAjAtayorvApi na ca syAdanRtArthatA ||208||
vAca: kasyAzcidityeSA bauddhArthaviSayA matA |
zabdArthApahnave sAdhye dharmAdhAranirAkRte: ||209||
na sAdhya: samudAya: syAt siddho dharmazca kevala: |
sadasatpakSabhedena zabdArthAnapavAdibhi: ||210||
vastveva cintyate hyatra pratibaddha: phalodaya: |
arthakriyA’samarthasya vicArai: kiM parIkSayA ||211||
SaNDhasya rupe (pA^Ti^-rUpavairUpye-pAThA^) vairUpye(pA^Ti^-rUpavairUpye-pAThA^) kAminyA: kiM parIkSayA |
zabdArtha: kalpanAjJAnaviSyatvena kalpita: ||212||
dharmo vastvAzrayAsiddhirasyoktA (pA^Ti^-rasyakto-pAThA^ |) nyAyavAdinA |
{AgamavicAra:}
nAntarIyakatA’bhAvAcchabdAnAM vastubhissaha ||213||
nArthasiddhistataste hi vakttrabhiprAyasUcakA: |
AptavAdAvisaMvAdasAmAnyAdanumAnatA ? (pA^Ti^-kArikAMzo’yaM 217 kArikAyAmapyakSarazo dRzyate |) ||214||
sambaddhAnuguNopAyaM puruSArthAbhidhAyakam |
parIkSAdhikRtaM vAkyamato’nadhikRtaM param ||215||
pratyakSeNAnumAnena dvividhenApyabAdhanam |
dRSTAdRSTArthayorasyAvisaMvAdastadarthayo: ||216||
AptavAdAvisaMvAdasAmAnyAdanumAnatA |
buddheragatyAbhihitA niSiddhApyasya gocare ||217||
heyopAdeyatattvasya sopAyasya prasiddhita: |
pradhAnArthAvisaMvAdAnumAnaM paratra vA ||218||
puruSAtizayApekSaM yathArthamapare vidu: |
@072
iSTo’yamartha: pratyetuM zakya: so’tizayo yadi ||219||
{pauruSeyatvavicAra:}
ayamevaM na vetyanyadoSA nirdoSatApi vA |
durlabhatvAt pramANAnAM durbodhetyapare vidu: ||220||
sarveSAM savipakSatvAnnirhrAsAtizayazritAm (pA^Ti^-tizayaM zrita:-rA^ |)|
sAtmIbhAvAt tadabhyAsAd hIyerannAsravA: svacit ||221||
nirupadravabhUtArthasvabhAvasya viparyayai: |
na bAdhA yatnavattve’pi buddhestatpakSapAtata: ||222||
sarvAsAM doSajAtInAM jAti: satkAryadarzanAt |
sA’vidyA tatra tatsnehastasmAd dveSAdisambhava: ||223||
moho nidAnaM doSANAmata evAbhidhIyate |
satkAyadRSTiranyatra; tatprahANe prahANata: ||224||
{apauruSeyatvavicAra:}
{vedaprAmANyanirAkaraNam}
girAM mithyAtvahetUnAM doSANAM puruSAzrayAt |
apauruSeyaM satyArthamiti kecit pracakSate ||225||
girAM satyatvahetUnAM guNAnAM puruSAzrayAt |
apauruSeyaM mithyArthaM kiM netyanye pracakSate ||226||
arthajJApanaheturhi saMketa: puruSAzraya: |
girAmapauruSeyatve’pyato mithyAtvasambhava: ||227||
sambandhApauruSeyatve syAt pratItirasaMvida: |
saMketAt tadabhivyaktAvasamarthAnyakalpanA ||228||
girAmekArthaniyame na syAdarthAntare gati: |
anekArthAbhisambandhe viruddhavyaktisambhava: ||229||
apauruSeyatAyAzca (pA^Ti^-apauruSeyatAyAcca-rA^)vyarthA syAt parikalpanA |
vAcyazca heturbhinnAnAM sambandhasya vyavasthite: ||230||
asaMskAryatayA pumbhi: sarvathA syAnnirarthatA |
saMskAropagame mukhyaM gajasnAnamidaM (pA^Ti^-gajasnAnanibhaM-rA^ |) bhavet ||231||
{sambandhavicAra:}
sambandhinAmanityatvAnna sambandhe’sti nityatA |
nityasyAnupakAryatvAdakurvANazca nAzraya: ||232||
artherata: sa zabdAnAM saMskArya: puruSairdhiyA |
@073
arthereva sahotpAde na svabhAvaviparyaya: ||233||
zabdeSu yukta:; sambandhe nAyaM doSo vikalpite |
nityatvAdAzrayApAye’pyanAzo yadi jAtivat (pA^Ti^-sammata:-rA^) ||234||
nityeSvAzrayasAmarthyaM kiM yeneSTa: sa cAzraya: |
jJAnotpAdanahetUnAM (pA^Ti^-jJAnotpAdena hetUnAM-rA^| evaM vRttAvapi |) sambandhAt sahakAriNAm ||235||

tadutpAdanayogyatvenotpattirvyaktiriSyate |
ghaTAdiSvapi yuktijJai:; avizeSe’vikAriNAm ||236||
vyaJjakai: svai: kRta: (pA^Ti^-kuta:-rA^ | evaM vRttAvapi) ko’rtho vyaktAstaiste yato matA: |
sambandhasya ca vastutve syAd bhedAd buddhicitratA ||237||
tAbhyAmabhede tAveva nAto’nyA vastuno gati: |
bhinnatvAd vasturUpasya sambandha: kalpanAkRta: ||238||
sad dravyaM syAt parAdhInaM sambandho’nyasya vA katham |
varNA nirarthakA: santa: padAdiparikalpitam ||239||
avastuni kathaM vRtti: sambandhasyAsya vastuna: |
apauruSeyatApISTA kartR#NAmasmRte: kila ||240||
santyasyApyanuvaktAra iti dhig vyApakaM tama: |
{kumArilamatakhaNDanam}
yathAyamanyato’zrutvA nemaM varNapadakramam ||241||
vaktuM samartha: puruSastathAnyo’pIti kazcana |
anyo vA racito grantha: sampradAyAd Rte parai: ||242||
dRSTa: ko’bhihito yena so’pyevaM nAnumIyate |
yajjAtIyo yata: siddha: so’viziSTo’gnikASThavat (pA^Ti^-sa tasmAdagnikASThavat-pAThA^) ||243||
adRSTaheturapyanyastadbhava: sampratIyate |
tatrApradarzya ye bhedaM kAryasAmAnyadarzanAt ||244||
hetava: pravitanyante sarve te vyabhicAriNa: |
sarvathA’nAditA sidhyedevaM nApuruSAzraya: ||245||
tasmAdapauruSeyatve syAdanyopyanarAzraya: |
mlecchAdivyavahArANAM nAstikyavacasAmapi ||246||
anAditvAd tathAbhAva:; pUrvasaMskArasantate: |
tAdRze’pauruSeyatve ka: siddhe’pi guNo bhavet ||247||
@074
arthasaMskArabhedAnAM darzanAt saMzaya: puna: |
anyAvizeSAd varNAnAM sAdhane ki phalaM bhavet ||248||
vAkyaM bhinnaM na varNebhyo vidyate’nupalambhata: |
anekAvayavAtmatve pRthak teSAM nirarthatA ||249||
atadrUpe ca tAdrUpyaM kalpitaM siMhatAdivat |
pratyekaM sArthakatve’pi mithyAnekatvakalpanA ||250||
ekAvayavagatyA ca vAkyArthapratipad bhavet |
sakRcchutau ca sarveSAM kAlabhedo na yujyate ||251||
{sphoTanirasanam}
ekatve’pi hyabhinnasya kramazo gatyasambhavAt |
anityaM yatnasambhUtaM pauruSeyaM kathaM na tat ! ||252||
nityopalabdhirnityatve’pyanAvaraNasambhavAt |
azrutirvikalatvAccet kasyacit sahakAriNa: ||253||
kAmamanyapratIkSA’stu, (pA^Ti^-kAmamanyapratIkSo:-rA^ |) niyamastu virudhyate |
sarvatrAnupalambha: syAt teSAmavyApitA yadi ||254||
sarveSAmupalambha: syAt yugapad vyApitA yadi |
saMskRtasyopalambhe ca ka: saMskarttA'vikAriNa: ||255||
indriyasya*(pA^Ti^-indriye syAddhi-pAThA^) syAt (pA^Ti^-indriye syAddhi-pAThA^)saMskAra: zRNuyAnnikhilaM ca tat |
saMskArabhedabhinnatvAdekArthaniyamo (pA^Ti^-saMskArabhedAd bhinna-rA^ |) yadi ||256||
anekazabdasaMghAte zruti: kalakale katham ? |
dhvanaya: kevalaM tatra zrUyante cenna vAcakA: ||257||
dhvanibhyo bhinnamastIti zraddheyamati* bahvidam | (pA^Ti^-^mavivakSit-rA^ |)
sthiteSvanyeSu zabdeSu zrUyate vAcaka: katham ||258||
kathaM vA zaktiniyamAd bhinnadhvanigatirbhavet |
dhvanaya: mammatA yaiste doSai: kairapyavAcakA: ||259||
dhvanibhirvyajyamAne’smin vAcake’pi kathaM na te ! |
varNAnupUrvI vAkyaM cenna varNAnAmabhedata: ||260||
teSAM ca na vyavasthAnaM kramAntaravirodhata: |
dezakAlakramAbhAvo vyAptinityatvavarNanAt ||261||
anityAvyApitAyAM ca doSa: prAgeva kIrttita: |
vyaktikramo’pi vAkyaM na nityavyaktinirAkRte: ||262||
vyApArAdeva tatsiddhe: karaNAnAM ca kAryatA |
@075
svajJAnenAnyadhIhetu: siddhe’rthe vyaJjako mata: ||263||
yathA dIpo’nyathA vApi ko vizeSo’sya kArakAt |
karaNAnAM samagrANAM vyApArAdupalabdhita: ||264||
niyamena ca kAryatvaM vyaJjake tadasambhavAt |
tadrUpAvaraNAnAM ca vyaktitaste vigamo yadi ||265||
abhAve karaNagrAmasAmarthyaM kiM nu (pA^Ti^-na-pAThA^|) tadbhavet |
zabdAvizeSAdanyeSAmapi vyakti: prasajyate ||266||
tathAbhyupagame sarvakArakANAM (pA^Ti^-kAraNAnAM-pAThA^ |) nirarthatA |
sAdhanaM pratyabhijJAnaM satprayogAdi yanmatam ||267||
anudAharaNaM sarvabhAvAnAM kSaNabhaGgata: |
dUSya: kuheturanyo’pi; buddherapuruSAzraye ||268||
bAdhAbhyupetapratyakSapratItAnumitai: samam |
AnupUrvyAzca varNebhyo bheda: sphoTena cintita: ||269||
kalpanAropitA sA syAt kathaM vA’puruSAzrayA |
sattAmAtrAnubandhitvAt nAzasyAnityatA dhvane: ||270||
agnerarthAntarotpattau bhavet kASThasya darzanam |
avinAzAt sa, evAsya vinAza iti cet, katham ||271||
anyonyasya (pA^Ti^-anyo’rtho’nyasya nAzostu-rA^ |)vinAzo’stu (pA^Ti^-anyo’rtho’nyasya nAzostu-rA^ |) kASThaM kasmAnna dRzyate |
tatparigrahatazcenna tenAnAvaraNaM yata: ||272||
vinAzasya vinAzitvam; syAdutpattestata: puna: |
kASThasya darzanam; hantRghAte caitrApunarbhava: ||273||
yathAtrApyevamiti cet hanturnAmaraNatvata: |
ananyatve vinAzasya syAnnAza: kASThameva tu ||274||
tasya(pA^Ti^-tasyAsattvA-rA^ |) sattvAdahetutvaM*(pA^Ti^-tasyAsattvA-rA^ |) nAto’nyA vidyate gati: |
ahetutve’pi nAzasya nityatvAd bhAvanAzayo: ||275||
sahabhAvaprasaGgazcedasato nityatA kuta: !|
asattve’bhAvanAzitvaprasaGgo’pi na yujyate ||276||
nAzena yasmAd bhAvasya na vinAzanamiSyate |
nazyan bhAvo’parApekSa (pA^Ti^-bhava: parApekSo na tasya jJApa-rA^) iti (pA^Ti^-bhava: parApekSo na tasya jJApa-rA^) tajjJApanAya sA ||277||
avasthA’heturuktAsyA bhedamAropya cetasA |
svato’pi bhAve'bhAvasya vikalpazcedayaM sama: ||278||
@076
na tasya kiJcid bhavati na bhavatyeva kevalam |
bhAve hyeSa vikalpa: syAd vidhervastvanurodhata: ||279||
na bhAvo bhavatItyuktamabhAvo bhavatIti (pA^Ti^-bhaktItyapi-pAThA^) na(pA^Ti^-bhaktItyapi-pAThA^) |
apekSyeta (apekSeta-rA^) para: kAryaM yadi vidyeta kiJcana ||280||
yadakiJcitkaraM vastu kiM kenacidapekSyate |
etenAhetukatve’pi hyabhUtvA nAzabhAvata: ||281||
sattAnAzitvadoSasya pratyAkhyAtaM prasaJjanam |
yathA keSAJcideveSTa: pratigho janminAM tathA ||282||
nAza: svabhAvo bhAvAnAM nAnutpattimatAM yadi |
svabhAvaniyamAddheto: svabhAvaniyama: phale ||283||
nAnitye rUpabhedo’sti bhedakAnAmabhAvata: |
pratyAkhyeyA’ta evaiSAM sambandhasyApi nityatA ||284||
sambandhadoSai: prAguktai: zabdazaktizca dUSitA |
{bhATTamatanirAkaraNam}
nA’pauruSeyamityeva yathArthajJAnasAdhanam ||285||
dRSTo’nyathApi vahnyAdiraduSTa: puruSAgasA |
na jJAnahetutaiva syAt tasminnakRtake mate ||286||
nityebhyo vastusAmarthyAt na hi* (pA^Ti^-ca^-rA^ |) janmAsti kasyacit |
vikalpavAsanodbhUtA: samAropitagocarA: ||287||
jAyante buddhayastatra kevalaM nArthagocarA: |
mithyAtvaM kRtakeSveva dRSTamityakRtaM vaca: ||288||
satyArthaM vyatirekasya virodhivyApanAd yadi |
hetAvasambhave’nukte(pA^Ti^-hetAvasambhave bhAvastattasyApi-rA^ |) bhAvastasyApi (pA^Ti^-hetAvasambhave bhAvastattasyApi-rA^ |) zaGy te ||289||
viruddhAnAM padArthAnAmapi vyApakadarzanAt |
nAsattAsiddhirityuktaM sarvato’nupalambhanAt ||290||
asiddhAyAmasattAyAM sandigdhA vyatirekitA |
anvayo vyatireko vA satt vaM vA sAdhyadharmiNi ||291||
tannizcayaphalairjJAnai: siddhyanti yadi sAdhanam |
yatra sAdhyavipakSasya varNyate vyatirekitA ||292||
sa evAsya sapakSa: syAt sarvo heturato’nvayI (pA^Ti^-heturananvayI-rA^ | evaM vRttAvapi) |
@077
samayatve hi mantrANAM kasyacit kAryasAdhanam (pA^Ti^- kAryadarzanam-rA^ |) ||293||
athApi bhAvazakti: syAdanyathApyavizeSata: (pA^Ti^-danyatrApya^-pAThA^ |)
kramasyArthAntaratvaM ca pUrvameva nirAkRtam ||294||
nityaM tadarthasiddhi: syAdasAmarthyamapekSaNe |
sarvasva sAdhanaM te syurbhAvazaktiryadIdRzI ||295||
prayoktRbhedApekSA ca nAsaMskAryasya yujyate |
saMskAryasyApi bhAvasya vastubhedo hi bhedaka: ||296||
prayoktRbhedAnniyama: zaktau na samaye bhavet |
anAdheyavizeSANAM kiM kurvANa: prayojaka: ||297||
prayogo yadyabhivyakti: sA prAgeva nirAkRtA |
vyaktizca buddhi: sA yasmAt sa phalairyadi yujyate ||298||
syAcchrotu: phalasambandho vaktA hi vyaktikAraNam |
anabhivyaktazabdAnAM karaNAnAM prayojanam ||299||
manojapo vA vyartha: syAcchabdo hi zrotragocara: |
pAramparyeNa tajjatvAt tadvyakti: sApi cenmati: ||300||
te’pi tathA syustadarthA cedasiddhaM kalpanAnvayAt |
svasAmAnyasvabhAvAnAmekabhAvavivakSayA ||301||
ukte: samayakArANAmavirodho na vastuni |
AnupUrvyAmasatyAM syAt saro rasa iti zrutau ||302||
na kAryabheda iti ced ? asti sA puruSAzrayA |
yo yadvarNasamutthAnajJAnajAjjJAnato dhvani: ||303||
jAyate, tadupAdhi: sa zrutyA samavasIyate |
tajjJAnajanitajJAna: sa zrutAvapaTuzruti: ||304||
apekSya tatsmRtiM pazcAt (pA^Ti^-pazcAdAdhatte smRtimAsmani-ityevamapi pATha:) smRtimAdhatta Atmani* (pA^Ti^-*pazcAdAdhatte smRtimAsmani-ityevamapi pATha:)|
ityeSA pauruSeyyeva taddhetugrAhicetasAm ||305||
kAryakAraNatA varNeSvAnupUrvIti (pA^Ti^-varNe hyanupUrvIti-rA^) kathyate |
anyadeva tato rUpaM tadvarNAnAM pade (pA^Ti^-padaM padam-pAThA.) pade (pA^Ti^-padaM padam-pAThA.) ||306|| 
kartRsaMskArato bhinnaM sahitaM kAryabhedakRt |
sA cAnupUrvI varNAnAM pravRttA (pA^Ti^-taddhetugrAhicetasAm-rA^) racanAkRta: (pA^Ti^-taddhetugrAhicetasAm-rA^) ||307||
icchA’viruddhasiddhInAM sthitakramavirodhata: |
kAryakAraNatAsiddhe: pumbhyo (pA^Ti^-puMsAM-pAThA^) varNakramasya ca ||308||
sarvo varNakrama: pumbhyo dahanendhanayuktivat |
@078
asAdhAraNatA siddhA mantrAkhyakramakAriNAm (pA^Ti^-puMsAM ca kramakAriNAm | ato-rA^) ||309||
puMsAM (pA^Ti^-puMsAM ca makAriNAma |ato-rA.) jJAnaprabhAvAbhyAmanyeSAM tadabhAvata: |
ye’pi tantravida: kecid mantrAn kAM^zcana kurvate ||310||
prabho:(pA^Ti^-prabhuprabhAva^-pAThA^ |) prabhAvasteSAM (pA^Ti^-prabhuprabhAva^-pAThA^ |) sa taduktanyAyavRttita: |
kRtakA: pauruSeyAzca mantrA vAcyA: phalepsunA ||311|| 
azasaktisAdhanaM puMsAmanenaiva nirAkRtam |
buddhIndriyoktipuMstvAdisAdhanaM yattu varNyate ||312||
pramANAbhaM yathArthAsti na hi zeSavato gati: |
artho’yaM nAyamartho na (pA^Ti^-ayamarthe nAyamartha-pAThA^ |) iti zabdA vadanti na ||313||
kalpyo’yamartha: puruSaiste ca rAgAdisaMyutA: |
tatraikastatt vavinnAnya (pA^Ti^-sa ekastava^-rA^ |) iti bhedazca kiMkRta: ||314||
tadvat puMstve kathamapi jJAnI kazcit kathaM na va: |
yasya (pA^Ti^-pramANamavisaMvAdi-rA^ |) pramANavisaMvAdi (pA^Ti^-pramANamavisaMvAdi-rA^ |) vacanaM so’rthavid yadi ||315||
na hyatyantaparokSeSu pramANasyAsti sambhava: |
yasya pramANasaMvAdi vacanaM tatkRtaM vaca: ||316||
sa Agama iti prAptaM nirarthA’pauruSeyatA |
yadyatyantaparokSe’rthe’nAgamajJAnasambhava: ||317||
atIndriyArthavit kazcidastItyabhimataM bhavet |
svayaM rAgAdimAnnArthaM vetti vedasya nAnyata: ||318||
na vedayati vedo’pi vedArthasya kuto gati: |
tenAgnihotraM juhuyAt svargakAma iti zrutau ||319||
khAdet zvamAMsamityeva nArtha ityatra kA pramA |
prasiddho lokavAdazcet tatra ko’tIndriyArthadRk ||320||
anekArtheSu zabdeSu yenArtho’yaM vivecita: |
svargorvazyAdizabdazca dRSToruDhArthavAcaka: ||321||
zabdAntareSu tAdRkSu tAdRzyevAstu kalpanA |
prasiddhizca (pA^Ti^-prasiddhazca-rA^ |) nRNAM vAda: pramANaM sa ca neSyate ||322||
tatazca bhUyo’rthagati: kimetad dviSThakAmitam |
atha prasiddhimullaMghya kalpane na nibandhanam ||323||
prasiddherapramANatvAt tadgrahe kiM nibandhamam |
utpAditA prasiddhyaiva zaMkA zabdArthanizcaye ||324||
yasmAnnAnArthavRttitvaM zabdAnAM tatra dRzyate |
@079
anyathAsambhavAbhAvAt nAnAzakte: svayaM dhvane: ||325||
avazyaM zakayA bhAvyaM niyAmakamapazyatAm |
eSa sthANurayaM mArga iti vaktIti kazcana ||326||
anya: svayaM bravImIti tayorbheda: parIkSyatAm |
sarvatra yogyasyaikArthadyotane niyama: kuta: ||327||
jJAtA vAtIndriyA: kena vivakSAvacanAd Rte |
vivakSAniyame hetu: saMketastatprakAzana: ||328||
apauruSeye sA nAsti tasya saikArthatA kuta: !
svabhAvaniyame’nyatra na yojyeta tayA puna: ||329||
saMketazca nirartha: syAd vyaktau ca niyama: kuta: !
yatra svAtantryamicchAyA niyamo nAma tatra ka: ||330||
dyotayet tena saMketo neSTAmevAsya yogyatAm |
{jaiminIyamatanirAsa:}
yasmAt kiledRzaM satyaM yathAgni: zItanodana: ||331||
vAkyaM vedaikadezatvAdanyadapyaparo’bravIt |
rasavat tulyarUpatvAdekabhANDe ca pAkavat ||332||
zeSavad vyabhicAritvAt kSiptaM nyAyavidedRzam |
nityasya puMsa: kartRtvaM nityAn bhAvAnatIndriyAn ||333||
aindriyAn viSamaM hetuM bhAvAnAM viSamAM sthitim |
nivRttiM ca pramANAbhyAmanyad vA vyastagocaram ||334||
viruddhamAgamApekSeNAnumAnena vA vadat |
virodhamasamAdhAya zAstrArthaM cApradarzya sa: ||335||
satyArthaM pratijAnAno jayed dhArSTyena bandhakIm |
sidhyet pramANaM yadyevam, apramANamatheha kim ||336||
na hyekaM nAsti satyArthaM puruSe bahubhASiNi |
nAyaM svabhAva: kAryaM vA vastUnAM vaktari dhvani: ||337||
na ca tadvyatiriktasya vidyate’vyabhicAritA |
pravRttirvAcakAnAM ca vAcyadRSTikRteti cet ||338||
parasparaviruddhArthA kathamekatra sA bhavet |
vastubhirnAgamAstena kathaJcinnAntarIyakA: ||339||
pratipatturna sidhyanti kutastebhyo’rthanizcaya: ! |
tasmAnna tannivRtt yApi bhAvAbhAva: prasidhyati ||340||
@080
tenAsannizcayaphalA’nupalabdhirna sidhyati |
parArthAnumAnanAmA
caturtha: pariccheda:
{AcAryadiGnAgasammate parArthAnumAnalakSaNe svadRSTagrahaNaphalam}
parasya pratipAdyatvAt adRSTo’pi svayaM parai: |
dRSTasAdhanamityeke tatkSepAyAtmadRgvaca: ||1||
anumAviSaye neSTaM parIkSitaparigrahAt |
vAca: prAmANyamasmin hi nAnumAnaM pravartate ||2||
bAdhanAyAgamasyokte: sAdhanasya paraM prati |
so’pramANaM tadA’siddhaM tatsiddhamakhilaM tata: ||3||
tadAgamavata: siddhaM yadi kasya ka Agama: |
bAdhyamAna: pramANena sa siddha: kathamAgama: ||4||
tadviruddhAbhyupagamastenaiva ca kathaM bhavet ! |
tadanyopagame tasya tyAgAMgasyApramANatA ||5||
tat kasmAt sAdhanaM noktaM svapratItiryadudbhavA |
yuktyA yayAgamo grAhya: parasyApi ca sA na kim ||6||
prAkRtasya sata: prAg yai: pratipattyakSasambhavau |
sAdhanai: sAdhanAnyarthazaktijJAne’sya tAnyalam ||7||
vicchinnAnugamA ye’pi sAmAnyenApyagocarA: |
sAdhyasAdhanacintAsti na teSvartheSu kAcana ||8||
puMsAmabhiprAyavazAt tatt vAtatt vavyavasthitau |
luptau hetutadAbhAsau tasya vastvasamAzrayAt ||9||
sannartho jJAnasApekSo nAsan jJAnena sAdhaka: |
sato’pi vastvasaMzliSTA’saMgatyA sadRzI gati: ||10||
liGgaM svabhAva: kAryaM vA dRzyAdarzanameva vA |
sambaddhaM vastutassiddhaM tadasiddhaM kimAtmana: ||11||
pareNApyanyato gantumayuktam; parakalpitai: |
prasaGgo dvayasambandhAdekApAye’nyahAnaye ||12||
{arthagrahaNaphalam}
tadarthagrahaNaM zabdakalpanAropitAtmanAm |
aliGgatvaprasiddhyarthamarthAdarthasya siddhita: ||13||
kalpanAgamayo: karturicchAmAtrAnuvRttita: |
@081
vastunazcAnyathAbhAvAt tatkRtA vyabhicAriNa: ||14||
{pakSavicAra:}
arthAdarthagate: zakti: pakSahetvabhidhAnayo: |
nArthe tena tayornAsti svata: sAdhanasaMsthiti: ||15||
tat pakSavacanaM vakturabhiprAyanivedane |
pramANaM saMzayotpattestata: sAkSAnna sAdhanam ||16||
sAdhyasyaivAbhidhAnena pAramparyeNa nApyalam |
zaktasya sUcakaM hetuvaco’zaktamapi svayam ||17||
hetvarthaviSayatvena tadazaktoktirIritA |
zaktistasyApi ceddhetuvacanasya pravarttanAt ||18||
tatsaMzayena jijJAsorbhavet prakaraNAzraya: |
vipakSopagame’pyetat tulyamityanavasthiti: ||19||
antaraGgaM tu sAmarthyaM triSu rUpeSu saMsthitam |
tatra smRtisamAdhAnaM tadvacasyeva saMsthitam ||20||
akhyApite hi viSaye hetuvRtterasambhavAt |
viSayakhyApanAdeva siddhau cet tasya zaktatA ||21||
uktamatra; vinApyasmAt kRtaka: zabdha IdRzA: |
sarve’nityA iti prokte’pyarthAt tannAzadhIrbhavet ||22||
anuktAvapi pakSasya siddherapratibandhata: |
triSvanyatamarUpasyaivAnuktirnyUnatoditA ||23||
sAdhyoktiM vA pratijJAM sa vadan doSairna yujyate |
sAdhanAdhikRtereva hetvAbhAsAprasaGgata: ||24||
avizeSoktirapyekajAtIye saMzayAvahA |
anyathA sarvasAdhyokte: pratijJAtvaM prasajyate ||25||
siddhokte: sAdhanatvAcca parasyApi na duSyati |
idAnIM sAdhyanirdeza: sAdhanAvayava: katham ! ||26||
sAbhAsoktyAdyupakSepaparihAraviDambanA |
asambaddhA tathA hyeSa na nyAyya iti varNitam (pA^Ti^-sUcitaM-rA^ |) ||27||
gamyArthatve’pi sAdhyokterasammohAya lakSaNam |
taccaturlakSaNaM rUpanipAteSu svayaM-padai: ||28||
asiddhAsAdhanArthoktavAdyabhyupagatagraha: (pA^Ti^-bhyupagamagraha:-pATha^) |
anukto’pIcchayA vyApta: sAdhya AtmArthavanmata: ||29||
@082
sarvAnyeSTanivRttAvapyAzaGkAsthAnavAraNam |
vRttau svayaM-zrutenAha kRtA caiSA tadarthikA ||30||
vizeSastadvyapekSatvAt kathito dharmadharmiNo: |
anuktAvapi vAJchAyA bhavet prakaraNAd gati: ||31||
ananvayo’pi dRSTAnte doSastasya yathoditam |
‘AtmA parazcet so’siddha:’ iti tatreSTaghAtakRt ||32||
sAdhanaM yadvivAde na nyastaM taccenna sAdhyate |
kiM sAdhyamanyathAniSTaM bhaved vaiphalyameva vA ||33||
sadvitIyaprayogeSu niranvayaviruddhate |
etena kathite; sAdhyaM sAmAnyenAtha sammatam ||34||
tadevArthAntarAbhAvAd dehAnAptau na sidhyati |
vAcyazUnyaM pralapatAM tadetajjADyavarNitam ||35||
tulyaM nAze’pi cecchabdaghaTabhedena kalpane |
na siddhena vinAzena tadvata: sAdhanAd dhvane: ||36||
tathArthAntarabhAve syAt tadvAn kumbho’pyanityatA |
viziSTA dhvaninAnveti no cennAyogavAraNAt ||37||
dvividho hi vyavacchedo viyogAparayogayo: |
vyavacchedAdayoge tu vArye nAnanvayAgama: ||38||
sAmAnyameva tatsAdhyaM na ca siddhaprasAdhanam |
viziSTaM dharmiNA tacca na niranvayadoSavat ||39||
etena dharmidharmAbhyAM viziSTau dharmadharmiNau |
pratyAkhyAtau nirAkurvan dharmiNyevamasAdhanAt ||40||
samudAyApavAdo hi na dharmiNi virudhyate |
sAdhyaM yatastathA neSTaM sAdhyo dharmo’tra kevala: ||41||
{svayaMzabdagrahaNaprayojanam}
ekasya dharmiNa: zAstre nAnAdharmasthitAvapi |
sAdhya: syAdAtmanaiveSTa ityupAttA svayaM-zruti: ||42||
zAstrAbhyupagamAdeva sarvAdAnAt prabAdhane |
tatraikasyApi doSa: syAd yadi hetupratijJayo: ||43||
zabdanAze prasAdhye syAd gandhabhUguNatAkSate: |
heturviruddho’prakRterno cedanyatra sA samA ||44||
@083
athAtra dharmI prakRtastatra zAstrArthabAdhanam |
atha vAdISTatAM brUyAd dharmidharmAdisAdhanai: ||45||
kaizcit prakaraNairicchA bhavet sA gamyate ca tai: |
balAt taveccheyamiti vyaktamIzvaraceSTitam ||46||
vadannakAryaliGgAM tAM vyabhicAreNa bAdhyate |
anAntarIyake cArthe bAdhite’nyasya kA kSati: ||47||
{zabdAprAmANyavicAra:}
uktaM ca nAgamApekSamanumAnaM svagocare |
siddhaM tena susiddhaM tanna tadA zAstramIkSyate ||48||
vAdatyAgastadA syAccenna tadAnabhyupAyata: |
upAyo hyabhyupAye’yamanaGgaM sa tadApi san ||49||
tadA vizuddhe viSayadvaye zAstraparigraham |
cikIrSo: sa hi kAla: syAt tadA zAstreNa bAdhanam ||50||
tadvirodhena cintAyAstatsiddhArtheSvayogata: |
tRtIyasthAnasAMkrAntau nyAyya: zAstraparigraha: ||51||
tatrApi sAdhyadharmasya nAntarIyakabAdhanam |
parihAryaM na cAnyeSAmanavasthAprasaGgata: ||52||
keneyaM sarvacintAsu zAstraM grAhyamiti sthiti: |
kRtedAnImasiddhAntairgrAhyo dhUmena nAnala: ||53||
riktasya jantorjjAtasya guNadoSamapazyata: |
vilabdhA bata kenAmI siddhAntaviSamagrahA: ||54||
yadi sAdhana ekatra sarvaM zAstraM nidarzane |
darzayet sAdhanaM syAdityeSA lokottarA sthiti: ||55||
asambaddhasya dharmasya kimasiddhau na sidhyati |
hetustatsAdhanAyokta: kiM duSTastatra sidhyati ||56||
dharmAnanupanIyaiva dRSTAnte dharmiNo’khilAn |
vAgdhUmAderjano’nveti caitanyadahanAdikam ||57||
svabhAvaM kAraNaM cArtho’vyabhicAreNa sAdhayan |
kasyacid vAdabAdhAyAM svabhAvAnna nivartate ||58||
prapadyamAnazcAnyastaM nAntarIyakamIpsitai: |
sAdhyArtherhetunA tena kathamapratipAdita: ||59||
@084
ukto’nukto’pi vA heturviroddhA vAdino’tra kim |
na hi tasyoktidoSeNa sa jAta: zAstrabAdhana: ||60||
bAdhakasyAbhidhAnAcced doSo yadi vadenna sa: |
kinna bAdheta so’kurvannayuktaM kena duSyati! ||61||
anyeSu hetvAbhAseSu sveSTasyaivAprasAdhanAt |
duSyed vyarthAbhidhAnena nAtra tasya prasAdhanAt ||62||
yadi kiJcita kvacicchAstre na yuktaM pratiSidhyate |
bruvANo yuktamapyanyaditi rAjakulasthiti: ||63||
sarvAnarthAn samIkRtya vaktuM zakyaM na sAdhanam |
sarvatra tenotsanneyaM sAdhyasAdhanasaMsthati: ||64||
viruddhayorekadharmiNyayogAdastu bAdhanam ||
viruddhaikAntike nAtra tadvadasti virodhitA ||65||
abAdhyabAdhakatve’pi tayo: zAstrArthaviplavAt |
asambandhe’pi bAdhA cet syAt sarvaM sarvabAdhanam ||66||
sambandhastena tasyaiva bAdhanAdasti cedast |
heto: sarvasva cintyatvAt svasAdhye guNadoSayo: ||67||
nAntarIyakatA sAdhye sambandha: seha nekSyate |
kevalaM zAstrapIDeti doSa: sAnyakRte samA ||68||
zAstrAbhyupagamAt sAdhya: zAstradRSTo’khilo yadi |
pratijJA’siddhadRSTAntahetuvAda: prasajyate ||69||
uktayo: sAdhanatvena no cedIpsitavAdata: |
nyAyaprAptaM na sAdhyatvaM vacanAd vinivarttate ||70||
anIpsitamasAdhyaM ced vAdinAnyo’pyanIpsita: |
dharmo’sAdhyastadA’sAdhyaM bAdhamAnaM virodhi kim ||71||
pakSalakSaNabAhyArtha: svayaM-zabdo’pyanarthaka: |
zAstreSvicchApravRttyartho yadi zaGkA kutonviyam ||72||
so’niSiddha: pramANena gRhNan kena nivAryate |
niSiddhazcet pramANena vAcA kena pravarttyate ||73||
pUrvamapyeSa siddhAntaM svecchayaiva gRhItavAn |
kiJcidanyaM sa tu punargrahItuM labhate na kim ||74||
dRSTervipratipattInAmatrAkArSIt svayaM-zrutim |
iSTAkSatimasAdhyatvamanavasthAM ca darzayan ||75||
@085
samayAhitabhedasya parihAreNa dharmiNa: |
prasiddhasya gRhItyarthAM jagAdAnya: svayaM-zrutim ||76||
vicAraprastutereva prasiddha: siddha Azraya: |
svecchAkalpitabhedeSu padArtheSvavivAdata: ||77||
asAdhyatAmatha prAha siddhAdezena dharmiNa: |
svarUpeNaiva nirdezya ityanenaiva tad gatam ||78||
siddhasAdhanarUpeNa nirdezasya hi sambhave |
sAdhyatvenaiva nirdezya itIdaM phalavad bhavet ||79||
anumAnasya sAmAnyaviSayatvaM ca varNitam |
ihaivaM na hyanukte’pi kiJcit pakSe virudhyate ||80||
kuryAcced dharmiNaM sAdhyaM tata: kiM tanna zakyate |
kasmAddhetvanvayAbhAvAnna ca doSastayorapi ||81||
uttarAvayavApekSo na doSa: pakSa iSyate |
tathA hetvAdidoSo’pi pakSadoSa: prasajyate ||82||
sarvai: pakSasya bAdhAtastasmAt tanmAtrasaGgina: |
pakSadoSA matA nAnye pratyakSAdivirodhavat ||83||
hetvAdilakSaNairbAdhyaM muktvA pakSasya lakSaNam |
ucyate parihArArthamavyAptivyatirekayo: ||84||
svayannipAtarUpAkhyA vyatirekasya bAdhikA: |
sahAnirAkRteneSTazrutiravyAptibAdhanI ||85||
sAdhyAbhyupagama: pakSalakSaNaM teSvapakSatA |
nirAkRte bAdhanata: zeSe’lakSaNavRttita: ||86||
svayamiSTAbhidhAnena gatArthe’pyavadhAraNe |
kRtyAntenAbhisambandhAduktaM kAlAntaracchide ||87||
ihAnaGgamiSernniSThA tenepsitapade puna: |
aGgameva tayA’siddhahetvAdi pratiSidhyate ||88||
avAcakatvAccAyuktaM teneSTaM svayamAtmanA |
anapekSyAkhilaM zAstraM tadvAdISTasya sAdhyatA ||89||
tenAnabhISTasaMsRSTasyeSTasyApi hi bAdhane |
yathA sAdhyamabAdhAta: pakSahetU na duSyata: ||90||
{sahAnirAkRtagrahaNaprayojanam}
aniSiddha: pramANAbhyAM sa copagama iSyate |
@086
sandigdhe hetuvacanAd vyasto hetoranAzraya: ||91||
{bAdhAyAzcAturvidhyam}
anumAnasya bhedena sA bAdhoktA caturvidhA |
tatrAbhyupAya: kAryAGgaM svabhAvAGgaM jagatsthiti: ||92||
{Agamasvavacanayostulyabalatvam}
AtmAparodhAbhimato bhUtanizcayayuktavAk |
Apta: svavacanaM zAstraM caikamuktaM samatvata: ||93||
yathAtmano’pramANatve vacanaM na pravarttate |
zAstrasiddhe tathA nArthe vicArastadanAzraye ||94||
tatprastAvAzrayatve hi zAstraM bAdhakamityamum |
vaktumarthaM svavAcAsya sahokti: sAmyadRSTaye ||95||
udAharaNamapyatra sadRzaM tena varNitam (pA^Ti^-darzitam-pAThA^ |) |
pramANAnAmabhAve hi zAstravAcorayogata: ||96||
svavAgvirodhe vispaSTamudAharaNamAgame |
diGmAtradarzanam, tatra pretyadharmo’sukhaprada: ||97||
zAstriNo’pyatadAlambe viruddhoktau tu vastuni |
na bAdhA pratibandha: syAt tulyakakSatayA tayo: ||98||
yathA svavAci taccAsya tadA svavacanAtmakam |
tayo: pramANaM yasyAsti tat syAdanyasya bAdhakam ||99||
pratijJAmanumAnaM vA pratijJA’petayuktikA |
tulyakakSA yathArthaM vA bAdheta kathamanyathA ||100||
prAmANyamAgamAnAM ca prAgeva vinivAritam |
abhyupAyavicAreSu tasmAd doSo’yamiSyate ||101||
tasmAd viSyabhedasya darzanArthaM pRthak kRta: |
anumAnAbahirbhUto’pyabhyupAya: prabAdhanAt ||102||
anyathA’tiprasaGga: syAd vyarthatA vA pRthakkRte: |
bhedo vAGmAtravacane pratibandha: svavAcyapi ||103||
tenAbhyupagamAcchAstraM pramANaM sarvavastuSu |
bAdhakam, yadi necchet sa bAdhakaM kiM punarbhavet ||104||
svavAgvirodhe’bheda: syAt svavAkzAstravirodhayo: |
puruSecchAkRtA cAsya paripUrNA pramANatA ||105||
tasmAt prasiddheSvartheSu zAstratyAge’pi na kSati: |
@087
parokSeSvAgamAniSTau na cintaiva pravarttate ||106||
virodhodbhAvanaprAyA parIkSApyatra tadyathA |
adharmamUlaM rAgAdi snAnaM cAdharmanAzanam ||107||
zAstraM yatsiddhayA yuktyA svavAcA ca na bAdhyate |
dRSTe’dRSTe’pi tad grAhyamiti cintA pravarttyate (pA^Ti^-pravartate-pAThA^ |) ||108||
{pratItibAdhA}
artheSvapratiSiddhatvAt puruSecchAnurodhina: |
iSTazabdAbhidheyasyApto’trAkSatavAg jana: ||109||
ukta: prasiddhazabdena dharmastadvyavahAraja: |
pratyakSAdimitA mAnazrutyAropeNa sUcitA: ||110||
tadAzrayabhuvAmicchAnurodhAdaniSedhinAm |
kRtAnAmakRtAnAM ca yogyaM vizvaM svabhAvata: ||111||
arthamAtrAnurodhinyA bhAvinyA bhUtayApi vA |
bAdhyate pratirundhAna: zabdayogyatayA tayA ||112||
tadyogyatAbalAdeva vastuto ghaTito dhvani: |
sarvo’syAmpratIte’pi tasmiMstatsiddhatA tata: ||113||
asAdhAraNatA na syAt bAdhAhetorihAnyathA |
tanniSedho’numAnAt syAcchabdArthe’nakSavRttita: ||114||
asAdhAraNatA tatra hetUnAM yatra nAnvayi |
sattvamityapyudAhAro hetorevaM kuto mata: ||115||
saMketasaMzrayA: zabdA: sa cecchAmAtrasaMzraya: |
nAsiddhi: zabdasiddhAnAmiti zAbdaprasiddhivAk ||116||
anumAnaprasiddheSu viruddhAvyabhicAriNa: |
abhAvaM darzayatyevaM pratIteranumAtvata: ||117||
atha vA bruvato lokasyAnumA’bhAva ucyate |
kiM tena bhinnaviSayA pratItiranumAnata: ||118||
tenAnumAnAd vastUnAM sadasattAnurodhina: |
bhinnasyAtdvazA vRttistadicchAjeti sUcitam ||119||
candratAM zazino’nicchan kAM pratItiM sa vAJchati |
iti taM pratyadRSTAntaM tadasAdhAraNaM matam ||120||
nodAharaNamevaikamadhikRtyedamucyate |
lakSaNatvAt tathA vRkSo’dhAtrItyuktau ca bAdhanAt ||121||
@088
atrApi loke dRSTatvAt karpUrarajatAdiSu |
samayAd vartamAnasya kA’sAdhAraNatApi vA  ||122||
yadi tasya kvacit sidhyet siddhaM vastubalena tat |
pratItisiddhopagame’zazinyapyanivAraNam ||123||
tasya vastuni siddhasya zazinyapyanivAraNam |
tadvastvabhAve zazini vAraNe’pi na duSyati ||124||
tasmAdavastuniyatasaMketabalabhAvinAm |
yogyA: padArthA dharmANAmicchAyA anirodhanAt ||125||
tAM yogyatAM virundhAnaM saMketApratiSedhajA |
pratihanti pratItyAkhyA yogyatAviSaye’numA ||126||
zabdAnAmarthaniyama: saMketAnuvidhAyinAm |
netyanenoktamatraiSAM pratiSedho virudhyate ||127||
naimittikyA: zruterarthamarthaM vA pAramArthikam |
zabdAnAM pratirundhAno’bAdhanArho hi varNita: ||128||
tasmAd viSayabhedasya darzanAya pRthakkRtA |
anumAnAbahirbhUtA pratItirapi pUrvavat ||129||
siddhayo: pRthagAkhyAne darzayaM^zca prayojanam |
ete sahetuke prAha nAnumAdhyakSabAdhane ||130||
{pratyakSabAdhA}
atrApyadhyakSabAdhAyAM nAnArUpatayA dhvanau |
prasiddhasya zrutau; rUpaM yadeva pratibhAsate ||131||
advayaM zabalAbhAsasyAdRSTerbuddhijanmana: |
tadarthArthoktirasyaiva kSepe’dhyakSeNa bAdhanam ||132||
{sAmAnyavicAra:}
tadeva rUpaM tatrArtha: zeSaM vyAvRttilakSaNam |
avastubhUtaM sAmAnyamatastannAkSagocara: ||133||
tena sAmAnyadharmANAmapratyakSatvasiddhita: |
pratikSepe’pyabAdheti zrAvaNoktyA prakAzitam ||134||
sarvathA’vAcyarUpatvAt siddhyA tasya samAzrayAt |
bAdhanAt tadbalenokta: zrAvaNenAkSagocara: ||135||
sarvatra vAdino dharmo ya: svasAdhyatayepsita: |
taddharmavati bAdhA snAnnAnyadharmeNa dharmiNi ||136||
@089
anyathAsyoparodha: ko bAdhite’nyatra dharmiNi |
gatArthe lakSaNenAsmin svadharmivacanaM puna: ||137||
bAdhAyAM dharmiNo’pi syAd bAdhetyasya prasiddhaye |
Azrayasya virodhena tadAzritavirodhanAt ||138||
anyathaivaMvidho dharma: sAdhya ityabhidhAnata: |
tadbAdhAmeva manyeta svadharmigrahaNaM tata: ||139||
nanvetadapyarthasiddhaM satyaM kecittu dharmiNa: |
kevalasyoparodhe’pi doSavattAmupAgatA: ||140||
yathA parairanutpAdyApUrvarUpaM na khAdikam |
sakRcchabdAdyahetutvAdityukte prAha dUSaka: ||141||
tadvad vastusvabhAvo’san dharmI vyomAdirityapi |
nevamiSTasya sAdhyasya bAdhA kAcana vidyate ||142||
dvayasyApi hi sAdhyatve sAdhyadharmoparodhi yat |
bAdhanaM dharmiNastatra bAdhetyetena varNitam ||143||
tathaiva dharmiNo’pyatra sAdhyatvAt kevalasya na |
yadyevamatra bAdhA syAt; nAnyAnutpAdyazaktika: ||144||
sakRcchabadAdyahetutvAt sukhAdiriti pUrvavat |
virodhitA bhavedatra heturaikAntiko yadi ||145||
kramakriyA’nityatayoravirodhAd vipakSata: |
vyAvRtte: saMzayAnnAyaM zeSavad bheda iSyate ||146||
svayamiSTo yato dharma: sAdhyastasmAt tadAzraya: |
bAdhyo na kevalo nAnyasaMzrayo veti sUcitam ||147||
svayaM-zrutyAnyadharmANAM bAdhA’bAdheti kathyate |
tathA svadharmiNAnyasya dharmiNo’pIti kathyate ||148||
{pakSadoSavicAra:}
{hetunirapekSa: pakSadoSa:}
sarvasAdhanadoSeNa pakSa evoparudhyate |
tathApi pakSadoSatvaM pratijJAmAtrabhAvina: ||149||
uttarAvayavApekSo yo doSa: so’nubadhyate |
tenetyuktamato’pakSadoSo’siddhAzrayAdika: ||150||
dharmidharmavizeSANAM svarUpasya ca dharmiNa: |
bAdhA sAdhyAGgabhUtAnAmanenaivopadarzitA ||151||
@090
{avayavinirAsa:}
tatrodAhyatiiGmAtramucyate’rthasya dRSTaye |
dravyalakSaNayukto’nya: saMyoge’rtho’sti dRSTi bhAk ||152||
adRzyasya viziSTasya pratijJA niSprayojanA |
iSTo hyavayavI kArya dRSTvA’dRzyeSvasambhavi ||153||
aviziSTasya cAnyasya sAdhane siddhasAdhanam |
gurutvAdhogatI syAtAM yadyasya syAt tulAnati: ||154||
tannirguNakriyastasmAt samavAyi na kAraNam |
tata eva na dRzyo’sAvadRSTe: kAryarUpayo: ||155||
tadbAdhAnyavizeSasya nAntarIkabhAvina: |
AsUkSmAd dravyamAlAyAstolyatvAdaMzupAtavat ||156||
dravyAntaragurutvasya gatirnetyaparo’bravIt |
tasya krameNa saMyukte pAMzurAzau sakRd yute ||157||
bheda: syAd gaurave tasmAt pRthak saha ca tolite |
suvarNamASakAdInAM (pA^Ti^-krameNa mASakAdInAM-pAThA^ |)saMkhyAsAmyaM na yujyate ||158||
sarSapAtA mahArAzeruttarottaravRddhimat |
gauravaM kAryamAlAyA yadi naivopalabhyate ||159||
A sarSapAd gauravaM tu durlakSitamanalpakam |
tulyaM tatkAraNaM kAryagauravAnupalakSaNAt ||160||
nanvadRSToM’zuvat so’rtho na ca tatkAryamIkSyate |
gurutvAgativat sarvatadguNAnupalakSaNAt ||161||
mASakAderanAdhikyam; anati: sopalakSaNam |
yathAsvamakSeNAdRSTe rUpAdAvadhikAdhike ||162||
abhyupAya: svavAgAdyabAdhAyA: sambhavena tu |
udAharaNamapyanyadizA gamyaM yathoktayA ||163||
{naiyAyikapakSalakSaNe doSa:}
trikAlaviSayatvAt tu kRtyanAmatathAtmakam |
tathA paraM prati nyastaM sAdhyaM neSTaM tadApi tat ||164||
pratyayanAdhikAre tu sarvAsiddhAvarodhinI |
yasmAt sAdhyazrutirneSTaM vizeSamavalambate ||165||
tenAprasiddhadRSTAntahetUdAharaNaM kRtam |
@091
anyathA zazazRGgAdau sarvAsiddhe’pi sAdhyatA ||166||
sarvasya cAprasiddhatvAt kathaJcit tena na kSamA: |
karmAdibhedopakSepaparihAravivecane ||167||
prAgasiddhasvabhAvatvAt sAdhyo’vayava ityasat |
tulyA siddhAntatA, te hi yenopagamalakSaNA: ||168||
samudAyasya sAdhyatve’pyanyonyasya vizeSaNam |
sAdhyaM dvayaM tadA’siddhaM hetudRSTAntalakSaNam ||169||
asambhavAt sAdhyazabdo dharmivRttiryadISyate |
zAstreNAlaM yathAyogaM loka eva pravarttatAm ||170||
sAdhanAkhyAnasAmarthyAt tadarthe sAdhyatA matA |
hetvAdivacanairvyApteranAzaMkyaM ca sAdhanam ||171||
{pratijJAlakSaNe doSa:}
pUrvAvadhAraNe tena pratijJAlakSaNAbhidhA |
vyarthA vyAptiphalA sokti: sAmarthyAd gamyate tata: ||172||
viruddhateSTAsambandho’nupakArasahAsthito |
evaM sarvAGgadoSANAM pratijJAdoSatA bhavet ||173||
pakSadoSa: parApakSo neti ca pratipAditam |
iSTAsambhavyasiddhazca sa eva syAnnirAkRta: ||174||
anityatvasahetutve zabda evaM prakIrttayet |
dRSTAntAkhyAnato’nyat kimastyatrArthAnudarzanam ||175||
{sAmAnyacintA}
vizeSabhinnamAkhyAya sAmAnyasyAnuvarttane |
na tadvyApti: phalaM vA kiM sAmAnyenAnuvarttane ||176||
syAnnirAkaraNaM zabde sthitenaivetyato’bravIt |
viruddhaviSaye’nyasmin vadannAhAnyatAM zrute: ||177||
sa ca bhedo’pratikSepAt samAnyAnAM na vidyate |
vRkSo na zizapaiveti yathA prakaraNe kvacit ||178||
sarvazruterekavRttiniSedha: syAnna ceyatA |
so’sarva: sarvabhedAnAmatattve tadasambhavAt ||179||
jJApyajJApakayorbhedAt dharmiNo hetubhAvina: |
asiddherjJApakatvasya (pA^Ti^-rjJApikatvasya-rA^) dharmyasiddha: svasAdhane ||180||
dharmadharmivivekasya sarvabhAveSvasiddhita: |

@092
sarvatra doSastulyazcenna saMvRtyA vizeSata: ||181||
paramArthavicAreSu tathAbhUtAprasiddhita: |
tattvAnyatvaM padArtheSu sAMvRteSu niSidhyate ||182||
anumAnAnumeyArthavyavahArasthitistviyam |
bhedaM pratyayasaMsiddhamavalambya ca kalpyate ||183||
yathAsvaM bhedanisTheSu pratyayeSu vivekina: |
dharmI dharmAzca bhAsante vyavahArastadAzraya: ||184||
vyavahAropanIto’tra sa evAzliSTabhedadhI: |
sAdhya: sAdhanatAM nItastenAsiddha: prakAzita: ||185||
bhedasAmAnyayordharmabhedAdaMgAMgitA tata: |
yathA’nitya: prayatnottha: prayatnotthatayA dhvani: ||186||
pakSAGgatve’pyabAdhatvAnnAsiddhirbhinnadharmiNi |
yathAzvo na viSANitvAdeSa piNDo viSANavAn ||187||
sAdhyakAlAMgatA vA na nivRtterupalakSya tat |
vizeSo’pi pratijJArtho dharmabhedAnna yujyate ||188||
{hetulakSaNavicAra:}
{hetulakSaNam}
pakSadharmaprabhedena sukhagrahaNasiddhaye |
hetuprakaraNArthasya sUtrasaMkSepa ucyate ||189||
ayogaM yogamaparairatyantAyogameva ca |
vyavacchinatti dharmasya nipAto vyatirecaka: ||190||
vizeSaNavizeSAbhyAM kriyayA ca sahodita: |
vivakSAto’prayoge’pi sarvo’rtho’yaM pratIyate ||191||
vyavacchedaphalaM vAkyaM yatazcaitro dhanurdhara: |
pArtho dhanurdharo nIlaM sarojamiti vA yathA ||192||
pratiyogivyavacchedastatrApyartheSu gamyate |
tathA prasiddhe: sAmarthyAd vivakSAnugamAd dhvane: ||193||
tadayogavyavacchedAd dharmI dharmavizeSaNam |
tadviziSTatayA dharmo na niranvayadoSabhAk ||194||
{hetubhedA:}
svabhAvakAryasiddhyarthaM dvau dvau hetuviparyayau |
vivAdAd bhedasAmAnye zeSo vyAvRttisAdhana: ||195||
@093
na hi svabhAvAdanyena vyAptirgamyasya kAraNe |
sambhavAd vyabhicArasya dvidhAvRtiphalaM tata: ||196||
prayatnAnantaraM jJAnaM prAk sato niyamena na |
tasyAvRtyakSazabdeSu sarvathA’nupayogata: ||197||
kadAcinnirapekSasya kAryA’kRtivirodhata: |
kAdAcitkaphalaM siddhaM talliGgaM jJAnamIdRzam ||198||
{kAryasvabhAvaprabhedanirdezaphalam:}
etAvataiva siddhe’pi svabhAvasya pRthak kRti: |
kAryeNa saha nirdeze mA jJAsIt sarvamIdRzam ||199||
vyutpattyarthA ca hetUktiruktArthAnumitau kRtA |
atra prabheda AkhyAta: lakSaNaM tu na bhidyate ||200||
tenAtra kAryaliGgena svabhAvo’pyekadezabhAk |
sadRzodAhRtizcAta: prayatnAd vyaktijanmana: ||201||
yannAntarIyakA sattA yo vAtmanyavibhAgavAn |
sa tenAvyabhicArI syAdityarthaM tatprabhedanam ||202||
saMyogyAdiSu yeSvasti pratibandho na tAdRza: |
na te hetava ityuktaM vyabhicArasya sambhavAt ||203||
sati vA pratibandhe’stu sa eva gatisAdhana: |
niyamo hyavinAbhAvo’niyatazca na sAdhanam ||204||
{‘vivAdAd bhedasAmAnye’ ityasya vyAkhyAnam}
aikAntikatvaM vyAvRtteravinAbhAva ucyate |
tacca nApratibaddheSu tata evAnvayasthiti: ||205||
svAtmatve hetubhAve vA siddhe hi vyatirekitA |
sidhyedato vizeSe na vyatireko na vAnvaya: (pA^Ti^-cAnvaya:-rA^) ||206||
adRSTimAtramAdAya kevalaM vyatirekatA |
ukto’naikAntikastasmAdanyathA (pA^Ti^-uktA’naikAntika^-rA^) gamako bhavet ||207||
{sAdhyAbhAva: sAdhanAbhAvena na vyApta:}
praNAdyabhAvo nairAtmyavyApIti vinivarttane |
Atmano vinivartteta prANAdiryadi tacca na ||208||
anyasya vinivRttyAnyavinivRtterayogata: |
tadAtmA tatprasUtizcet ? naitad; Atmopalambhane ||209||
@094
tasyopalabdhAvagatAvagatau ca prasidhyati |
te cAtyantaparokSasya dRSTyadRSTI na sidhyata: ||210||
anyatrAdRSTarUpasya ghaTAdau neti vA kuta: |
ajJAtavyatirekasya vyAvRttervyApitA kuta: ||211||
prANAdezca kvacid dRSTyA sattvAsattvaM pratIyate |
tathAtmA yadi dRzyeta sattvAsattvaM pratIyate ||212||
yasya hetorabhAvena ghaTe prANo na dRzyate |
dehe’pi yadyasau na syAd yukto dehe na sambhava: ||213||
bhinne’pi kiJcit sAdhrmyAd yadi tattvaM pratIyate |
prameyatvAd ghaTAdInAM sAtmatvaM kinna mIyate ||214||
aniSTezcet ? pramANaM hi sarveSTInAM nibandhanam |
bhAvAbhAvavyavasthAM ka: kartuM tena vinA prabhu:! ||215||
smRtIcchAyatnaja: prANanimeSAdistadudbhava: |
viSayendriyacittebhya:; tA: svajAtisamudbhavA: ||216||
anyonyapratyayApekSA anvayavyatirekabhAk |
etAvatyAtmabhAvo’yamanavasthAnyakalpane ||217||
zrAvaNatvena tat tulyaM prANAdi vyabhicArata: |
na tasya vyabhicAritvAd vyatireke’pi cet katham ||218||
nAsAdhyAdeva vizleSastasya nanvevamucyate |
sAdhye’nuvRttyabhAvo’rthAt tasyAnyatrApyasau sama: ||219||
asAdhyAdeva viccheda iti sAdhye’stitocyate |
arthApattyA’ta evoktamekenobhayadarzanam ||220||
IdRgavyabhicAro’to’nanvayiSu na sidhyati |
pratiSedhaniSedhazca vidhAnAt kIdRzo’para: ||221||
nivRttirnAsata: sAdhyAdasAdhyeSveva no tata: |
neti saiva nivRtti: kiM nivRtterasato matA ||222||
nivRtt yabhAvastu vidhirvastubhAvo’sato’pi san |
vastvabhAvastu nAstIti pazya bAndhyavijambhitam ||223||
nivRttiryadi tasminna hetorvRtti: kimiSyate |
sApi na pratiSedho’yaM nivRtti: kiM niSidhyate ||224||
vidhAnaM pratiSedhaM ca muktvA zAbdo’sti nApara: |
vyavahAra: sa cAsatsu neti prAptAtra mUkatA ||225||
@095
satAM ca na niSedho’sti so’satsu ca na vidyate |
jagatyanena nyAyena naJartha: pralayaM gata: ||226||
dezakAlaniSedhazced yathAsti sa niSidhyate |
na tathA na yathA so’sti tathApi na niSidhyate ||227||
tasmAdAzritya zabdArthaM bhAvAbhAvasamAzrayam |
abAhyAzrayamatreSTaM sarvaM vidhiniSedhanam ||228||
tAbhyAM sa dharmI sambaddha: khyAtyabhAve’pi tAdRza: |
zabdapravRtterastIti so’pISTo vyavahArabhAk ||229||
anyathA syAt padArthAnAM vidhAnapratiSedhane |
ekadharmasya sarvAtmavidhAnapratiSedhanam ||230||
anAnAtmatayA; bhede nAnAvidhiniSedhavat |
ekadharmiNyasaMhAro vidhAnapratiSedhayo: ||231||
ekadharmiNamuddizya nAnAdharmasamAzrayam |
vidhAvekasya tadbhAjamivAnyeSAmupekSakam ||232||
niSedhe tadviviktaM ca tadanyeSAmapekSakam |
vyavahAramasatyArthaM prakalpayati dhIryathA ||233||
taM tataivAvikalpArthabhedAzrayamupAgatA: |
AdivAsanodbhUtaM bAdhante’rthaM na laukikam ||234||
tatphalo’tatphalazcArtho bhinna ekastatastata: |
taistairupaplavairnItasaJcayApacayairiva ||235||
atadvAnapi sambandhAt kutazcidupanIyate |
dRSTiM bhedAzrayaiste’pi tasmAdajJAtaviplavA: ||236||
sattAsAdhanavRttezca sandigdha: syAdasanna sa: |
asattvaM vAbhyupagamAdapramANaM na yujyate ||237||
asato vyatireke’pi sapakSAd vinivarttanam |
sandigdhaM tasya sandehAd vipakSAd vinivarttanam ||238||
ektra niyame siddhe sidhyatyanyanivarttanam |
dvairAzye sati dRSTeSu syAdadRSTe’pi saMzaya: ||239||
avyaktivyApino’pyarthA: santi tajjAtibhAvina: |
kvacinna niyamo’dRSTyA pArthivAlohalekhyavat ||240||
bhAve virodhasyAdRSTe: ka: sandehaM nivArayet |
kvacid viniyamAt ko’nyastatkAryAtmatayA sa ca ||241||
@096
nairAtmyAdapi tenAsya sandigdhaM vinivartanam |
astu nAma tathApyAtmA nAnairAtmyAt prasidhyati ||242||
yenAsau vyatirekasya nAbhAvaM bhAvamicchati |
yathA nAvyatireke’pi prANAdirna sapakSata: ||243||
sapakSAvyatirekI ceddheturheturatonvayI |
nAnvayavyatirekI cedanairAtmyaM sAtmakam ||244||
yannAntarIyaka: svAtmA yasya siddha: pravRttiSu |
nivarttaka: sa evAta: pravRttau ca pravartaka: ||245||
nAntarIyakatA sA ca sAdhanaM samapekSate |
kArye dRSTiradRSTizca kAryakAraNatA hi sA ||246||
arthAntarasya tadbhAve’bhAvAniyatoM’gati: |
abhAvAsambhavAt teSAmabhave nityabhAvina: ||247||
{sAmagrIzaktibhedAd vastUnAM nAnAtmatA}
kAryasvabhAvabhedAnAM kAraNebhya: samudbhavAt |
tairvinA bhavato’nyasmAt tajjaM rUpaM kathaM bhavet ||248||
sAmagrIzakti bhedAddhi vastUnAM vizvarUpatA |
sA cenna bhedikA prAptamekarUpamidaM jagat ||249||
bhedakAbhedakatve syAd vyAhatA bhinnarUpatA |
ekasya nAnArUpatve dve rUpe pAvaketarau ||250||
tat tasyA jananaM rUpamanyasya yadi saiva sA |
na tasyA jananaM rUpaM tat tasyA: sambhavet katham ||251||
tata: svabhAvau niyatAvanyonyaM hetukAryayo: |
tasmAt svadRSTAviva tad dRSTe kArye’pi gamyate ||252||
ekaM kathamanekasmAt kledavad dugdhavAriNa: |
dravazakte: yata: kleda: sA tvekaiva dvayorapi ||253||
bhinnAbhinna: kimasyAtmA bhinno’tha dravatA katham |
abhinnetyucyate buddhestadrUpAyA abhedata: ||254||
tadvad bhede’pi dahano dahanapratyayAzraya: |
yenAMzenAdadhad dhUmaM tenAMzena tathA gati: ||255||
dahanapratyayAGgAdevAnyApekSAt samudbhavAt |
dhUmo’tadvyabhicArIti tadvat kAryaM tathAparam ||256||
bhUmendhanavikArAGgatApade dahanasthite: |
@097
anagnizcedadhUmo’sau sadhUmazcet sa pAvaka: ||257||
nAntarIyakatA jJeyA yathAsvaM hetvapekSayA |
svabhAvasya yathoktaM prAg vinAzakRtakatvayo: ||258||
ahetutvagatinyAya: sarvo’yaM vyatirekiNa: |
abhyUhya: zrAvaNatvokte: kRtAyA: sAmyadRSTaye ||259||
{anupalabdhivicAra:}
hetusvabhAvanivRttyaivArthanivRttivarNanAt |
siddhodAharaNetyuktAnupalabdhi: pRthag na tu ||260||
tatrApyadRzyAt puruSAt prANAderanivartanAt |
sandehahetutAkhyAtyA dRzye’rthe seti sUcitam ||261||
anaGgIkRtavastvaMzo niSedha: sAdhyate’nayA |
vastunyapi tu pUrvAbhyAM paryudAso vidhAnata: ||262||
tatropalabhyeSvastitvamupalabdherna cAparam |
ityajJajJApanAyaikAnupAkhyodAhRtirmatA ||263||
{svabhAvAnupalabdhyA viSyipratiSedha:}
viSayAsattvatastatra viSayi pratiSidhyate |
jJAnAbhidhAnasandehaM yathA’dAhAdapAvaka: ||264||
tathAnyA nopalabhyeSu nAstitAnupalambhanAt |
tajjJAnazabdA: sAdhyante tadbhAvAt tannibandhanA ||265||
siddho hi vyavahAro’yaM dRzyAdRSTAvasanniti |
tasyA: siddhAvasandigdhau tatkAryatve’pi dhIdhvanI ||266||
vidyamAne’pi viSaye mohAdatrAnanubruvan |
kevalaM siddhasAdhamryAt smAryate samayaM para: ||267||
kAryakAraNatA yadvat sAdhyate dRSTyadRSTita: |
kAryAdizabdA hi tayorvyavahArAya kalpitA: ||268||
kAraNAt kAryasaMsiddhi: svabhAvAntargamAdiyam |
hetuprabhedAkhyAne na darzitodAhRti: pRthak ||269||
ekopalambhAnubhavAdidaM nopalabhe iti |
buddherupalabhe veti kalpikAyA: samudbhava: ||270||
{viziSTavedanAdevArthAnAM vizeSAvagati:}
vizeSo gamyate’rthAnAM viziSTAdeva vedanAt |
tathAbhUtAtmasampattirbhedadhIheturasya ca ||271||
@098
tasmAt svato dhiyorbhedasiddhistAbhyAM tadarthayo: |
anyathA hyanavasthAto bheda: sidhyenna kasyacit ||272||
viziSTarUpAnubhavAdanyathAnyanirAkriyA |
tadviziSTopalambho’ta: tasyApyanupalambhanam ||273||
tasmAdanupalambho’yaM svayaM pratyakSato gata: |
svamAtravRttergamakastadabhAvavyavasthite: ||274||
anyathArthasya nAstitvaM gamyate’nupalambhata: |
upalambhasya nAstitvamanyenetyanavasthiti: ||275||
{dRzyAnupalabdhi: sadvyavahArabAdhikA}
adRzye nizcayAyogAt sthitiranyatra bAdhyate |
yathA’liGgo’nyasattveSu vikalpAdirna sidhyati ||276||
anizcayaphalA hyeSA nAlaM vyAvRttisAdhane |
AdyAdhikriyate hetornizcitenaiva sAdhane ||277||
tasyA: svayaM prayogeSu svarUpaM vA prayujyate |
arthabAdhanarUpaM vA bhAve bhAvAdabhAvata: ||278||
anyonyabhedasiddhervA dhruvabhAvavinAzavat |
pramANAntarabAdhAd vA sApekSadhruvabhAvavat ||279||
{bhAvasvabhAvavicAra:}
hetvantarasamutthasya sannidhau niyata: kuta: |
bhAvahetubhavatve kiM pAramparyaparizramai: ||280||
nAzanaM janayitvAnyaM sa hetustasya nAzaka: |
tameva nazvaraM bhAvaM janayed yadi kiM bhavet ||281||
AtmopakAraka: ka: syAt tasya siddhAtmana: sata: |
nAtmopakAraka: ka: syAt tena ya: samapekSyate ||282||
anapekSazca kiM bhAvo’tathAbhUta: kadAcana |
yathA na kSepabhAgiSTa: sa evodbhUtanAzaka: ||283||
kSaNamapyanapekSatve bhAvo bhAvasya neti cet |
bhAvo hi sa tathA bhUto’bhAve bhAvastathA katham ||284||
ye’parApekSatadbhAvAstadbhAvaniyatA hi te |
asambhavadvibandhA ca sAmagrI kAryakarmaNi ||285||
*samAptaM cedaM pramANavArttikam*






                                                                                                                                                                                                                                                                                                                                                                                                                                                                                                                                                                                                                                                




