@237
cUlakammavibhaGgasutta
(majjhima nikAya, n^ 135.)
evaM me sutam. ekaM samayaM bhagavA sAvatthiyaM viharati
jetavane anAthapiNDikassa ArAme. atha kho subho mANavo todeyya-
putto yena bhagavA ten-upasaMkami upasaMkamitvA bhagavatA
saddhiM sammodi sammodanIyaM kathaM sArANiyaM vItisAretvA eka-
mantaM nisIdi. ekamantaM nisinno kho subho mANavo todeyya-
putto bhagavantaM etad avoca : ko nu kho bho gotama hetu ko
paccayo yena manussAnaM yeva sataM manussabhUtAnaM dissati hIna-
ppaNItatA. dissanti hi bho gotama manussA appAyukA dissanti dighA-
yukA dissanti bahvAbAdhA dissanti appAbAdhA dissanti dubbaNNA
dissanti vaNNavanto dissanti appesakkhA dissanti mahesakkhA dissanti
appabhogA dissanti mahAbhogA dissanti nIcakulInA dissanti uccakulInA
dissanti duppaJJA dissanti paJJAvanto. ko nu kho bho gotama
hetu ko paccayo yena manussAnaM yeva sataM manussabhUtAnaM
dissanti hInappaNItatA ti.- kammassakA mANava sattA kammadA-
yadA kammayonI kammabandhU kammapaTisaraNA. kammaM satte
vibhajati yadidaM hInappaNItatAyA ti. – na kho ahaM imassa bhoto
gotamassa saMkhittena bhAsitassa vitthAreNa atthaM avibhattassa
vitthArena atthaM AjAnami. sAdhu me bhavaM gotamo tathA dhammaM
desetu yathAnaM imassa bhoto gotamassa saMkhittena bhAsitassa
vitthArena atthaM avibhattassa vitthArena atthaM AjAneyyan ti. –
tena hi mANava suNAhi sAdhukaM manasikarohi bhAsissAmI ti.-
evaM bho ti kho subho mANavo todeyyaputto bhagavato paccassosi.
bhagavA etad avoca.
idha mANava ekacco itthI vA puriso vA pANAtipAtI hoti luddo lohi-
tapANI hatapahate niviTTho adayApanno pANabhUtesu. so tena kam-
mena evaM samattena evaM samAdiNNena kAyassa bhedA param
@238
maraNA apAyaM duggatiM vinipAtaM nirayaM uppajjatti. no ce kAyassa
bhedA param maraNA apAyaM duggatiM vinipAtaM nirayaM uppajjati
sace manussataM Agacchati yattha yattha paccAjAyati appAyuko hoti.
appAyukasaMvattanikA esA mANava paTipadA yadidaM pANAtipAti hoti
luddho lohitapANI hatapatahaniviTTho adayApanno pANabhUtesu.
idha pana mANava ekacco itthi vA puriso vA pANAtipAtaM pahAya
pANAtipAtA paTivirato hoti nihitadaNDo nihitasattho lajjI dayApanno
sabbapANabhUtahitAnukampI viharati. so tena kammena evaM samat-
tena evaM samAdiNNena kAyassa bhedA param maraNa sugatiM saggaM
lokaM uppajjati. no ce kAyassa bhedA param maraNA sugatiM saggaM
lokaM uppajjati sace manussattaM Agacchati yattha yattha paccAjAyati
dIghAyuko hoti. dIghAyukasaMvattanikA esA mANava paTipadA yadi-
daM pANAtipAtaM pahAya pANAtipAtA paTivirato hoti nihitadaNDo
nihitasattho lajjI dayApanno sabbapANabhUtahitAnukampI viharati.
idha mANava ekacco itthI vA puriso vA sattAnaM viheThakajAtiko
hoti pANinA vA leDDunA vA daNDena vA satthena vA. so tena kammena
evaM samattena evaM samAdiNNena kAyassa bhedA param maraNA apA-
yaM duggatiM vinipAtaM nirayaM uppajjati. no ce kAyassa bhedA...
paccAjAyati bahvAbAdho hoti. bahvAbAdhasaMvattanikA...daN-
Dena vA satthena vA.
idha pana mANava ekacco…sattAnaM aviheThakajAtiko hoti…
satthena vA. so tena kammena…sugatiM...appAbadho hoti. appA-
bAdhasaMvattanikA...satthena vA.
idha mANava ekacco…kodhano hoti upAyAsabahulo appam pi
vutto samAno abhisajjati kuppati byApajjati patitthIyati kopaJ ca
dosaJ ca appaccayaJ ca pAtukaroti. so tena kammena…apAyaM...
dubbaNNo hoti. dubbaNNasaMvattanikA...appaccayaJ ca pAtukaroti.
idha pana…akkodhano hoti anupAyAsabahulo bahum pi
vutto samAno nAbhisajjati na kuppati na…pAtukaroti. so tena kam-
mena…sugatiM...pAsAdiko hoti. pAsAdikasaMvattanikA...pAtu-
karoti.
idha mANava ekacco…issAmanako hoti paralAbhasakkAragaru-
kAramAnanavandanapUjanAsu issati upadussati issaM bandhati. so
tena kammena…apAyaM...appesakkho hoti. appesakkhasaMvat-
tanikA...na issaM bandhati.
idha pana…anissAmanako hoti para…na issati na upadussati.
na issaM bandhati. so tena kammena…sugatim…mahesakkho
hoti. mahesakkhasaMvattanikA...na issaM bandhati.
idha mANava…na dAtA hoti samaNassa vA brAhmaNassa vA
@239
annaM pAnaM vatthaM yAnaM mAlAgandhavilepanaM seyyAvasatha-
padIpeyyaM. so tena kammena…apAyaM...appabhogo hoti. appa-
bhogasaMvattanikA...padIpeyyaM.
idha pana.. dAtA hoti…padIpeyyaM. so tena kammena…
sugatiM.. mahAbhogo hoti mahAbhogasaMvattanikA...padIpeyyaM.
idha mANava…thaddho hoti atimAnI abhivAdetabbaM na abhivA-
deti paccuTThAtabbaM na paccuTTheti AsanArahassa AsanaM na deti
maggArahassa na maggaM deti sakkAtabbaM na sakkaroti garukAta-
bbaM na garukaroti mAnetabbaM na mAneti pUjetabbaM na pUjeti. so
tena kammena…apAyaM...nIcakulIno hoti nIcakulInasaMvatta-
nikA...na pUjeti.
idha pana…atthaddho hoti anatimAnI abhivAdetabbaM abhivA-
deti…pUjetabbaM pUjeti. so tena kammena…sugatiM...uccaku-
lIno hoti. uccakulInasaMvattanikA...pUjeti.
idha mANava…samaNaM vA brAhmaNaM vA upasaMkamitvA na
paripucchitA hoti kiM bhante kusalaM kiM akusalaM kim sAvajjaM
kiM anavajjaM kim sevitabbaM kiM na sevitabbaM kiM me kayiramA-
naM dIgharattaM ahitAya dukkhAya hoti kiM vA pana me kayira-
mAnaM dIgharattaM hitAya sukhAya hotI ti so tena kammena…
apAyam…duppaJJo hoti. duppaJJasaMvattanikA... hitAya sukhAya
hotIti.
idha pana mANava…paripucchitA hoti kiM kusalaM...
sukhAya hotI ti. so tena kammena…sugatiM...mahApaJJo hoti.
mahApaJJasaMvattanikA...sukhAya hotI ti.
iti kho mANava appAyusaMvattanikA paTipadA appAyukattaM upa-
neti…(##et de meme pour chacune des rubriques jusqu’a:##)…
mahApaJJattaM upaneti.
(##puis reprise de la formule initiale:##) kammassakA...hItappa-
NItatAyA ti.
##Et conclusion stereotypee du sutta.##
@240
II
papaJcasUdanI
sur cUlakammavibhaGgasutta (##ou subhasutta),
d’apres l’edition du siam III, 648.##
tattha subho ti so kira dassanIyo ahosi pAsAdiko. ten-assa aGga-
subhatAya subho tv eva nAmaM akaMsu. mANavo ti pana taM taruNa-
kAle vohariMsu. so mahallakakAle pi ten-eva vohAreNa vohAriyatI
ti. todeyyaputto ti todeyyassa nAma pasenadiraJJo purohita-
brAhmaNassa putto. so kira sAvatthiyA avidUre tudigAmo nAma atthi.
tassa adhipatittA todeyyo ti saGkhaM gato, mahAjano pana hoti sattA-
sItikoTivibhavo paramamaccharI. dadato bhogAnaM aparikkhayo nAma
natthI ti kassaci kiJci na deti. vuttam pi c-etaM
aJjanAnaM khayaM disvA vammikAnaJ ca saJcayaM
madhunaJ ca samAhAraM paNDito gharam Avase
ti. evaM addhAnam eva saJJApesi. dhUravihAre vasato sammAsam-
buddhassa yAguulluGkamattaM vA bhattakaTacchumattaM vA adatvA
dhanalobhena kAlaM katvA tasmiM yeva ghare sunakho hutvA ni-
bbatto. subho taM sunakhaM ativiya pIyAyati attano bhuJjanakabha-
ttaM yeva bhojeti ukkhipitvA varasayane sayApeti.
atha bhagavA ekadivasaM paccUsasamaye lokaM olokento taM suna-
khaM disvA toddeyyabrAhmaNo dhanalobhena attano va ghare sunakho
hutvA nibbatto ajja mayi subhassa gharaM gate maM disvA sunakho
bhukkAraM karissati ath-assAhaM ekavacanaM vakkhAmi so jAnAti
maM samaNo gotamo ti gantvA uddhanaTThAne nipajjissati tatonidAnaM
subhhassa mayA saddhiM eko kathAsallApo bhavissati so dhammaM
@241
sutvA saraNesu patitthahissati sunakho pana kAlaM katvA niraye niba-
ttissatI ti. imaM mANavassa saraNesu patiTThAnakAraM JatvA bhagavA
taM divasaM sarIrapatijagganaM katvA ekato va gAmaM pavisitvA ni-
kkante mANave taM gharaM pAvisi. sunakho bhagavantaM disvA bhuk-
kAraM karonto bhagavato samIpaM gato. tato naM bhagavA etad
avoca. todeyya tvaM pubbe pi maM bho bho ti paribhAvitvA sunakho
jAto idAni pi bhukkAraM katvA aviciM gamissasI ti. sunakho taM sutvA
jAnAti maM samaNo gotamo ti vippaTisArI hutvA gIvaM onAmetvA
uddhanantare chArikAya nipanno. manussA ukkhipitvA varasayane
sayApetuM nAsakkhiMsu. subho AgantvA kenAyaM sunakho sayanA
oropito ti Aha. manussA na kenacI ti vatvA taM pavuttiM ArocesuM.
mANavo sutvA mama pitA brahmaloke nibbatto todeyyo nAma sunakho
natthi samaNo pana gotamo pitaraM sunakhaM karoti yaM kiMci esa
mukhArUDhaM bhAsatI ti kujjhitvA bhagavantaM musAvAdena ni-
ggAhetukAmo vihAraM gantvA taM pavattiM pucchi.
bhagavA pi-ssa tatheva vatvA avisaMvAdanatthaM Aha. atthi pana
te mANava pitarA anakkhAtam dhanan ti. atthi bho gotama satasa-
hassagghanikA suvaNNamAlA satasahassagghanikA suvaNNapAdukA sata-
sahassagghanikA suvaNNacATI satasahassaJ ca kahApanANan ti. gaccha
taM sunakhaM appodakapayAsAM bhojApetvA sayane AropetvA IsakaM
niddaM okkantakAle puccha. sabban te Acikkhissati atha naM jAneyAsi
pitA me eso ti. mANavo sace saccaM bhavissati dhanaM lacchAmi no
ce samaNaM gotamaM musAvAdena nigaNhissAmi ti dvihi pi kAraNehi
tuTTho gantvA tathA akAsi. sunakho JAto mhi iminA ti JatvA huM hun
ti karonto dhananidhAnaTThAnaM gantvA pAdena paThaviM khanitvA
saJJaM akAsi. mANavo dhanaM gahetvA bhavapaTicchannaM nAma etaM
sukhumaM paTisandhiantaraM pAkataM samaNassa gotamassa addhA
esa sabbaJJU ti bhagavati pasannacitto cuddasa paNhe abhisaNkhari.
aGgavijjApAThako kir-esa. ten-assa etad ahosi idaM dhammapaJJAkA-
raM gahetvA samaNaM gotamaM paNhaM pucchissAmI ti. dutiyaga-
manena yena bhagavA ten-upasaGkami tena puTThe paNhe pana bha-
gavA ekappahAreneva te visajjento kammassakA ti AdiM aha.
##le texte de lA# sumaGgalavilAsinI ##sur le Subhasutta dU# dIgha
nikAya ##est pratiquement identique a celui de lA# papaJcasUdanI. 


