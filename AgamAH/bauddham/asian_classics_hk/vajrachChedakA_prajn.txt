@019
||vajracchedikA||
|| namo bhagavatyA AryaprajJApAramitAyai ||{1|| nama: sarvajJAya || ##J.##} 
evaM mayA zrutaM | ekasminsamaye bhagavAJzrAvastyAM viharati 
sma jetavane’nAthapiMDadasyArAme mahatA bhikSusaMghena sArdhamardhatra- 
yodazabhirbhikSuzatai: saMbahulaizca bodhisattvairmahAsattvai: | atha khalu 
bhagavAnpUrvAhnakAlasamaye nivAsya pAtracIvaramAdAya zrAvastIM 
mahAnagarIM piMDAya prAvikSat | atha khalu bhagavAJzrAvastIM mahA- 
nagarIM piMDAya caritvA kRtabhaktakRtya: pazcAGgaktapiMDapAtapratikrAMta: 
pAtracIvaraM pratizAmya {2 zApya ##Ch. T.## zAmya ##J.##} pAdau prakSalya nyaSI {3 dadbhagavAn ##Ch. T.##} datprajJapta evAsane paryeka- 
mAbhujya {4 jyA R ##J. Ch.## jyA ri ##T.##} RjuM kAyaM praNidhAya pratimukhIM {5 trabhumukhAM ##J.##} smRtimupasthApya | atha 
khalu saMbahulA bhikSavo yena bhagavAMstenopasaMkraman upasaMkramya {6 saMkramanupasaMkramya ##Ch.## saMkramya ##T.## 
saMkrAMtA upasaMkramya ##J. The augment is frequently omitted.##} 
bhagavata: pAdau zirobhirabhivaMdya bhagavaMtaM triSpradakSiNIkRtyaikAMte 
nyaSIdan ||1|| 
tena khalu puna: samayenAyuSmAnsubhUtistasyAmeva parSadi saMni- 
patito’bhUtsaMniSaNa: | atha khalvAyuSmAnsubhUtirutthAyAsanAde- 
kAMsamuttarAsaMgaM kRtvA dakSiNaM jAnumaMDalaM pRthivyAM pratiSThApya yena 
@020
bhagavAMstenAMjaliM {1 aMjaliM ##J.## aMjali ##Ch.## aMjAli ##T.##} praNamya bhagavaMtametadavocat | AzcaryaM bhagavanya- 
ramAzcaryaM sugata yAvadeva tathAgatenArhatA samyaksaMbuddhena bodhisattvA 
mahAsattvA anuparigRhItA: {2 anugRhItA: ##J.##} parameNAnugraheNa | AzcaryaM bhagavanyA- 
vadeva tathAgatenArhatA samyaksaMbuddhena bodhisattvA mahAsattvA: parIM- 
ditA: paramayA parIMdanayA | tatkathaM bhagavanbodhisattvayAnasaMprasthitena 
kulaputreNa vA kuladuhitA vA sthAtavyaM kathaM pratipattavyaM kathaM cittaM 
pragrahItavyaM {3 ##Cf. 17.##} || 
evamukte bhagavAnAyuSmaMtaM subhUtimetadavocat sAdhu sAdhu subhUte 
evametatsubhUte evametadyathA vadasi | anuparigRhItAstathAgatena 
bodhisattvA mahAsattvA: parameNAnugraheNa parIMditAstathAgatena bo- 
dhisattvA mahAsattvA: paramayA parIMdanayA | tena hi subhUte sRNu sAdhu 
ca suSThu ca manasikuru | bhASiSye’haM te yathA bodhisattvayAnasaMpra- 
sthitena sthAtavyaM yathA pratipattavyaM yathA cittaM pragrahItavyaM | evaM 
bhagavannityAyuSmAnsubhUtirbhagavata: pratyazrauSIt {4 pratizrauSIt ##T.##} ||2|| 
bhagavAnasyaita{5 bhagavAnetadavocat ##J. ; no MS. has## asmai tada^.}davocat | iha subhUte bodhisattvayAnasaMprasthitenaivaM 
cittamutpAdayitavyaM yAvaMta: subhUte sattvA: sattvadhAtau sattvasaMgraheNa 
saMgRhItA aMDajA vA jarAyujA vA saMsvedajA vaupapAdukA vA 
rUpiNo vArUpiNo vA saMjJino vAsaMjJino vA naiva saMjJino 
nAsaMjJino {6 naiva saMjJino vo’saMjJina ##J.## naiva saMjJino vAsaMjJino vA saMjJino ##Ch.## naivAsaMjJino vA saMjJino vAsaMjJino ##T.##} vA yAvAnkazcitsattvadhAturprajJapyamAna: prajJapyate te ca 
@021
mayA sarve’nupadhizeSe nirvANadhAtau parinirvApayitavyA: | eva- 
maparimANAnapi sattvAnparinirvApya na kazcitsattva: parinirvA- 
pito bhavati | tatkasya heto: | sacetsubhUte bodhisattvasya sattvasaMjJA 
pravarteta na sa bodhisattva iti vaktavya: | tatkasya heto: | na sa 
subhUte bodhisattvo vaktavyo yasya {1 yasyAtmasaMjJA satvasaMjJA ##Ch. T.##} sattvasaMjJA pravarteta jIvasaMjJA vA 
pudgalasaMjJA vA pravarteta {2 ##Ch. 17.##} ||3|| 
api tu khalu puna: subhUte na bodhisattvena vastupratiSThitena dAnaM 
dAtavyaM na kvacitpratiSThitena dAnaM dAtavyaM na rUpapratiSThitena dAnaM 
dAtavyaM na zabdagaMdharasaspraSTavyadharmeSu pratiSThitena dAnaM dAtavyaM {3 ##Ch.14.##} | evaM 
hi subhUte bodhisattvena mahAsattvena dAnaM dAtavyaM yathA na nimitta- 
saMjJAyAmapi pratitiSThet | tatkasya heto: | ya: subhUte bodhisattvo 
‘pratiSThito dAnaM dadAti tasya subhUte puNyaskaMdhasya na sukaraM pramA- 
NamudgRhItuM {4 ##The texts 
always vary between## udgRhItuM ##and## udgRhItuM, ##between## grahIdgavyaM ##and## gRhItavyaM.} | 
tatkiM manyase subhUte sukaraM pUrvasyAM dizyAkAzasya 
pramANamudgRhItuM | subhUtirAha | no hIdaM bhagavan | bhagavAnAha | evaM 
dakSiNapazcimottarAsvadha UrdhvaM digvidikSu samaMtAddazasu dikSu suka- 
ramAkAzasya pramANamudgRhItuM | subhUtirAha | no hIdaM bhagavan | 
bhagavAnAha | evameva subhUte yo bodhisattvo’pratiSThito dAnaM dadAti 
tasya subhUte puNyaskaMdhasya na sukaraM pramANamudgRhItuM | evaM hi subhUte 
bodhisattvayAnasaMprasthitena dAnaM dAtavyaM yathA na nimittasaMjJAyA- 
mapi pratitiSThet ||4|| 
@022
tatkiM manyase subhUte lakSaNasaMpadA tathAgatA draSTavya: | subhUti- 
rAha | no hIdaM bhagavan na lakSaNasaMpadA tathAgato draSTavya: | tatkasya 
heto: | yA sA bhagavan lakSaNasaMpattathAgatena bhASitA saivAlakSa- 
NasaMpat | evamukte bhagavAnAyuSmaMtaM subhUtimetadavocat | yAvatsubhUte 
lakSaNasaMpattAvanmRSA yAvadalakSaNasaMpattAvanna mRSeti hi lakSaNA- 
lakSaNatastathAgato draSTavya: {1 ##Cf. 13; 20; 25.##} ||4|| 
evamukta AyuSmAnsubhUtirbhagavaMtametadavocat | asti bhagavanke- 
citsattvA bhaviSyaMtyanAgate’dhvani pazcime kAle pazcime samaye 
pazcimAyAM paMcazatyAM {2 paMcAzatvAM ##Ch. J. T.##} saddharmavipralopakAle vartamAne ya imeSve{3 imeSve^ ##Ch. J. T.##}- 
vaMrUpeSu sUtrAMtapadeSu bhASyamANeSu bhUtasaMjJAmutpAdayiSyaMti | bhaga- 
vAnAha | mA subhUte tvamevaM voca: {4 vocat ##Ch. voca: ##J.## vocaha ##T.##} | asti kecitsattvA bhavi- 
vyaMtyanAgate’dhvani pazcime kAle pazcime samaye pazcimAyAM paMca- 
zatyAM saddharmavipralope vartamAne ya imeSvevaMrUpeSu sUtrAMtapadeSu 
bhASyamANeSu bhUtasaMjJAmutpAdayiSyaMti | api tu khalu puna: subhUte 
bhaviSyaMtyanAgate’dhvani bodhisattvA mahAsattvA: pazcime kAle 
pazcime samaye pazcimAyAM paMcazatyAM saddharmavipralope vartamAne 
guNavaMta: zIlavaMta: prajJAvaMtazca bhaviSyaMti ya imeSvevaMrUpeSu sUtrAM- 
tapadeSu bhASyamANeSu bhUtasaMjJA{5 saMjJA ##Ch. J. T.##}mutpAdayiSyaMti | na khalu punaste 
subhUte bodhisattvA mahAsattvA ekabuddhaparyupAsitA bhaviSyaMti naika- 
buddhAvaropitakuzalamUlA bhaviSyaMti api tu khalu puna: subhUte 
@023
anekabuddhazatasahasra{1 sAhasra ##T.##}paryupAsitA anekabuddhazatasahasrAvaropitaku- 
zalamUlAste bodhisattvA mahAsattvA bhaviSyaMti ya imeSvevaMrUpeSu 
sUtrAMtapadeSu bhASyamANeSvekacittaprasAdamapi pratilapsyaMte | jJAtAste 
subhUte tathAgatena buddhajJAnena dRSTAste subhUte tathAgatena buddhacakSuSA 
buddhAste subhUte tathAgatena | sarve te subhUte’prameyamasaMkhyeyaM puNya- 
skaMdhaM prasa{2.prabha ##T.##}viSyaMti pratigrahISyaMti | tatkasya heto: | na hi subhUte 
teSAM bodhisattvAnAM mahAsattvAnAmAtmasaMjJA pravartate na sattvasaMjJA 
na jIvasaMjJA na pudgalasaMjJA pravartate | nApi {3 api ##Ch. T.##} teSAM subhUte bodhi- 
sattvAnAM mahAsattvAnAM dharmasaMjJA pravartate | evaM nAdharmasaMjJA | nApi 
teSAM subhUte saMjJA nAsaMjJA pravartate | tatkasya heto: | sacetsubhUte 
teSAM bodhisattvAnAM mahAsattvAnAM dharmasaMjJA pravarteta sa eva teSAmA- 
tmagrAho bhavetsattvagrAho jIvagrAha: pudgalagrAho bhavet | sacedadha{4 ceddharma ##Ch. T.##}rma- 
saMjJA pravarteta sa eva teSAmAtmagrAho bhavetsattvagrAho jIvagrAha: 
pudgalagrAha iti | tatkasya heto: | na khalu puna: subhUte bodhisattvena 
mahAsattvena dharma udgRhItaSyo nAdharma: | tasmAdiyaM tathAgatena saMdhAya 
vAgbhASitA {5 dirda tathAgatena anyAya bhASitaM ##J.## disaMsanvaya tathAgatena vagbhaSitA: ##T.## diyaM satvAya tathAgatena vAgbhASitA | ##Ch. 
Hiouen-thsang, as Mr. Kasawara informs me, translates this passage by: `Therefore 
it is spoken by the## tathAgata ##in a hidden sense. On the strength of this and a note 
of Burnouf’s {Lotus, P. 343} I have tried to restore the original text.##} | kolopamaM dharmaparyAyamAjA{6 kolo^ yamANA^ ##J.## akolo^ yamanA^ ##Ch. T.##}naGgirdharmA eva prahA- 
taSyA: prAgevAdharmA iti{7 ##The abhidharma-kosha-## vyAkhyA ##{fol. 18 a} reads## dharmA api.}||6|| 
@024
punaraparaM bhagavAnAyuSmaMtaM subhUtimetadavocat | tatkiM manyase 
subhUte asti sa kazciddharmo yastathAgatenAnuttarA samyaksaMbodhi- 
ri{1 bodhirabhi ##Ch. J. T.##}tyabhisaMbuddha: {2 saMbuddha # ##J.##} kazcidvA dharmastathAgatena dezita: | evamukta Ayu-
SmAnsubhUtirbhagavaMtametadavocat | yathAhaM bhagavanbhagavato bhASita- 
syArthamAjAnAmi nAsti sa kazciddharmo yasta{3 dharmasta ##Ch. T.##}thAgatenAnuttarA 
samyaksaMbodhiri{4 dhirabhi ##J.##}tyabhisaMbuddha: {5 ##Cf. $$17; 22.##} nAsti dharmo yastathAgatena dezita: {6 bhASita: ##Ch.## bhASita: ##T.##} | 
tatkasya heto: | yo’sau tathAgatena dharmo’bhisaMbuddho dezito 
vA agrAhya: so’nabhilapya: | na sa dharmo nAdharma: | tatkasya 
heto: | asaMskRtaprabhAvitA hyAryapudgalA: ||7|| 
bhagavAnAha | tatkiM manyase subhUte ya: kazcitkulaputro vA kula- 
duhitA vemaM {7 ##J. has## imAM, ##but otherwise## lokadhAtu: ##is used throughout 
as a masculine.##} cisAhasramahAsAhasraM lokadhAtuM saptaratnaparipUrNaM kRtvA 
tathAgatebhyo’rhadma: samyaksaMbuddhebhyo dAnaM dadyAt api nu sa 
kulaputro vA kuladuhitA vA tato nidAnaM bahu {8 bahutara ##Ch. T.##} puNyaskaMdhaM 
prasunuyAt | subhUtirAha | bahu bhagavan bahu sugata sa kulaputro 
vA kuladuhitA vA tato nidAnaM puNyaskaMdhaM prasunuyAt | tatkasya 
heto: | yo’sau bhagavanpuNyaskaMdhastathAgatena bhASita: askaMdha: sa 
tathAgatena bhASita: | tasmAttathAgato bhASate puNyaskaMdha: puNyaskaMdha 
iti | bhagavAnAha | yazca khalu puna: subhUte kulaputro vA 
kuladuhitA vemaM trisAhasramahAsAhasraM lokadhAtuM saptaratnaparipUrNaM 
@025
kRtvA tathAgatebhyo’rhadya: samyaksaMbuddhebhyo dAnaM dadyAt yazceto 
dharmaparyAyAdaMtazazcatuSpAdikAmapi gAthAmudgRhya parebhyo vistareNa 
dezayetsaMprakAzayedayameva tato nidAnaM bahutaraM puNyaskaMdhaM prasunu- 
yAdaprameyamasaMkhyeyaM | tatkasya heto: | ato nirjAtA hi subhUte 
tathAgatAnAmarhatAM samyaksaMbuddhAnAmanuttarA samyaksaMbodhirato 
nirjAtAzca buddhA bhagavaMta: | tatkasya heto: | buddhadharmA buddhadharmA 
iti subhUte’buddhadharmAzcaiva te tathAgatena bhASitA: | tenocyaMte 
buddhadharmA iti ||8|| 
tatkiM manyase subhUte api nu srotaApannasyaivaM bhavati mayA 
srotaApattiphalaM prAptamiti | subhUtirAha | no hIdaM bhagavan | 
na srotaApannasyaivaM bhavati mayA srotaApattiphalaM prAptamiti | 
tatkasya heto: | na hi sa bhagavankaMciddharmamApanna: | tenocyate 
srotaApanna iti | na rUpamApanno na zabdAnna gandhAnna rasAnna 
spraSTavyAndharmAnApanna: | tenocyate srota Apanna iti | sacedbhagavan 
srotaApannasyaivaM bhavenmayA srotaApattiphalaM prAptamiti sa eva 
tasyAtmagrAho bhavet sattvagrAho jIvagrAha: pudgalagrAho bhavediti || 
bhagavAnAha | tatiM manyase subhUte api nu sakRdAgAmina evaM 
bhavati mayA sakRdAgAmiphalaM prAptamiti | subhUtirAha | no hIdaM 
bhagavan na sakRdAgAmina evaM bhavati mayA sakRdAgAmiphalaM 
prAptamiti | tatkasya heto: | na hi sa kazciddharmo ya: sakRdAgAmi- 
tvamApanna: | tenocyate sakRdAgAmIti || 
bhagavAnAha | tatkiM manyase subhUte api nvanAgAmina evaM 
@026
bhavati mayAnAgAmiphalaM prAptamiti | subhUtirAha | no hIdaM 
bhagavan nAnAgAmina evaM bhavati mayAnAgAmiphalaM prAptamiti | 
tatkasya heto: | na hi sa bhagavankazciddharmo yo’nAgAmitvamApanna: | 
tenocyate’nAgAmIti || 
bhagavAnAha | tatkiM manyase subhUte api nvarhata evaM bhavati 
mayArhattvaM prAptamiti | subhUtirAha | no hIdaM bhagavan nArhata evaM 
bhavati mayArhattvaM prAptamiti | tatkasya heto: | na hi sa bhagavanka- 
zciddharmo yo’rhannAma | tenocyate’rhanniti | sacedbhagavannarhata evaM 
bhavenmayArhattvaM prAptamiti sa eva tasyAtmagrAho bhavet sattvagrAho 
jIvagrAha: pudgalagrAho bhavet || 
tatkasya heto: | ahamasmi bhagavaMstathAgatenArhatA samyaksaM- 
buddhenAraNAvihAriNAmagryo nirdiSTa: | ahamasmi bhagavannarhanvI- 
tarAga: | na ca me bhagavannevaM bhavati arhannasmyahaM vItarAga iti | 
sacenmama bhagavannevaM bhavenmayArhattvaM prAptamiti na mAM tathAgato 
vyAkariSyadaraNAvihAriNamagrya: subhUti: kulaputro na kvacidviha- 
rati tenocyate’raNAvihAryaraNAvihArIti ||9|| 
bhagavAnAha | tatkiM manyase subhUte asti sa kazciddharmo yasta- 
thAgatena dIpaMkarasya tathAgatasyArhata: samyaksaMbuddhasyAMtikAdudgR-
hIta: | subhUtirAha | no hIdaM bhagavan nAsti sa kazciddharmo 
yastathAgatena dIpaMkarasya tathAgatasyArhata: samyaksaMbuddhasyAMti- 
kAdudgRhIta:{1##Cf.$ 17.##} 
@027
bhagavAnAha | ya: kazcitsubhUte bodhisattva evaM vadedahaM kSetravyU- 
hAnniSpAdayiSyAmIti{1 vyAmi ##J.## vyamati ##Ch.## vyamiti ##T.##} sa vitathaM vadet | tatkasya heto: kSetravyUhA: 
kSetravyUhA iti subhUte’vyUhAste tathAgatena bhASitA: | tenocyaMte 
kSetravyUhA iti || 
tasmAttarhi subhUte bodhisattvena mahAsattvenaivamapratiSThitaM citta- 
mutpAdayitavyaM yanna kvacitpratiSThitaM cittamutpAdayitavyaM na rUpa- 
pratiSThitaM cittamutpAdayitavyaM na zabdagaMdharaspraSTavyadharmapratiSThitaM 
cittamutpAdayitaSyaM | tadyathApi nAma subhUte puruSo bhavedupetakAyo 
mahAkAyo yattasyaivaMrUpa AtmabhAva: syAt {2 ##Cf. 17.##} tadyathApi nAma sumeru: 
parvatarAja: tatkiM manyase subhUte api nu mahAnsa AtmabhAvo 
bhavet | subhUtirAha | mahAnsa bhagavanmahAnsugata sa AtmabhAvo 
bhavet | tatkasya heto: | AtmabhAva AtmabhAva iti bhagavanna bhAva: 
sa tathAgatena bhASita: | tenocyata AtmabhAva iti | na hi bhagavansa 
bhAvo nAbhAva: | tenocyata AtmabhAva iti ||10|| 
bhagavAnAha | tatkiM manyase subhUte yAvatyo gaMgAyAM mahAnadyAM 
vAlukAstAvatya eva gaMgAnadyo bhaveyu: tAsu yA vAlukA api 
nu tA bahyo bhaveyu: | subhUtirAha | tA eva tAvadgagavanbahvyo 
gaMgAnadyo bhaveyu: prAgeva yAstAsu gaMgAnadISu vAlukA: | bhaga- 
vAnAha | ArocayAmi te subhUte prativedayAmi te yAvatyastAsu 
gaMgAnadISu vAlukA bhaveyustAvato lokadhAtUnkazcideva strI vA 
puruSo vA saptaratnaparipUrNaM kRtvA tathAgatebhyo’rhadbhya: samyaksaM- 
@028
buddhebhyo dAnaM dadyAt tatkiM manyase subhUte api nu sA strI vA 
puruSo vA tato nidAnaM bahu puNyaskaMdhaM prasunuyAt | subhUtirAha | 
bahu bhagavanbahu sugata strI vA puruSo vA tato nidAnaM puNyaskaMdhaM 
prasunuyAdaprameyamasaMkhyeyaM | bhagavAnAha | yazca khalu puna: subhUte strI 
vA puruSo vA tAvato lokadhAtUnsaptarAnaparipUrNaM kRtvA tathAga- 
tebhyo’rhadma: samyaksaMbuddhebhyo dAnaM dadyAt yazca kulaputro vA 
kuladuhitA veto dharmaparyAyAdaMtazazcatuSpAdikAmapi gAthAmudgRhya 
parebhyo dezayetsaMprakAzayedayameva tato nidAnaM bahutaraM puNyaskaMdhaM 
prasunuyAdaprameyamasaMkhyeyaM ||11|| 
api tu khalu puna: subhUte yasminpRthivIpradeza ito dharmaparyA- 
yAdaMtazazcatuSpAdikAmapi gAthAmudgRhya bhASyeta vA saMprakAzyeta 
vA sa pRthivIpradezazcaityabhUto bhavetsadevamAnuSAsurasya lokasya ka: 
punarvAdo ya imaM dharmaparyAyaM sakalasamAptaM dhArayiSyaMti vAca- 
yiSyaMti paryavApsyaMti parebhyazca vistareNa saMprakAzayiSyaMti | para- 
meNa te subhUta AzcaryeNa samanvAgatA bhaviSyaMti | tasmiMzca subhUte 
pRthivIpradeze zAstA viharatyanyatarAnyataro vA vijJagurusthA- 
nIya: {1 ##Cf. 15.##} ||12|| 
evamukta AyuSmAnsubhUtirbhagavaMtametadavocat | ko nAmAyaM 
bhagavandharmaparyAya: kathaM cainaM dhArayAmi | evamukte bhagavAnA- 
yuSmaMtaM subhUtimetadavocat | prajJApAramitA nAmAyaM subhUte dharma- 
paryAya: | evaM cainaM dhAraya | tatkasya heto: | yaiva subhUte prajJApA- 
@029
ramitA tathAgatena bhASitA saivApAramitA tathAgatena bhASitA | 
tenocyate prajJApAramiteti || 
tatkiM manyase subhUte api nvasti sa kazciddharmo yastathAgatena 
bhASita: | subhUtirAha | no hIdaM bhagavan nAsti sa kazciddharmo 
yastathAgatena bhASita: || 
bhagavAnAha | tatkiM manyase subhUte yAvat trisAhasramahAsAhasre 
lokadhAtau pRthivIraja: kaccittadvahu bhavet | subhUtirAha | bahu 
bhagavanbahu sugata pRthivIrajo bhavet | tatkasya heto: | yattaGga- 
gavanpRthivIrajastathAgatena bhASitamarajastaGgagavaMstathAgatena bhA- 
SitaM | tenocyate pRthivIraja iti || yo’pyasau lokadhAtustathA- 
gatena bhASito’dhAtu: sa tathAgatena bhASita: | tenocyate loka- 
dhAturiti || 
bhagavAnAha | tatkiM manyase subhUte dvAtriMzanmahApuruSalakSaNaista- 
yAgato’rhansamyaksaMbuddho draSTavya: | subhUtirAha | no hIdaM bhagavan 
dvAtriMzanmahApuruSalakSaNaistathAgato’rhansamyaksaMbuddho draSTavya: | 
tatkasya heto: | yAni hi tAni bhagavan dvAtriMzanmahApuruSalakSa- 
NAni tathAgatena bhASitAnyalakSaNAni tAni bhagavaMstathAgatena 
bhASitAni | tenocyaMte dvAtriMzanmahApuruSalakSaNAnIti {1 ##Cf. 5; 20; 25.##} || 
bhagavAnAha | yazca khalu puna: subhUte strI vA puruSo vA dine 
dine gaMgAnadIvAlukAsamAnAtmabhAvAnparityajet | evaM paritya- 
jangaMgAnadIvAlukAsamAnkalpAMstAnAtmabhAvAnparityajet yazceto 
@030
dharmaparyAyAdaMtazazcatuSpAdikAmapi gAthAmudgRhya parebhyo dezayetsaMpra- 
kAzayedayameva tato nidAnaM bahutaraM puNyaskaMdhaM prasunuyAdaprameya- 
masaMkhyeyaM ||13|| 
atha khalvAyuSmAnsubhUtirdharmavegenAzrUNi prAmuMcat so’zrUNi 
pramRjya bhagavaMtametadavocat | AzcaryaM bhagavanparamAzcaryaM sugata 
yAvadayaM dharmaparyAyastathAgatena bhASito’grayAnasaMprasthitAnAM 
sattvAnAmarthAya zreSThayAnasaMprasthitAnAmarthAya {1 ##Cf. 15.##} yato me bhaga- 
vaJjJAnamutpannaM | na mayA bhagavaJjAtvevaMrUpo dharmaparyAya: zrutapUrva: | 
parameNa te bhagavannAzcaryeNa samanvAgatA bodhisattvA bhaviSyaMti ya iha 
sUtre bhASyamANe zrutvA bhUtasaMjJAmutpAdayiSyaMti | tatkasya heto: | 
yA caiSA bhagavanbhUtasaMjJA saivAbhUtasaMjJA | tasmAttathAgato bhASate 
bhUtasaMjJA bhUtasaMjJeti || 
na mama bhagavannAzcaryaM {2 ##After## AzcaryaM ##J. has## bhavet.} yadAhamimaM dharmaparyAyaM bhASyamANamava- 
kalpayAmyadhimucye | ye’pi te bhagavansattvA bhaviSyaMtyanAgate’dhvani 
pazcime kAle pazcime samaye pazcimAyAM paMcazatyAM saddharmavipra- 
lope vartamAne ya imaM bhagavandharmaparyAyamudgRhISyaMti dhArayiSyaMti 
vAcayiSyaMti paryavApsyaMti parebhyazca vistareNa saMprakAzayiSyaMti 
te paramAzcaryeNa samanvAgatA bhaviSyaMti || 
api tu khalu punarbhagavanna teSAmAtmasaMjJA pravartiSyate{3 pravartate ##Ch. T.##} na 
sattvasaMjJA na jIvasaMjJA na pudgalasaMjJA pravartiSyate nApi teSAM 
kAcitsaMjJA nAsaMjJA pravartate | tatkasya heto: | yA sA bhagavannAtma- 
@031
saMjJA saivAsaMjJA | yA sattvasaMjJA jIvasaMjJA pudgalasaMjJA saivAsaMjJA | 
tatkasya heto: | sarvasaMjJApagatA hi buddhA bhagavaMta: || 
evamukte bhagavAnAyuSmaMtaM subhUtimetadavocat | evametat subhUte 
evametat | paramAzcaryasamanvAgatAste sattvA bhaviSyaMti ya iha subhUte 
sUtre bhASyamANe nottrasiSyaMti na saMtrasiSyaMti na saMtrAsamApatsyaMte | 
tatkasya heto: | paramapAramiteyaM subhUte tathAgatena bhASitA yadutApA- 
ramitA | yAM ca subhUte tathAgata: paramapAramitAM bhASate {1 bhAvita: yAM ca tathAgata: paramapAramitana bhASite ##J.##} tAmapari- 
mANA api buddhA bhagavaMto bhASaMte | tenocyate paramapAramiteti || 
api tu khalu puna: subhUte yA tathAgatasya kSAMtipAramitA 
saivApAramitA | tatkasya heto: | yadA me subhUte kaliMgarAjAMgaM{2 ##Eitel, Handbook of Chinese Buddhism, pp. 49 and 55, gives## kAlirAja, ##and this, as Mr. Nanjio informs me, is the 
reading presupposed by the Chinese translations. One Chinese transliteration, how- 
ever, points to## kaliGga-rAgA kaliMga ##Ch. J. T.##}- 
pratyaMgamAMsAnyacchaitsIttasminsamaya AtmasaMjJA vA sattvasaMjJA vA 
jIvasaMjJA vA pudgalasaMjJA vA nApi me kAccitsaMjJA vA- 
saMjJA vA babhUva | tatkasya heto: | sacenme subhUte tasminsamaya 
AtmasaMjJAbhaviSyadvyApAdasaMjJApi me tasminsamaye’bhaviSyat | 
sacetsattvasaMjJA jIvasaMjJA pudgalasaMjJAbhaviSyadvyApAdasaMjJApi me 
tasminsamaye’bhaviSyat | tatkasya heto: | abhijAnAmyahaM subhUte 
'tIte’dhvani paMca jAtizatAni yadahaM kSAMtivAdI RSirabhUvaM | 
tathApi me nAtmasaMjJA babhUva na sattvasaMjJA na jIvasaMjJA na pudgala- 
saMjJA babhUva | tasmAttarhi subhUte bodhisattvena mahAsattvena sarvasaMjJA 
@032
vivarjayitvAnuttarAyAM samyaksaMbodhau cittamutpAdayitavyaM | na rUpa- 
pratiSThitaM cittamutpAdayitavyaM na zabdagaMdharasaspraSTavyadharmapratiSThitaM 
cittamutpAdayitavyaM na dharmapratiSThitaM cittamutpAdayitavyaM nAdharma- 
pratiSThitaM cittamutpAdayitavyaM na kvacitpratiSThitaM cittamutpAdayi- 
tavyaM | tatkasya heto: | yatpratiSThitaM tadevApratiSThitaM | tasmAdeva 
tathAgato bhASate apratiSThitena bodhisattvena dAnaM dAtavyaM | na 
rUpazabdagaMdharasasparzadharmapratiSThitena dAnaM dAtavyaM {1 ##Cf. 4.##} || 
api tu khalu puna: subhUtebodhisattvenaivaMrUpo dAnaparityAga: 
kartavya: sarvasattvAnAmarthAya | tatkasya heto: | yA caiSA subhUte sattva- 
saMjJA saivAsaMjJA | ya evaM te sarvasattvAstathAgatena bhASitAsta 
evAsattvA: | tatkasya heto: {2 tatkasya heto: ##left out here in Ch. T.##} | bhUtavAdI subhUte tathAgata: satyavAdI 
tathAvAdyananyathAvAdI tathAgata: | na vitathavAdI tathAgata: || 
api tu khalu puna: subhUte yastathAgatena dharmo’bhisaMbuddho 
dezito nidhyAto na tatra satyaM na mRSA | tadyathApi nAma subhUte 
puruSo’MdhakArapraviSTo na kiMcidapi pazyet evaM vastupatito 
bodhisattvo draSTavyo yo vastupatito dAnaM parityajati | tadyathApi 
nAma subhUte cakSuSmAnpuruSa: prabhAtAyAM rAtrau sUrye’bhyudgate nAnA- 
vidhAni rUpANi pazyet evamavastupatito bodhisattvo draSTavyo 
yo’vastupatito dAnaM parityajati || 
api tu khalu puna: subhUte ye kulaputrA vA kuladuhitaro vemaM 
dharmaparyAyamudgRhISyaMti dhArayiSyaMti vAcayiSyaMti paryavApsyaMti
@033
parebhyazca vistareNa saMprakAzayiSyaMti jJAtAste subhUte tathAgatena 
buddhajJAnena dRSTAste subhUte tathAgatena buddhacakSuSA buddhAste tathA- 
gatena | sarve te subhUte sattvA aprameyamasaMkhyeyaM puNyaskaMdhaM prasaviSyaMti 
pratigrahISyaMti ||14|| 
yazca khalu puna: subhUte strI vA puruSo vA pUrvAhNkAlasamaye 
gaMgAnadIvAlukAsamAnAtmabhAvAnparityajet evaM madhyAhnakAla- 
samaye gaMgAnadIvAlukAsamAnAtmabhAvAnparityajet sAyAhnakA- 
lasamaye gaMgAnadIvAlukAsamAnAtmabhAvAnyaparityajet{1 ##From## sAyAhna ##to## parityajet ##left out in Ch. and T. The Chinese and Tibetan texts 
write## vAlukopama ##instead of## vAlikAsana, ##and the same variation occurs in other Buddhist 
texts##}anena 
paryAyeNa bahUni kalpakoTiniyutazatasahasrANyAtmabhAvAnyaritya- 
jet yazcemaM dharmaparyAyaM zrutvA na pratikSipet ayameva tato nidAnaM 
bahutaraM puNyaskaMdhaM prasunuyAdaprameyamasaMkhyeyaM | ka: punarvAdo yo 
likhitvodgRhNIyAGkArayedvAcayetparyavApnuyAtparebhyazca vistareNa saM- 
prakAzayet || 
api tu khalu puna: subhUte aciMtyo’tulyo’yaM dharmaparyAya: | 
ayaM ca subhUte dharmaparyAyastathAgatena bhASito’grayAnasaMprasthitAnAM 
sattvAnAmarthAya zreSThayAnasaMprasthitAnAM sattvAnAmarthAya {2 ##Cf. 14.##} | ya {3 ya ##deest in J. Ch. T.##) imaM 
dharmaparyAyamudgrahISyaMti dhArayiSyaMti vAcayiSyaMti paryavApsyaMti 
parebhyazca vistareNa saMprakAzayiSyaMti jJAtAste subhUte tathAgatena buddha- 
jJAnena dRSTAste subhUte tathAgatena buddhacakSuSA buddhAste tathAgatena | 
@034
sarve te subhUte sattvA aprameyeNa puNyaskaMdhena samanvAgatA bhaviSyaMti | 
aciMtyenAtulyenAmApyenAparimANena puNyaskaMdhena samanvAgatA 
bhaviSyaMti | sarve te subhUte sattvA: samAMzena bodhiM dhArayiSyaMti 
vAcayiSyaMti paryavApsyaMti | tatkasya heto: | na hi zakyaM subhUte'yaM 
dharmaparyAyo hInAdhimuktikai: sattvai: zrotuM nAtmadRSTikairna sattvadRSTi- 
kairna jIvadRSTikairna pudgaladRSTikai: | nAbodhisattvapratijJai: sattvai:
zakyamayaM dharmaparyAya: zrotuM vodgrahItuM vA dhArayituM vA vAcayituM 
vA paryavAptuM vA | nedaM sthAnaM vidyate || 
api tu khalu puna: subhUte yatra pRthivIpradeza idaM sUtraM prakAza- 
yiSyate pUjanIya: sa pRthivIpradezo bhaviSyati sadevamAnuSAsurasya 
lokasya vaMdanIya: pradakSiNIyazca sa pRthivIpradezo bhaviSyati 
caityabhUta: sa pRthivIpradezo bhaviSyati {1 ##Cf.$ 12.##} ||15|| 
api tu ye te subhUte kulaputrA vA kuladuhitaro vemAnevaMrU- 
pAnsUtrAMtAnudgrahISyaMti dhArayiSyaMti vAcayiSyaMti paryavApsyaMti 
yonizazca manasikariSyaMti parebhyazca vistareNa saMprakAzayiSyaMti 
te paribhUtA bhaviSyaMti suparibhUtAzca bhaviSyaMti | tatkasya heto: | 
yAni ca teSAM subhUte sattvAnAM paurvajanmikAnyazubhAni karmANi 
kRtAnyapAyasaMvartanIyAni dRSTa eva dharma paribhUtatayA tAni paurvaja- 
nmikAnyazubhAni karmANi kSapayiSyaMti buddhabodhiM cAnuprApsyaMti || 
{2 tatkasya heto: ##Ch. T. before## abhijJAnAmyahaM.)abhijAnAmyahaM subhUte atIte’dhvanyasaMkhyeyai: kalpairasaMkhye- 
yatarairdIpaMkarasya tathAgatasyArhata: samyaksaMbuddhasya pareNa para- 
@035
tareNa caturazItibuddhakoTiniyutazatasahasrANyabhUvanye mayArAgitA 
ArAgya {1 ##Instead of## ArAgitA ArAgya ##etc. J. has## ArAdhitA ArAdhya ## etc., but##  virAgitA:.) na virAgitA: | yacca mayA subhUte te buddhA bhagavaMta 
ArAgitA ArAgya na virAgitA yacca pazcime kAle pazcime 
samaye pazcimAyAM saddharmavipralopakAle vartamAna {2 na imAn ##deest in J.## ne ya imAn ##Ch. T.##) 
imAnevaMrUpAnsUcAMtAnudgrahISyaMti dhArayiSyaMti vAcayiSyaMti vAcayiSyaMti parya- 
vApsyaMti parebhyazca vistareNa saMprakAzayiSyaMti asya khalu puna: 
subhUte puNyaskaMdhasyAMtikAdasau paurvaka: puNyaskaMdha: zatatamImapi 
kalAM nopaiti sahasratamImapi zatasahasratamImapi koTitamImapi 
koTizatatamImapi koTizatasahasratamImapi koTiniyutazatasaha- 
sratamImapi saMkhyAmapi kalAmapi gaNanAmapyupamAmapyupaniSada- 
mapi {3 niSadamapi ##Ch. T.## nizAmapi ##J.##) yAvadaupamyamapi na kSamate || 
sacetpuna: subhUte teSAM kulapuSANAM kuladuhitR#NAM vAhaM puNya- 
skaMdhaM bhASeyaM yAvatte kulaputrA vA kuladuhitaro vA tasminsamaye 
puNyaskaMdhaM prasaviSyaMti pratigrahISyaMti unmAdaM sattvA anuprApruyu- 
zcittavikSepaM vA gaccheyu: | api tu khalu puna: subhUte aciM- 
tyo’tulyo’yaM dharmaparyAyastathAgatena bhASita: | asyAciMtya eva 
vipAka: pratikAMkSitavya: ||16|| 
atha khalvAyuSmAnsubhUtirbhagavaMtametadavocat | kathaM bhagavanbo- 
dhisattvayAnasaMprasthitena sthAtavyaM kathaM pratipattavyaM kathaM cittaM 
pragrahItavyaM {4 ##Cf. 2.##) | bhagavAnAha | iha subhUte bodhisattvayAnasaMprasthitenaivaM 
@036
cittamutpAdayitavyaM sarve sattvA mayAnupadhizeSe nirvANadhAtau 
parinirvApayitavyA: | evaM ca sattvAnparinirvApya na kazcitsattva: 
parinirvApito bhavati | tatkasya heto: sacetsubhUte bodhisattvasya 
sattvasaMjJA pravarteta na sa bodhisattva iti vaktavya: | jIvasaMjJA vA 
yAvatpudgalasaMjJA vA pravarteta na sa bodhisattva iti vaktavya:{1 ##Cf. 3.##} | 
tatkasya heto: | nAsti subhUte sa kazciddharmo yo bodhisattvayAna- 
saMprasthito nAma || 
tatkiM manyase subhUte asti sa kazciddharmo yastathAgatena dIpaM- 
karasya tathAgatasyAMtikAdanuttarAM samyaksaMbodhimabhisaMbuddha: | 
evamukta AyuSmAnsubhUtirbhagavaMtametadavocat | yathAhaM bhagavan 
bhagavato bhASitasyArthamAjAnAmi nAsti sa bhagavankazciddharmo 
yastathAgatena dIpaMkarasya tathAgatasyArhata: samyaksaMbuddhasyAMti- 
kAdanuttarAM samyaksaMbodhimabhisaMbuddha: | evamukte bhagavAnAyuSmaMtaM 
subhUtimetadavocat | evametatsubhUte evametat nAsti subhUte sa 
kazciddharmo yastathAgatena dIpaMkarasya tathAgatasyArhata: samyaksaM- 
buddhasyAMtikAdanuttarAM samyaksaMbodhimabhisaMbuddha: {2 ##Cf. Io.##) | sacetpuna: subhUte 
kazciddharmastathAgatenAbhisaMbuddho’bhaviSyat {3 vyAt ##Ch. j.##) vyet ##j.##) na mAM dIpaMkarastathA- 
gato vyAkariSyamGgaviSyasitvaM mANavA{4 mAnavA ##j. Deest in Ch.T.##}nAgate’dhvani zAkyamunirnAma 
tathAgato’rhansamyaksaMbuddha iti | yasmAttarhi subhUte tathAgatenArhatA 
samyaksaMbuddhena nAsti sa kazciddharmo yo'nuttarAM samyaksaMbodhi- 
mabhisaMbuddhastasmAdahaM dIpaMkareNa tathAgatena vyAkRto bhaviSyasi 
@037 
tvaM mANavAnAgate’dhvani zAkyamunirnAma tathAgato’rhansamyaksaM- 
buddha: || 
tatkasya hetostathAgata iti subhUte | bhUtatathatAyA {1 tathAgatAyA ##J.##} etadadhivacanaM | 
tathAgata iti subhUte | anutpAdadharmatAyA etadadhivacanaM | tathAgata 
iti {2 bhagavAniti ##Ch.##} subhUte | dharmoccheda{3 dharmopaccheda ##T.##)syaitadadhivacanaM | tathAgata iti subhUte | atyaM-
tAnutpannasyaitadadhivacanaM || 
tatkasya heto: | eSa subhUte’nutpAdo ya: paramArtha: | ya: kazcitsubhUta 
evaM vadettathAgatenArhatA samyaksaMbuddhenAnuttarA samyaksaMbodhi- 
rabhisaMbuddheti sa vitathaM vadet abhyAcakSIta mAM sa subhUte asa- 
todgRhItena | tatkasya heto: | nAsti subhUte sa kazciddharmo yastathA- 
gatenAnuttarAM samyaksaMbodhimabhisaMbuddha: {4 ##Cf. 7: 22.##} | yazca subhUte tathAgatena 
dharmo’bhisaMbuddho dezito vA tatra na satyaM na mRSA | tasmAttathAgato 
bhASate sarvadharmA buddhadharmA iti {5 sarvadharmA iti ##Ch.## sarvadharma iti ##T.## sarvadharma buddhadharma iti ##J##.) | tatkasya heto: | sarvadharmA iti subhUte 
adharmAstathAgatena bhASitA: | tasmAducyaMte sarvadharmA buddharmA iti || 
tadyathApi nAma subhUte puruSo bhavedupetakAyo mahAkAya: | 
AyuSmAnsubhUtirAha | yo'sau bhagavaMstathAgatena puruSo bhASita 
upetakAyo mahAkAya iti akAya: sa bhagavaMstathAgatena bhASita: | 
tenocyata upetakAyo mahAkAya iti {6 ##Cf. 10##.} || 
bhagavAnAha | evametatsubhUte | yo bodhisattva evaM vadedahaM 
sattvAnparinirvApayiSyAmIti na sa bodhisattva iti vaktavya: |
@038 
tatkasya heto: | asti subhUte sa kazciddharmo yo bodhisattvo nAma | 
subhUtirAha | no hIdaM bhagavan nAsti sa kazciddharmo yo bodhisattvo 
nAma | bhagavAnAha | sattvA: sattvA iti subhUte asattvAste tathAgatena 
bhASitAstenocyaMte sattvA iti | tasmAttathAgato bhASate nirAtmAna: 
sarvadharmA {1 nissattva sarvadharma: ##J.##} nirjIvA niSpoSA {2 niSpoSA ##deest in J.: translated by## kumAragiva. ##See Childers s. v. poriso.##} niSpudgalA: sarvadharmA iti || 
ya: subhUte bodhisattva evaM vadedahaM kSetravyUhAnniSpAdayiSyAmIti 
sa vitathaM vadet {3 so’pi tathaiva vaktavya: ##J.##} | tatkasya heto: | kSetravyUhA kSetravyUhA iti subhUte 
avyUhAste tathAgatena bhASitA: | tenocyaMte kSetravyUhA iti || 
ya: subhUte bodhisattvo nirAtmAno dharmA nirAtmAno dharmA 
ityadhimucyate sa tathAgatenArhatA samyaksaMbuddhena bodhisattvo 
mahAsattva ityAkhyAta: ||17|| 
bhagavAnAha | tatkiM manyase subhUte saMvidyate tathAgatasya mAMsa- 
cakSu: | subhUtirAha | evametadbhagavan saMvidyate tathAgatasya mAMsa- 
cakSu: | bhagavAnAha | tatkiM manyase subhUte saMvidyate tathAgatasya 
divyaM cakSu: | subhUtirAha | evametadbhagavan saMvidyate tathAgatasya 
divyaM cakSu: | bhagavAnAha | tatkiM manyase subhUte saMvidyate tathA- 
gatasya prajJAcakSu: | subhUtirAha | evametadbhagavan saMvidyate 
tathAgatasya prajJAcakSu: | bhagavAnAha | tatkiM manyase subhUte saMvidyate 
tathAgatasya dharmacakSu: | subhUtirAha | evametadbhagavan saMvidyate 
tathAgatasya dharmacakSu: | bhagavAnAha | tatkiM manyase subhUte 
@039
saMvidyate tathAgatasya buddhacakSu: | subhUtirAha | evametadbhagavansaMvidyate 
tathAgatasya buddhacakSu: || 
bhagavAnAha {1 ##T. inserts## tatkiM manyase subhUte yAvatyo gaMgAyAM mahAnadyAM vAlukAstathAgatena bhASitA: | 
subhUtirAha | evametadbhagavaM | evametatsugata bhASitAstathAgatena bAlukA: | bhagavAnAha | sAdhu sAdhu 
subhUte | ##Ch. has only## sAdhu sAdhu subhUte ##after## bhagavAnAha | ##J. gives a shorter text:## yAvatyo 
gaMgAnakhAM bAlikAstAvanayo gaMgAnadyo bhaveyu: iti tAsu yA bAlikAstAvaMtazca lokadhAtavo bhaveyu:.##} | tatkiM manyase subhUte yAvatyo gaMgAyAM mahAnadyAM 
vAlukA api nu tA vAlukAstathAgatena bhASitA: | subhUtirAha | 
evametaGgagavannevametatsugata bhASitAstathAgatena vAlukA: | bhaga- 
vAnAha | tatkiM manyase subhUte yAvatyo gaMgAyAM mahAnadyAM vAlu- 
kAstAvatya eva gaMgAnadyo bhaveyu: tAsu yA vAlukAstAvaMtazca 
lokadhAtavo bhaveyu: kaccidvahavaste lokadhAtavo bhaveyu: | 
subhUtirAha | evametadbhagavannevametatsugata bahavaste lokadhAtavo 
bhaveyu: | bhagavAnAha | yAvaMta: subhUte teSu lokadhAtuSu sattvAsteSAmahaM 
nAnAbhAvAM cittadhArAM prajAnAmi {2 prajAnIyAt ##Ch.## prajAnIya: ##J.##} | tatkasya heto: cittadhArA 
cittadhAreti subhUte adhAraiSA tathAgatena bhASitA | tenocyate 
cittadhAreti | tatkasya heto: | atItaM subhUte cittaM nopalabhyate | 
anAgataM cittaM nopalabhyate {3 ##T. has## vopalabhyate ##three times, Ch. has## no^, vo^, ##and## no^,} | pratyutpannaM cittaM nopalabhyate ||18|| 
tatkiM manyase subhUte ya: kazcitkulaputro vA kuladuhitA vemaM 
trisAhasramahAsAhasraM lokadhAtuM saptaratnaparipUrNaM kRtvA tathAgatebhyo 
‘rhadbhya: samyaksaMbuddhebhyo dAnaM dadyAt {4 ##T. repeats## tatkiM manyase subhUte.} api nu sa kulaputro vA 
@040
kuladuhitA vA tato nidAnaM bahu {1 ##Ch. and T. use## bahutaraM ##instead of## bahu.##} puNyaskaMdhaM prasunuyAt | subhU- 
tirAha | bahu bhagavanbahu sugata {2 ##Ch. and T. insert## sa kulaputro vA kuladuhitA vA tato nidAnaM bahutaraM puNyaskaMdhaM prasunuyAt ##as in 8.##} | bhagavAnAha | evametatsubhUte 
evametat bahu sa kulaputro vA kuladuhitA vA tato nidAnaM 
{3 ##Ch. and T. insert## bahutaraM.}puNyaskaMdhaM prasunuyAdaprameyamasaMkhyeyaM | tatkasya heto: | puNya- 
skaMdha: puNyaskaMdha iti subhUte askaMdha: sa tathAgatena bhASita: |  
tenocyate puNyaskaMdha iti | sacetpuna: subhUte puNyaskaMdho’bhaviSyanna{4 bhaviSyati ##T. Ch.## bhaviSyet ##J.##}
tathAgato’bhASiSyat {5 bhAviSyat ##T. Ch.## bhAviSyet ##J.##} puNyaskaMdha: puNyaskaMdha iti ||19|| 
tatkiM manyase subhUte rUpakAyapariniSpattyA tathAgato draSTavya: | 
subhUtirAha | no hIdaM bhagavan na rUpakAyapariniSpattyA tathAgato 
draSTavya: | tatkasya heto: | rUpakAyapariniSpattI rUpakAyaparini- 
Spattiriti bhagavan apariniSpattireSA tathAgatena bhASitA | 
tenocyate rUpakAyapariniSpattiriti || 
bhagavAnAha | tatkiM manyase subhUte lakSaNasaMpadA tathAgato draSTa- 
Sya: | subhUtirAha| no hIdaM bhagavan na lakSaNasaMpadA tathAgato draSTavya: | 
tatkasya heto: | yaiSA bhagavaM^llakSaNasaMpattathAgatena bhASitA alakSaNa- 
saMpadeSA tathAgatena bhASitA | tenocyate lakSaNasaMpaditi {6 ##Cf. 5; 13; 25.##} ||20|| 
bhagavAnAha | tatkiM manyase subhUte api nu tathAgatasyaivaM bhavati 
mayA dharmo dezita iti | {7 ##Instead of## subhUtirAha ##to## ya: subhUte, ##J. has## na khalu puna evaM draSTavyaM yo mAM subhUte.}subhUtirAha | no hIdaM bhagavan tathA- 
gatasyaivaM bhavati mayA dharmo dezita iti | bhagavAnAha | ya: subhUte 
@041
evaM vadettathAgatena dharmo dezita iti sa vitathaM vadet abhyAcakSIta 
mAM sa subhUte’satodgRhItena | tatkasya heto: dharmadezanA dharmadezaneti 
subhUte nAsti sa kazciddharmo yo dharmadezanA nAmopalabhyate || 
evamukta AyuSmAnsubhUtirbhagavaMtametadavocat | asti bhagavanke- 
citsattvA bhaviSyaMtyanAgate’dhvani pazcime kAle pazcime samaye 
pazcimAyAM paMcazatyAM saddharmavipralope vartamAne ya imAnevaMrU- 
pAndharmAJzrutvAbhizraddhAsyaMti | bhagavAnAha | na te subhUte sattvA 
nAsattvA: | tatkasya heto: | sattvA: sattvA iti subhUte sarve te subhUte 
asattvAstathAgatena bhASitA: | tenocyaMte sattvA iti ||21|| 
tatkiM manyase subhUte api nvasti sa kazciddharmo yastathAgatenA- 
nuttarAM samyaksaMbodhimabhisaMbuddha: {1 ##Cf. 7; 17.##} | AyuSmAnsubhUtirAha | no hIdaM 
bhagavan nAsti sa bhagavankazciddharmo yastathAgatenAnuttarAM samyaksaM- 
bodhimabhisaMbuddha: | bhagavAnAha | evametatsubhUte evametat aNurapi 
tatra dharmo na saMvidyate nopalabhyate | tenocyate'nuttarA samyaksaM- 
bodhiriti ||22|| 
api tu khalu puna: subhUte sama: sa dharmo na tatra kazcidviSama: | 
tenocyate’nuttarA samyaksaMbodhiriti | nirAtmatvena ni:sattvatvena 
nirjIvatvena niSpudgalatvena samA sAnuttarA samyaksaMbodhi: sarvai: 
kuzalairdharmairabhisaMbudhyate | tatkasya heto: | kuzalA dharmA: kuzalA 
dharmA iti subhUte adharmAzcaiva te tathAgatena bhASitA: | tenocyaMte 
kuzalA dharmA iti ||23|| 
@042
yazca khalu puna: subhUte strI vA puruSo vA yAvaMtastrisAhasra- 
mahAsAhasre lokadhAtau sumerava: parvatarAjAnastAvato rAzInsa- 
prAnAM ratnAnAmabhisaMhRtya tathAgatebhyo’rhadma: samyaksaMbuddhebhyo 
dAnaM dadyAt yazca kulaputro vA kuladuhitA veta: prajJApAramitAyA 
dharmaparyAyAdaMtazazcatuSpAdikAmapi gAthAmudgRhya parebhyo dezayedasya 
subhUte puNyaskaMdhasyAsau paurvaka: puNyaskaMdha: zatatamImapi kalAM 
nopaiti yAvadupaniSadamapi na kSamate {1 ##Cf. 16.##} ||24|| 
tatkiM manyase subhUte api nu tathAgatasyaivaM bhavati mayA sattvA: 
parimocitA iti | na khalu puna: subhUta evaM draSTavyaM | tatkasya heto: | 
nAsti subhUte kazcitsattvo yastathAgatena parimocita: | yadi puna: 
subhUte kazcitsattvo’bhaviSyadyastathAgatena parimocita: syAt sa 
eva tathAgatasyAtmagrAho’bhaviSyAsattvagrAho jIvagrAha: pudgalayA- 
ho’bhaviSyat | AtmagrAha iti subhUte agrAha eva tathAgatena 
bhASita: | sa ca vAlapRthagjanairudgRhIta: | bAlapRthagjanA iti 
subhUte ajanA eva te tathAgatena bhASitA: | tenocyaMte bAla- 
pRthagjanA iti ||25|| 
tatkiM manyase subhUte lakSaNasaMpadA tathAgato draSTavya: | subhUti- 
rAha | no hIdaM bhagavan | yathAhaM bhagavato bhASitasyArthamAjAnAmi 
na lakSaNasaMpadA tathAgato draSTavya: {2 ##Cf. 5; 13; 20.##} | bhagavAnAha | sAdhu sAdhu 
subhUte evametatsubhUte evametadyathA vadasi | na lakSaNasaMpadA 
tathAgato draSTavya: | tatkasya heto: | sacetpuna: subhUte lakSaNasaMpadA 
@043
tathAgato draSTavyo’bhaviSyadrAjApi cakravartI tathAgato’bhaviSyat | 
tasmAnna lakSaNasaMpadA tathAgato draSTavya: | AyuSmAnsubhUtirbhaga- 
vaMtametadavocat | yathAhaM bhagavato bhASitasyArthamAjAnAmi na 
lakSaNasaMpadA tathAgato draSTavya: | atha khalu bhagavAMstasyAM velA- 
yAmime gAthe abhASata | 
ye mAM rUpeNa cAdrAkSurye mAM ghoSeNa cAnvagu: {1 canvayu: ##J.## cAnvayo ##Ch.## cAnvayot ##T.##} | 
mithyAprahANaprasRtA na mAM drakSyaMti te janA: ||1|| 
dharmato buddho draSTavyo dharmakAyA hi nAyakA: | 
dharmatA ca na {2 ca na ##J.## cAsya ##Ch. T.##} vijJeyA na sA {3 sA ##J.## sa ##Ch. T.##} zakyA {4 zakyaM ##J.## zakyA ##Ch. T.##} vijAnituM {5 kJanihuM ##J. T. See Childers s.v.ganati.##} ||2||26|| 
tatkiM manyase subhUte lakSaNasaMpadA tathAgatenAnuttarA samyaksaM- 
bodhirabhisaMbuddhA | na khalu punaste subhUta evaM draSTavyaM | tatkasya 
heto: | na hi subhUte lakSaNasaMpadA tathAgatenAnuttarA samyaksaMbo- 
dhirabhisaMbuddhA syAt | na khalu punaste subhUte kazcidevaM vadet 
bodhisattvayAnasaMprasthitai: kasyaciddharmasya vinAza: prajJapta ucchedo 
veti | na khalu punaste subhUta evaM draSTavyaM | tatkasya heto: | 
na bodhisattvayAnasaMprasthitai: kasyaciddharmasya vinAza: prajJapto 
noccheda: ||27|| 
yazca khalu puna: subhUte kulaputro vA kuladuhitA vA gaMgAnadI- 
vAlukAsamAM^llokadhAtUnsaptaratnaparipUrNaM kRtvA tathAgatebhyo’rhadma: 
samyaksaMbuddhebhyo dAnaM dadyAdyazca bodhisattvo nirAtmakeSvanutpatti- 
@044
keSu dharmeSu kSAMtiM pratilabhate ayameva tato nidAnaM bahutaraM 
puNyaskaMdhaM prasavedaprameyamasaMkhyeyaM | na khalu puna: subhUte bodhisattvena 
mahAsattvena puNyaskaMdha: parigrahItavya: | AyuSmAnsubhUtirAha | 
nanu bhagavan {1 bhagavanna ##T.## bhagavaM ##Ch.## na nu bhagavaM ##J.##} bodhisattvena puNyaskaMdha: parigrahItavya: | bhagavAnAha | 
parigrahItavya: subhUte no grahItavya: {2 todgRhItavya: ##J.## nodgRhItavya: ##Ch.## no gRhItavya: ##T.##} | tenocyate parigrahItavya 
iti ||28|| 
api tu khalu puna: subhUte ya: kazcidevaM vadettathAgato gacchati 
vAgacchati vA tiSThati vA niSIdati vA zayyAM vA kalpayati na 
me subhUte bhASitasyArthamAjAnAti | tatkasya heto: | tathAgata 
iti subhUta ucyate na kvacidgato na kutazci{3 na kvaciccidA ##T.##}dAMgata: | tenocyate 
tathAgato’rhansamyaksaMbuddha iti ||29|| 
yazca khalu puna: subhUte kulaputro vA kuladuhitA vA yAvaMti 
trisAhasramahAsAhasre lokadhAtau pRthivIrajAMsi tAvatAM lokadhA- 
tUnAmevaMrUpaM maSiM {4 evaMrUpamapi bhAga kuryat ##T. Ch.## evaMrUpaM maSIM kuryat ##J.##} kuryAt yAvadevamasaMkhyeyena vIryeNa tadyathApi 
nAma paramANusaMcaya: tatkiM manyase subhUte api nu bahu: sa 
paramANusaMcayo bhavet | subhUtirAha | evametadbhagavannevametatsugata | 
bahu: sa paramANusaMcayo bhavet | tatkasya heto: | sacedbhagavanbahu: 
paramANusaMcayo’bhaviSyat na bhagavAnavakSyatparamANusaMcaya iti | 
tatkasya heto: | yo’sau bhagavanparamANusaMcayastathAgatena bhASita: 
asaMcaya: sa tathAgatena bhASita: | tenocyate paramANusaMcaya iti || 
@045 
yazca tathAgatena bhASitastrisAhasramahAsAhasro lokadhAturiti 
adhAtu: sa tathAgatena bhASita: | tenocyate trisAhasramahAsAhasro 
lokadhAturiti | tatkasya heto: | sacedbhagavan lokadhAturabhaviSyat 
sa eva piMDagrAho’bhaviSyat yazcaiva piMDagrAhastathAgatena bhASita: 
agrAha: sa tathAgatena bhASita: | tenocyate piMDagrAha iti | 
bhagavAnAha | piMDagrAhazcaiva subhUte avyavahAro’nabhilapya: | na sa 
dharmo nAdharma: | sa ca bAlapRthagjanairudgRhIta: ||30|| 
tatkasya heto: | {1 tatkasya heto: ##before## yo hi ##deest in J.##} yo hi kazcitsubhUta evaM vadedAtmadRSTistathAgatena 
bhASitA sattvadRSTirjIvadRSTi: pudgaladRSTistathAgatena bhASitA api 
nu sa subhUte samyagvadamAno vadet | subhUtirAha | no hIdaM bhagavanno 
hIdaM sugata na samyagvadamAno vadet | tatkasya heto: | yA sA bhaga- 
vannAtmadRSTistathAgatena bhASitA adRSTi: sA tathAgatena bhASitA | 
tenocyata AtmadRSTiriti ||
bhagavAnAha | evaM hi subhUte bodhisattvayAnasaMprasthitena sarvadharmA 
jJAtavyA draSTavyA adhimoktavyA: | tathA ca jJAtavyA draSTavyA adhi-
moktavyA yathA na dharmasaMjJAyAmapi pratyupatiSThennAdharmasaMjJAyAM | 
tatkasya heto: | dharmasaMjJA dharmasaMjJeti subhUte asaMjJaiSA tathAgatena 
bhASitA | tenocyate dharmasaMjJeti ||31|| 
yazca khalu puna: subhUte bodhisattvo mahAsattvo’prameyAnasaMkhye- 
yAM^llokadhAtUnsaptaratnaparipUrNaM kRtvA tathAgatebhyo’rhadma: samyaksaM- 
buddhebhyo dAnaM dadyAdyazca kulaputro vA kuladuhitA veta: prajJApAra- 
@046
mitAyA dharmaparyAyAdaMtazazcatuSpAdikAmapi gAthAmudgRhya dhArayedde- 
zayedvAcayetparyavApnuyAtparebhyazca vistareNa saMprakAzayedayameva tato 
nidAnaM bahutaraM puNyaskaMdhaM prasunuyAdaprameyamasaMkhyeyaM | kathaM ca 
saMprakAzayet  {1 saMprakAza tadyathAkAze  ##T. The Japanese text varies considerably, but it may represent 
the original reading, vis.## kathaM ca saMprakAzayet yathA na prakAzayet tenocyate saMprakAzayet | tarakA 
timiraM dIpo mAyAvasyAyabudbudA supinaM vidyadabhraM ca pasyedevaM hi saMskRta iti ||}| tadyathAkAze {2 yathAkAze ##Ch.##} 
tArakA timiraM{3 rimiraM ##Ch. T.##} dIpo mAyAvazyA{4 mAyAvazyaya ##Ch. T.##}yaMbudbudaM | 
svapnaM ca vidyudabhraM ca evaM draSTavyaM saMskRtaM {5 ##It would be easy to 
restore the metre by reading## pazyedevaM hi saMskRtaM, ##but Buddhist poets do not obey the 
ordinary rules of metre, of rather their rules of quantity in pronunciation differ from 
those of later grammarians. Svapna, `dream,’ is used as a neuter, like the Pali supinam.##} || 
tathA prakAzayet tenocyate saMprakAzayediti || 
idamavocadbhagavAnAttamanA: | sthavirasubhUtiste ca bhikSubhi- 
kSuNyupAsakopAsikAste ca bodhisattvA: {6 te ca bodhisattvA ##deest in J.##} sadevamAnuSAsuragaMdharvazca 
loko bhagavato bhASitamabhyanaMdanniti ||32|| 
|| AryavajracchedikA bhagavatI prajJApAramitA samAptA || {7 vajracchedikAprajJAvAramitA (su) traM : samAptaM ##J.##} 

 
