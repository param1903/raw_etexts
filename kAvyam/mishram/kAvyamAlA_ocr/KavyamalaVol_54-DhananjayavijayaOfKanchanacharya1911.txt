
Page 1****************************************************************************************
var
novom
.
ben
renmos merren
!, DELHI UNIVERSITY
LIBRARY
*
r

Page 2****************************************************************************************
DELHI UNIVERSITY. LIBRARY
CI No. 015:25MM
AC No.,707
Dale of release for loan
This book should be returned on or before the date last stamped
below An overdue charge of 0 5 nP will be charged for each
day the book is kept overume

Page 3****************************************************************************************

Page 4****************************************************************************************
KAVYAMALA, 54.
THE
1
DHANANJAYAVIJAYA
OF
KANCHANÂCHÂRYA.
A
EDITED BY
PANDIT S'IVADETTA
Head Pandit and Superintendent, Sanskrit Department,
Oriental College, Lahore,
1XD
KÂS'INÂTH PÂNDURANG PARAB.
Second Edition.
PUBLISHED BY
TUKÂRÂM JAVAJÎ,
PROPRIETOR OF THE “NIRNAYA-SAGAR” PRESS,
23, KOLBHAT LANE, KALBADEVI ROAD,
Bombay:
1911,
Price 3 Annas.

Page 5****************************************************************************************
(Peyestere analyding to act XIV of 1867.)
I rights ijeserved by the Publisher.)
Printed by B. R. Ghâņekar at the “ Nirnaya-sagar Press,
3 23, Kolbhat Lane, Bombay, for the Publisher.

Page 6****************************************************************************************
काव्यमाला. ५४.
श्रीकाञ्चनाचार्यविरचितो
धनंजयविजयः।
जयपुरमहाराजाश्रितमहामहोपाध्यायपण्डितदुर्गाप्रसाददारक-
केदारनाथकृपाङ्गीकृतशोधनकर्मणा शिवदत्तशर्मणा,
मुम्बापुरवासिपरबोपाह्वपाण्डुरङ्गात्मजकाशीनाथ-
शर्मणा च संशोधितः ॥
-----
----
द्वितीयावृत्तिः
सच
मुम्बरयां
निर्णयसागरमुद्रायन्नाधिपतिभिः तुकाराम जावजी इत्येतैः
खीये मुद्रायन्ने बा. रा. घाणेकरद्वारा मुद्रयित्वा
प्राकाश्यं नीतः. कोलभाटवीथ्यां नं. २३
१९११
(अस्य ग्रन्थस्य पुनर्मुद्रणादिविषये सर्वथा निर्णयसागरमुद्रायन्त्रालयाधिपते-
रेवाधिकारः।)
मूल्यं ३ आणकाः।

Page 7****************************************************************************************

Page 8****************************************************************************************
काव्यमाला।
.
.
.
श्रीकाञ्चनाचार्यविरचितो
धनंजयविजयः।
--------
हरेलीलावराहस्य दंष्ट्रादण्डः स पातु वः ।
हेमाद्रिकलशा यत्र धात्री छत्रश्रियं दधौ ॥ १ ॥
अपि च ।
तद्वः प्रमाष्टुं विपदः प्रणतार्तिहच्या
न्यस्तं पदं महिषमूर्धनि चण्डिकायाः ।
वैरी यदीयनखरांशुपरीतशृङ्गः
शक्रायुधाकितनवाम्बुधरप्रभोऽभूत् ॥ २॥
अपि च ।
तद्वः सारखतं चक्षुः समुन्मीलतु सर्वदा ।
यत्र सिद्धाञ्जनायन्ते गुरुपादाब्जरेणवः ॥ ३ ॥
(नान्द्यन्ते)
सूत्रधारः-(समन्तादवलोक्य ।) अहो रमणीयता प्रभातस्य । तथा हि ।
दाराणां मुरवैरिणो रतिपतेर्मातुस्त्रिलोकीजितः
स्फारत्पङ्कजकोटरोदरजुषो निद्राविरामे श्रियः ।
प्रत्युद्बुद्धमरालपक्षपटहध्वानप्रबन्धानुगं
भृङ्गी मङ्गलगाथिकेव सततं प्रोत्कूजति प्राङ्गणे ॥ ४ ॥
पुनः परितोऽवलोक्य ।) अहो रमणीयः शरदारम्भः । यतः ।
.....................।
सरो हरति मे चेतः प्रोन्मूर्च्छत्पद्मकुङ्मलम् ॥ ५॥

Page 9****************************************************************************************
काव्यमाला।
अपि च ।
निष्कम्पा पृथिवी सशाद्वललता निर्दुर्दिनं चाम्बरं
सुव्यक्तामलतारकेन्दु सरितः काशप्रसूनाङ्किताः ।
तोयं वीतविषं सरांसि विकसत्पद्मानि शुभ्रा दिशो
द्रष्टुं संप्रति शारदीं श्रियमिमां मन्ये प्रबुद्धो हरिः ॥ ६ ॥
(नेपथ्याभिमुखमवलोक्य ।) क एष लिखितहस्तः समायाति ।
(ततः प्रविश्य पुरुषो लिखितमर्पयति ।)
सूत्रधारः-(विमृश्य वाचयति ।) 'अस्ति प्रशस्तिसहितः श्रीमाञ्जयदेवः
अर्थिप्रत्यर्थिलक्षेष्वप्यपराङ्मुखचेतसम् ।
यं पराङ्मुखतां निन्युः केवलं परयोषितः ॥ ७ ॥
यस्य चेतसि नियाजं द्वयं तूलकणायते ।
क्रोधे विरोधिनां सैन्यं प्रसादे कनकोच्चयः ॥ ८ ॥
स च प्रसादेन रङ्गमण्डनं नाम नटं समादिशति-
इह शरदि विराजद्वारिजोत्तंसितायां
प्रथमविगतनिद्रः श्रीकराश्लिष्टवक्षाः ।
शिथिलयति मुरारियोगनिद्रानुरागं
तदयमखिललोकस्योत्सवः किं पुनर्नः ॥ ९॥
तदिदानीं भवता वीरसाद्भुतं रूपकमभिनीय गदाधरप्रमुखास्सत्परिषदा-
नन्दनीया' इति । किं नाम तादृशं रूपकम् । (स्मृला ।) आः, ज्ञातम् ।
कुलं कविमुनेरस्ति पुत्रान्यत्र सरस्वती ।
संशिक्षयति धात्रीव नितान्तं मधुरां गिरम् ॥ १० ॥
तत्राभवदुपाध्यायो नारायणसमालयः ।
जितवादिसहस्रौघः प्राप वादीश्वराभिधाम् ॥ ११ ॥
अपि च ।
कृतसंन्यसनात्प्रयच्छतोऽप्यभयं भूतगणाय योगिनः ।
निजमण्डलभेदशङ्किनो भयमेकस्य रवेरभूद्यतः ॥ १२ ॥

Page 10****************************************************************************************
धनंजयविजयः।
तत्सूनुः काञ्चनो नाम समस्तगुणवल्लभः ।
गोष्ठीशालेव विद्यानां यस्य जिह्वा विराजते ॥ १३ ॥
तेन कृतो धनंजयविजयो नाम व्यायोगोऽभिनेतव्यः। (नेपथ्याभिमुखमवलोक्या)
कः कोऽत्र भोः ।
(प्रविश्य ।)
पारिपार्श्विकः--भाव, को णिओओ । (क)
सूत्रधारः--आहूयतां धनंजयविजयाभिनयकुशलो नटवर्गः ।
पारिपार्श्विकः-तह । (इत्युक्ला निष्क्रान्तः ।) (ख)
सूत्रधारः---(प्राचीमवलोक्य स्मित्वा ।)
चिरमज्ञातः समयवशात्कोऽपि तेजसो निचयः।
प्रकटीभवति विवस्वानेष किरीटीव समयमुत्तीर्णः ॥ १४ ॥
(ततः प्रविशति विराटामात्येन सहार्जुनः ।)
अर्जुनः-(सोत्साहम् ।) अनुकूलं दैवं लक्ष्यते । यतः ।
____ या लतान्विप्यते सैव लग्ना संप्रति पादयोः ।
कुरुराजोऽभियातव्यः खयमेव समागतः ॥ १५ ॥
सूत्रधारः-(सहर्षमवलोक्य ।) अये, परिगृहीतार्जुनवेषः श्यामलकः
प्रवृत्तः । तदहं पात्रान्तराणि प्रगुणयामि ।
(इति निष्क्रान्तः ।)
इति प्रस्तावना।
नायकः-(सहर्षम् ।)
गोरक्षणं सकलशात्रवमानभङ्ग-
स्तोषो विराटनृपतेरुपकारिणश्च ।
पर्याप्तमेकमपि यत्समरोत्सवाय
सर्व तथा मिलितमत्र ममैव भाग्यैः ॥ १६ ॥
(क) भाव, को नियोगः ।
(ख) तथा ।

Page 11****************************************************************************************
काव्यमाला।
अपि च ।
सा मनोरथसंपत्तिः स एव हि महोत्सवः ।
निर्वापयन्ति यद्वैरं परिपन्थिषु मानिनः ॥ १७ ॥
अमात्यः-देव, नेयं सङ्ग्रामस्य भूमिः ।
निर्दग्धकालकेयस्य निवातकवचद्विषः ।
कौरवास्ते कियन्मानं रणाराधितशूलिनः ॥ १८ ॥
नायकः-साधु सुयोधन, साधु ।
यत्पूर्वजैरधिगतं भुजविक्रमेण
तत्प्राप्य राज्यमखिलं कपटाक्षवृत्त्या ।
गाः सांप्रतं हरसि भिल्ल इव त्वयाद्य
सापत्रपः कुलगुरुर्विहितो विधुर्नः ॥ १९ ॥
अमात्यः-देव,
सुयोधनचरित्रेण शशिनोऽवनतं शिरः ।
चरित्राणि तवैवाद्य कुर्वन्तु परमोन्नतम् ॥ २० ॥
नायकः--(विचिन्त्य ।) कथमयं नगरसमीपे क्षिप्तसमरोपकरणानयनाय
प्रहितः प्रतिपन्नसारथ्यश्चिरयति कुमारः॥
(ततः प्रविशति विराटकुमारः।)
कुमारः-देव, अनुष्ठितस्तवादेशः । तदारोहत्वायुष्मान् ।
(नायकः कृतसंनाहो रथमारोहति ।)
अमात्यः-(सविस्मयं नायकमवलोक्य ।)
विरचितसमरोचिताङ्गभूषः परिहितभूषितवेष एष भाति ।
जलधरनिकरोपरोधशून्यो रविरिव राजसुतः शरत्प्रचण्डः ॥ २१ ॥
(पुनर्निपुणमवलोक्य ।)
हेषन्ते यज्जितजलधरध्वानमेते तुरङ्गा
भूमि पादैर्यदपि च मुहुर्दक्षिणैरालिखन्ति ।
यानौत्सुक्यं यदपि चलनाद्वालधेळञ्जयन्ति
त्वदोर्दण्डद्वितयवशगा तत्समग्रा जयश्रीः ॥ २२ ॥

Page 12****************************************************************************************
धनंजयविजयः।
नायकः-अमात्य, वयमिदानीं गाः प्रत्यानेतुं प्रस्थिताः स्मः । त्वं
गोहरणोद्विमं पौरजनं समाश्वासय ।
अमात्यः-यदादिशति देवस्तथा करोमि । (इति निष्क्रान्तः।)
नायकः-(कुमारं प्रति ।) यावन्मा गमन्दूरे गावस्तावन्नोदबावान् ।
___(कुमारस्तथा करोति ।)
नायकः--(रथवेगं निरूप्य ।)
आलिङ्गन्तो वसुधां निजखुरदलितामिवानुनेतुममी ।
वदनविगतचरणा इव संलक्ष्यन्ते जवादश्वाः ॥ २३ ॥
अपि च ।
विच्छिन्ना रथचक्रपद्धतिरियं हेलावृतैर्वाजिना-
मायान्तीव जवेन संमुखममी मार्गस्थिताः शाखिनः ।
खेदं पादतलाहतेरिव पुरो गन्तुं गतो नेहते
__ वाहानामनुकूलमारुतभरोद्भूतोऽपि धूलिव्रजः ॥ २४ ॥
(नेपथ्याभिमुखमवलोक्य ।) रे रे गोपालाः, अलं विषादेन । तथा हि ।
सिञ्चन्तः करुणारसेन हृदयं यावन्न वत्सा अमी
मातुर्मार्गविलोकनव्यसनिनो मुञ्चन्ति हम्बारवान् ।
याचन्ते नहि यावदेव शिशवः पातुं पयो नोत्सुका-
स्तावद्गाव इहेत्यवेत भवतां चेतोज्वरः शाम्यतु ॥ २५ ॥
(नेपथ्ये ।)
महाप्पसाओ । (क)
कुमारः-आयुष्मन् , नूनमदूरे कुरुबलम् । यतः ।
वाजिबाजखुराभिघातदलितक्षौणीरजोभिः पुरः
सान्दैर्णिकपोतकण्ठरुचिभिव्योमेदमास्तीर्यते ।
किं वाक्येन करीन्द्रगण्डविगलद्दानाम्बुधारागणा-
भोगं संप्रथयन्त्यमी परिमलप्रोद्गारिमन्दानिलाः ॥ २६ ॥
(क) महाप्रसादः

Page 13****************************************************************************************
काव्यमाला।
नायकः-सुव्यक्तं कुरुबलम् । तथा हि ।
व्याधूतचामरमुदस्तसितातपत्र-
मुत्क्षिप्तकुन्तभयविद्रुतपत्रिचक्रम् ।
एतद्दलं कुरुपतेर्भरपूर्यमाण-
शङ्खध्वनित्रसदरण्यमृगं पुरस्तात् ॥ २७ ॥
(बाहू प्रति सोत्साहम् ।)
कान्तारक्षितिषूपधानविषये यद्धूलिभिषूसरौ
पाञ्चालीपरिरम्भनिर्भररसाखादेऽपि यद्वञ्चितौ ।
यत्कान्ताजनयोग्यदन्तवलयैरावेष्टितौ निस्त्रपं
तद्बाहू स्मरतं चिराय पुरतस्तिष्ठन्त्यमी वैरिणः ॥ २८ ॥
(नेपथ्ये ।):
धृतधनुरिव दर्पः साहसस्येव मूर्तिः
स पटुरिव रसोऽयं विग्रही वीरनामा ।
दधदिव जयलक्ष्मी संनिधौ चापवल्ली-
मगणितकुरुराजः कोऽयमेकोऽभ्युपैति ॥ २९ ॥
___ (उभौ शृणुतः ।)
कुमारः-आयुष्मन् , कस्येदमुदारं वचनम् ।
नायकः-अस्मत्प्रथमगुरोः शारद्वतस्य ।
(पुनर्नेपथ्ये ।)
द्वन्द्वाहवाराधितशूलपाणिः स पाण्डवः खाण्डवतर्पितामिः ।
ज्याघातजातः किणसंनिवेशः करद्वये यस्य परस्य पुंसः ॥ ३० ॥
अपि च ।
गलितनिखिलशस्त्रं बाहुमात्रावशेषं
द्विगुणिततररागं यं निरीक्ष्य स्मरारिः ।
विहितकपटरूपः साहसाकृष्टचेता।
नयनमभिललाटं दर्शयामास सद्यः ॥ ३१ ॥

Page 14****************************************************************************************
धनंजयविजयः।
व्यक्त एवायमर्जुनः । तथा हि ।
हेलोल्लचितवारिधिर्जनकजाविश्लेषशुष्यन्मनः-
कौशल्यासुतदैन्यपानसुपटुम्रस्तांशुमन्मण्डलः ।
निर्दग्धाखिलराक्षसेश्वरपुरः सौमित्रिसंजीवन-
प्रोत्खातौषधिपर्वतोऽस्य मरुतः पुत्रो ध्वजे वर्तते ॥ ३२ ॥
(उभौ शृणुतः ।)
कुमारः-आयुष्मन् ,
कृतवीररसोद्रेकैवैदर्भीगर्भितैः पदैः ।
त्वयि पुत्र इवात्यर्थ पक्षपातं व्यनक्ति कः ॥ ३३ ॥
नायकः--कुमार, किमित्युच्यते पुत्र इवेति । ननु पुत्र एवाहमाचा-
र्यस्य ।
(नेपथ्ये ।)
तूर्णं कर्ण धनुगृहाण समरे शारद्वतस्त्वग्रणी-
__ भारद्वाज भृगूद्रहादधिगतान्यस्त्राणि संशिक्षय ।
द्रोणे नन्दय कौरवक्षितिपतिं पुत्रस्तथा शान्तनोः
संधत्ते समरोचितं पुररिपोः शिप्योऽयमास्तेऽग्रतः ॥ ३४ ॥
नायकः- (सानन्दम् ।) सोऽयं कुरुराजः सेनायां संनाहयति योधान् ।
कुमारः-देव, सारथिना परवलयोधाः स्वरूपतो वीर्यतश्च ज्ञातव्याः ।
नायक:-पश्यैनं भुजगध्वजावेदितकौटिल्यम् ।
यस्येन्दुवंशकलहप्रथमाडुरस्य
सौजन्यगन्धमपि यस्य न वेत्ति चेतः ।
आ जन्मनो विषजलाग्निमुखैरुपायै-
रस्मन्निकारनिरतः कुरुराज एषः ॥ ३५ ॥
कुमारः--कोऽयं ततो दक्षिणतः ।
नायकः--(साश्चर्यम् ।)
रोषोत्कर्षकषायितोल्बणदृशोऽप्यग्रे हिडिम्बद्विषः
पाञ्चालीहृदयस्थलात्सरभसं लज्जादुकलाञ्चलः ।

Page 15****************************************************************************************
काव्यमाला ।
निर्मोकः फणिनस्तनोरिव बलायेनावकृष्टः पुरा
___ सोऽयं साहसिकाग्रणीस्तनुरथे दुःशासनस्तिष्ठति ॥ ३६ ॥
कुमारः-किमतः परं साहसम् ।
नायकः- इतः पश्य । (सप्रणामम् ।)
प्रतिफलितरविप्रभावितानः स्फुरदुरुकाञ्चनवेदिसूचितेज्यः ।
दधदुपनिषदः श्रियं समग्रां प्रथितयशा गुरुरेष कौरवाणाम् ॥ ३७॥
कुमारः-महानुभावः खल्वेष लक्ष्यते ।
नायकः-इतः पश्य ।
योऽयं ललाटतटमण्डितचण्डचूडः
संलक्ष्यते खयमिव त्रिपुरप्रमाथी ।
मूर्तोऽस्त्रवेद इव दुर्विषहः परेषां
पुत्रो गुरोः पुनरयं दयितः सखा मे ॥ ३८ ॥
कुमारः-पुनरावेदय ।
नायक:-
येनोच्चैर्ध्वजमिषतः कलश इवारोपितो धनुर्वेदः ।
कनककमण्डलुमण्डितरथवंशो भाति गुरुरेषः ॥ ३९ ॥
कुमारः—कोऽयं कुरुराजसंनिधौ समरार्थीच दृश्यते ।
नायक:-(सामर्षम् ।)
मूलं सुयोधनकृताखिलदुर्नयानां
यद्दोर्बलं भृगुकुलोद्वहगूढशिष्यः ।
सोऽयं प्रसन्नबलसूदनदत्तशक्तिः
सूतात्मजो निजकुलानुचिताभिमानः ॥ ४०॥
कुमार:-(सोपहासम् ।) नन्वेष घोषयात्रायां विदितप्रभावः । क एष
ध्वजः ।
नायक:-(सप्रणामम् ।)
अन्याङ्गनापरिहृतिप्रणयेन की]-
वालिङ्गितो धवलया पलितच्छलेन ।

Page 16****************************************************************************************
धनंजयविजयः।
द्वन्द्वाहवप्रकटनिर्जितजामदग्यो
देवव्रतः पृथुयशाः स पितामहो नः ॥ ४१ ॥
सूत, त्वरय त्वरय तुरगान् ॥
(नेपथ्ये ।)
वैमानिका इमे व्योम्नि समरालोकनोत्सुकाः।
बाहुसारमिदानीं त्वं प्रदर्शय धनंजय ॥ ४२ ॥
(ततः प्रविशति विद्याधरसहित इन्द्रः प्रतीहारी च ।)
इन्द्रः --(सावर्षम् ।)
वाक्कलहोऽपि सुगहनो बहुभिर्बलिनो विहीनसामथ्र्यैः ।
किमुतानेकैलिभिः क्रूरास्त्रनिगातदारुणः समरः ॥ ४३ ॥
(पुनः सविस्मयम् ।)
एको रथी प्रतिरथास्तु निरस्तसंख्याः
कर्णादयः सुचिरराज्यमदेन दृप्ताः ॥
वत्सस्तथाप्यहह निग्रहणं प्रविष्टः
सत्त्वं हि नोर्जिततरं विमृशत्यपायम् ॥ ४४ ॥
कुमारः-(पुरोवलोक्य । ) देव, कुरुपतिरेवागच्छति ।
नायकः-पूर्णास्तर्हि मनोरथाः ।
(ततः प्रविशति रथारूढो दुर्योधनः ।)
दुर्योधनः—(नायकं विलोक्य सामर्षम् ।)
वनवासपरिक्लेशाकिं निर्विष्णोऽसि जीवने ।
यदभीरेक एव त्वमनेको मुद्यतः ॥ ४५ ॥
नायकः-(सोपहासम् ।)
एको निवातकवचान्सह कालकेयै-
भस्मीचकार भगिनीमहरच्च शौरेः ।
एकेन खाण्डववनं जुहुवेऽनले च
पार्थस्य नाभिनव एष रणेषु पन्थाः ॥ ४६॥
दुर्योधनः-अलमेतैरुपहासैः । उपस्थितो निकषोपलोपमः संग्रामः ।

Page 17****************************************************************************************
काव्यमाला।
नायकः-(सहासम् ।)
अपसर कुरुनाथ द्यूतमन्यादृशं त-
द्रुपदनृपतिपुत्री यत्र दासीकृतासीत् ।
इह हि शरशलाकापातपूर्व सगर्व ।
प्रतिनृपतिशराक्षैः क्षत्रियद्यूतकेलिः ॥ ४७ ॥
दुर्योधनः-(सामर्षम् ।)
करिवदनवलयभूषितकरश्चिरत्यक्तकार्मुकाभ्यासः ।
नर्तनशालां प्रविश प्रवीरपुरुषोचितो हि सङ्ग्रामः ॥ ४८ ॥
कुमारः-(सोल्लुण्ठम् ।) आर्य, एनं चिरपरित्यक्तकार्मुकाभ्यास इत्यभि-
धत्से तद्युक्तम् ।
संक्रन्दनप्रहितखेचरवर्गबद्ध-
- युष्मकृपाकुलनिजाग्रजशासनेन ।
भीमानुजेन विहिता शरपञ्जरश्री-
लोकिता हि भवता नृप विह्वलेन ॥ ४९ ॥
विद्याधरः-देव, प्रौढः खल्वेष वत्सः ।
इन्द्रः -राजपुत्रो ह्ययम् ।
दुर्योधनः-सूत, अलं विप्रजनोचितवाक्कलहेन । विषमेयं भूमिः ।
रथसंचारोचितां भुवमवतराम ।
सूतः यदभिरुचितं कुरुपतये ।
(इति निष्क्रान्तौ ।)
विद्याधरः-(नायकरथं निर्दिश्य ।) देव,
॥ त्वन्नन्दनस्यन्दनवाजिराजिक्षुरक्षतक्षुण्णरजःपताकाः ।
विपक्षवक्षोऽरणिमन्थनोत्थप्रतापवढेरिव धूमलेखाः ॥ ५० ॥
इन्द्रः-भद्र, महाकविरसि ।
विद्याधरः-देव, निकटगते किरीटिनि प्रवृत्तः कोलाहलः कुरू
णाम् । तथा हि ।

Page 18****************************************************************************************
धनंजयविजयः।
हेषाघोषैर्हरीणां जितघननिनदैव॒हिनैः कुञ्जराणां
ज्याघातोत्थैनिनादैः पटुपटहरवैर्मर्दलोदामशब्दैः ।
प्राप्तैः कर्णोपकण्ठं मदगजनिवहस्कन्धघण्टाप्रणादैः
शृङ्गाराय त्वरन्ते त्रिदशमृगदृशो वीरवर्गानुरक्ताः ॥ ११ ॥
प्रतीहारी-देव, ण कोलाहलमेत्तम् । जण्णं वि पउत्तम् । कुरुबलं
पञ्चहिआतस्स तुह उत्तस्स अहिमुहं प्रचलिदम् । देव, पेक्ख । आकण्णाक-
ट्टिअकठिणफग्गुणकोदण्डमुहणिस्सरन्तसरणिअरेहिं केवि खण्डिदगत्ताओ,
केवि भग्गकोदण्डाओ, केवि पमुडिदसीसकाओ, केवि णिभिण्णणेत्ताओ, केवि
भग्गभुजाओ, केवि विक्खदवक्खत्थलाओ कुरुबले भटा दीसन्ति । (क)
इन्द्रः-(सहर्षम् ।) कृतहस्तः खल्वेष वत्सः ।
विद्याधरः-देव, पश्य पश्य ।
मुञ्चद्भिर्मदवारि वारणगणैर्मेघायितं कार्मुकै-
रेतैः शक्रशरासनायितमधश्छत्रैः शिलीन्ध्रायितम् ।
खद्योतायितमस्त्रघट्टनसमुद्भूतस्फुलिङ्गैः स्फुर-
नाराचैरशनायितं रणभुवा सैन्यैर्नभस्यायितम् ॥ ५२ ॥
अपि च ।
त्वत्पुत्रमुक्तविशिखैरशनिप्रकाशै-
रामूललूननवकेतककान्तदन्ताः।
त्रासावसन्नमदधारकपोलभागाः
संपादयन्ति करिणः करिणीभ्रमं नः ॥ ५३ ॥
-
-
(क) देव, न कोलाहलमात्रम् । जन्यमपि प्रवृत्तम् । कुरुबलं प्रत्यभि-
यातस तव पुत्रस्याभिमुखं प्रचलितम् । देव, प्रेक्षस्व । आकर्णाकृष्टकठि-
नफाल्गुनकोदण्डमुखनिःसरच्छरनिकरैः केऽपि खण्डितगात्राः, केऽपि भमको-
दण्डाः, केऽपि प्रमोटितशीर्षकाः, केऽपि निर्भिन्ननेत्राः, केऽपि भग्नभुजाः,
केऽपि विक्षतवक्षःस्थलाः कुरुबले भटा दृश्यन्ते ।

Page 19****************************************************************************************
१२
काव्यमाला ।
इन्द्रः -(सतोषम् ।)
हरान्तेवासिनस्तस्य कालकेयान्तकस्य च ।
यदुनाथसनाथस्य का श्लाघा कौरवैर्जितैः ॥ ५४ ॥
प्रतीहारी–पेक्खदु देवो ।
बाणप्पलूणमअवारणगेरगेर-
___णाणासिराहिमुहदत्तगहीरतुण्डा ।
एसा पणच्चिदकराङ्गुलि कण्ठदिद्धं
रत्तास पिबइ कावि पिसाअकण्णा ॥ ५५ ॥ (क)
विद्याधरः—-देव, पश्य ।
एते मत्तमतङ्गजाः प्रजविनः श्वासाकुलाधोरणाः
स्फूर्जच्चन्द्रकिबहुंभारकलितोद्दण्डध्वजश्रेणयः ।
कुप्यत्त्वत्करवज्रपातचकितप्रभ्रान्तपृथ्वीधर-
व्यूहभ्रान्तिमुदञ्चयन्ति नितरां त्वत्पुत्रविद्राविताः ॥ ५६ ॥
(इन्द्रः सहर्ष पश्यति ।)
प्रतीहारी-देव, पेक्ख पेक्ख । णिरन्तरविक्खित्तबाणणिउरम्बपरि-
क्खदगअणररुहिरपाणसंतप्पिदाओ साहुवादोत्तरं जादुहाणजोइणीओ अ-
हिणन्दन्ति तुह उत्तस्स विअअम् । (ख)
इन्द्रः--जय एव तर्हि । सत्याशिषस्ताः ।
विद्याधरः-(विभाव्य ।) देव, महद्युद्धं वर्तते । पश्य पश्य ।
(क) प्रेक्षतां देवः ।
बाणप्रलूनमदवारणग्रन्थिग्रन्थि-
__ नानाशिराभिमुखदत्तगभीरतुण्डा ।
एषा प्रणतितकराङ्गलि कण्ठदिग्धं
__रक्तासवं पिबति कापि पिशाचकन्या ॥
(ख) देव, प्रेक्षस्व प्रेक्षस्व । निरन्तरविक्षिप्तबाणनिकुरम्बपरिक्षतगजन
ररुधिरपानसंतर्पिताः साधुवादोत्तरं यातुधानयोगिन्योऽभिनन्दन्ति तव पुत्रस
विजयम् ।

Page 20****************************************************************************************
धनंजयविजयः।
१३
वपुषि भटकरोटिन्यस्तकीलालसिन्धु
द्विरदकरमृणालैोगिनीभिर्निपीय ।
समरविजयिने यहाहुमुद्यम्य भूयः
प्रकटितपरितोषं स्वस्तिवादोऽभितेने ॥ ५७ ॥
अपि च ।
भुनभ्रूयुगलैः क्रुधा समधिकस्फारारुणाक्षैः क्षणा-
खेदाम्भःपटलप्रमृष्टतिलकैर्दष्टाधरोष्ठैरपि ।
दृष्टश्मश्रुभिरुत्पतद्भिरभितः संकीर्णमालक्ष्यते
त्वत्पुत्रास्त्रनिकृत्तवैरिसुभटश्रेणीशिरोभिर्वियत् ॥ ५८ ॥
(पुनः सविस्मयमालोक्य ।) देव, पश्य ।
कोऽप्येष खण्डितशिरा विकसन्मुखश्रीः
प्रारब्धताण्डवविधिः सुरकामिनीभिः ।
आलोक्यते निजकराभिनयानुरूप-
व्यापारितेक्षणनिवेदितसत्त्वसारः ॥ ५९॥
इन्द्रः-(सहर्षम् ।) किं किं पश्यामि । दोलायितं मनः ।
मायाविभिः कुरुबलैः सह युध्यमानं
कुन्तीसुतं रणशिरस्यसहायवीरम् ।
तद्वैरिवीरवरणेषु तथात्र नूनं
___ सापत्न्यसंभ्रमकलिं सुरकामिनीनाम् ॥ ६० ॥
विद्याधरः-एवमेतत् । (अन्यतोऽवलोक्य ।) देव, पश्य पश्य ।
दूरात्प्रोत्सार्यमाणापरशरनिकरज्वालकीलाभिघात-
__प्रश्रश्यद्वाजिवर्गभ्रमणनियमनव्याकुलबध्नसूतः ।
लेढि प्रौढो हुताशः कृतलयसमयाशङ्कमाकाशवीथिं
गङ्गासूनुप्रमुक्तप्रथितहुतवहास्त्रानुभावप्रसूतः ॥ ६१॥
प्रतीहारी–देव, अह्माणं वि णिअडवत्ती भआणओ एसो हुदा-
सणो । (क)
(क) देव, अस्माकमपि निकटवर्ती भयानक एष हुताशनः ।

Page 21****************************************************************************************
काव्यमाला ।
विद्याधरः-भद्रे, मा भैषीः । किं नामेदं किरीटिनः । पश्य पश्य ।
नीलैः कालाञ्जननिभतमःस्तोमलिप्तान्तरिक्ष-
विद्युद्दामद्युतिधवलिताशेषदिक्चक्रवालैः ।
धीरध्वानैः कलभकनिभैः स्थूलधाराः सृजद्भि-
मेधैर्नीतः प्रलयमनलो वारुणास्त्रप्रसूतैः ॥ ६२ ॥
इन्द्रः-महानुभावः खल्वेष वत्सः ।
प्रतीहारी–देव, संपदं राहासुदेण. भुजङ्गमत्थं पउत्तम् । आलोल-
जीहाजुअलकरालमहणीसरन्तगरलधूमलेहाकरम्बिदफणारअणकिरणमालावि-
डम्बिदसुरकोअण्डाओ विहलिदसअलपुहवीवलआओ पेक्खणमेत्तदग्धमहा-
महीरुहाओ अपसरन्ति सप्पाओ । (क)
विद्याधरः-
दीर्धेः सजनसख्यवन्मुकुलितैश्चित्तैः खलानामिव
___ व्यालैर्योगिजनैरिवाम्बरतलव्याप्तैर्लसत्स्वस्तिकैः ।
रत्नोद्भासिकरोज्ज्वलैर्नृपतिवत्स्वर्गस्थवद्भोगिभी
राधेयास्त्रभुजङ्गमास्त्रजनितैर्दिक्चक्रमाक्रम्यते ॥ ६३ ॥
इन्द्रः-खाण्डवदाहे कृतवैराः किं दशन्ति सर्पाः ।
विद्याधरः-अलं विषादेन । अर्जुनेन प्रयुक्तं गारुडमस्त्रम्
पश्य पश्य ।
पादाघातनिपातमारुतभरात्प्रोरिक्षप्तपृथ्वीधरा-
। श्चञ्चूदष्टविशालभोगभुजगाः सूर्योपकण्ठस्पृशः ।
संतोषं जनयन्त्यमी कुलगुरोस्तीक्ष्णस्तथा सारथे-
मन्ये वैरिनृपप्रमाथविकसद्विक्रान्तयः पक्षिणः ॥ ६४ ॥
(क) देव, सांप्रतं राधासुतेन भुजङ्गमास्त्रं प्रयुक्तम् । आलोलजिह्वायुगल
करालमुखनिःसरद्गरलधूमलेखाकरम्बितफणारत्नकिरणमालाविडम्बितसुरकोदण्डा वि
ह्वलितसकलपृथिवीवलयाः प्रेक्षणमात्रदग्धमहामहीरुहा अपसरन्ति सर्पाः ।

Page 22****************************************************************************************
धनंजयविजयः।
इन्द्रः-(सहर्षम् ।) ततस्ततः ।
प्रतीहारी–एसो संपदं दुज्जोधणभच्छिदेण दोणेण मुत्तों वारणबाणो
तुह उत्तस्स समुपचलिदो । (क)
विद्याधरः--(सम्यगवलोक्य ।) प्रयुक्तं वैनायकमस्त्रम् । पश्य पश्य ।
सिन्दूरारुणमौलिभिः स्वदशनप्रोताम्बुदश्रेणिभि-
लीलोदस्तकराग्रमारुतभरप्रोद्भूततारागणैः ।
पादाघातचलत्कुलक्षितिधरैः संकीर्णमालक्ष्यते
हैरम्बास्त्रविनिःसृतैर्मदमुखैः स्तम्बेरमैरम्बरम् ॥ ६५ ।
- इन्द्रः-ततस्ततः ।
विद्याधरः-पार्थेन सिंहास्त्रं प्रयुक्तम् । पश्य पश्य ।
दंष्ट्राज्योतिःखचितगगनैः केसराटोपभीमै-
___ रुल्लाङ्लैः क्षितिधरगुहासंचरद्धीरनादैः ।
सिंहैरन्त खरशिखरात्खातकुम्भस्थलामृ-
__ ग्धाराखादव्यसनविवशैः क्वापि नीता गजेन्द्राः ॥ ६६ ॥
इन्द्रः-खल्पावशिष्टस्तर्हि जयः ।
विद्याधरः-देव, नैव । निरवशिष्टश्च ।
हत्वा शान्तनुनन्दनस्य तुरगान्सूतं कुरूणां गुरोः
__ कर्णस्यापि रथं विदार्य कणशः कृत्वा विसंज्ञं कृपम् ।
छित्त्वा द्रोणसुतस्य कार्मुकलतां विद्राव्य चान्यदलं
त्वत्पुत्रो भयविद्रवत्कुरुपतेः पन्थानमन्वेत्ययम् ॥ ६७ ॥
प्रतीहारी–अञ्चाहिदं दुजोधणस्स । (ख)
विद्याधरः-नैव ।
विमुखे निपतति शस्त्रं संक्रन्दननन्दनस्य न हि जातु ।
मणिमयमुकुटनिपातात्कोपाग्निस्तस्य कोपितः किंचित् ॥ ६८ ॥
। (क) एष सांप्रतं दुर्योधनभत्सितेन द्रोणेन मुक्तो वारणबाणस्तव पुत्रस्य
'समुपचलितः ।
(ख) अत्याहितं दुर्योधनस्य ।

Page 23****************************************************************************************
काव्यमाला।
(नेपथ्ये ।)
भो भो राधेयमित्र,
राजात्मजापरिभवक्षुभितः प्रतिज्ञा-
__ मार्यस्तवोरुदलने यदि नाकरिष्यत् ।
नूनं स्फुरन्मुकुटपाटनपाटवेन
तीक्ष्णः शरस्तव शिरोऽप्यहरिप्यदेव ॥ ६९ ॥
प्रतीहारी-देव, सुदं तुह उत्तस्स वअणम् । (क)
इन्द्रः -(सविस्मयम् ।)
दैवानुकूल्ये किं नाम न शिवाय प्रकल्पते ।
क्रुद्धभीमप्रतिज्ञापि ररक्ष कुरुभूपतिम् ॥ ७० ॥
विद्याधरः—देव, दुर्योधनमुकुटपाटनक्षुभितैः कर्णपुरःसरैः कुरुभि
समन्ततो वेष्टितोऽर्जुनः।
इन्द्रः-(साशङ्कम् ।) ततस्ततः ।
विद्याधरः-देव, त्वत्पुत्रेण प्रस्खापनास्त्रं प्रयुक्तम् ।
आमीलितेक्षणयुगं प्रथमं प्रसर्प-
निश्वासवातभरपूरितकण्ठघोषम् ।
गण्डस्थलानिहितकार्मुककोटि सुप्तं
संलक्ष्यते कुरुबलं मृतकल्पमेतत् ॥ ७१ ॥
इन्द्रः-आयोधनश्रान्तानामुचितमेतत् । ततस्ततः ।
विद्याधरः--
एकं शान्तनवं हित्वा सर्वे विवसनाः कृताः। . .
प्रमृज्य लोचने पश्चात्प्रबुद्धाश्च पलायिताः ॥ ७२ ॥
अपि च ।
निर्जित्य कौरवबलान्यथ बल्लवेभ्यो
गास्ताः समर्प्य मुदितैरभिनन्दितस्तैः ।
(ख) देव, श्रुतं तव पुत्रस्य वचनम् ।

Page 24****************************************************************************************
धनंजयविजयः।
प्रत्युद्गतः पुरजनैरथ धूलिजाल-
व्यालोलसक्तनयनैरयमेति पार्थः ॥ ७३ ॥
इन्द्रः (आलोक्य ।) यद्रष्टव्यं तदृष्टम् ।
___ (ततः प्रविशति रथारूढो नायकः सूतश्च ।)
नायकः--(सूतं विलोक्य ।) कुमार,
न तथा मोदते चित्तं जित्वा कुरुपतिं रणे ।
यथाक्षतशरीरेण त्वया मत्स्येन्द्रनन्दन ॥ ७४ ॥
सूतः--त्वयि रक्षितरि किं दुर्लभम् ।
इन्द्रः-(सरभसम् ।) दृष्टद्रष्टव्योऽस्म्यहम् । (इति निष्क्रान्तः ।)
नायकः-(सतोषम् ।) सूत,
दुःशासनो यदकरोत्कुरुसंनिधाने
पञ्चालराजतनयां प्रसहन्विवस्त्राम् ।
तत्सांप्रतं प्रतिकृतं हरता मयात्र
निद्राणकौरवबलस्य रणेऽशुकानि ॥ ७५ ॥
सूतः-सर्वमेतत्प्रतिकृतम् । तावच्च ।
___ संग्राममरणं नाम क्षतदुःखं सुखोत्तरम् ।
आजन्म हृदये शल्यं मानभङ्गो हि मानिनाम् ॥ ७६ ॥
नायकः-(पुरोऽवलोक्य ।) अये सोपकरणानुज आर्य, आर्यश्च वि-
राट इत एवागच्छति ।
(ततः प्रविशन्ति यथानिर्दिष्टा युधिष्ठिरभीमनकुलसहदेवाः सपरिवारो विराटश्च ।)
युधिष्ठिरः—मत्स्यराज, पश्य पश्य ।
रथतुरगरजोभिधूसरश्मश्रुजालं
श्रमजलकणिकाभिर्भासुराभिः परीतम् ।
असमसमरकर्माक्लान्तमप्यस्य वक्र
जयति विजयलक्ष्मीसङ्गसंपत्सुशोभम् ॥ ७७ ॥

Page 25****************************************************************************************
काव्यमाला।
विराटः-
शोभन्ते विद्यया विप्राः क्षत्रिया विजयश्रिया ।
श्रियोऽनुकूलदानेन लजया कुलपालिकाः ॥ ७८ ॥
नायकः--(ससंभ्रमम् ।) अये, कथमार्यः । (स्थादवतीर्य यथोचितमभिवा-
दयते ।)
सर्वे-(अभिनन्दन्ति ।)
एकोऽहरद्रिपुपुराणि हरः खरादी-
नेकश्च दण्डकवने न्यवधीत्स रामः ।
एकोऽधुना कुरुबलानि भवानजैषी-
न्नाश्रावि नैक्षि च पुनः पुरुषश्चतुर्थः ॥ ७९ ॥
नायकः-स खलु युष्माकं प्रसादः ।
विराटः-(नेपथ्याभिमुखमवलोक्य ।) राजपुत्र, पश्य पश्य ।
वत्सालोकप्रस्रुतापीनभाजः सिञ्चन्त्यः क्ष्मां क्षीरधाराच्छलेन ।
चन्द्रालोकस्पर्धिनी धेनवस्ते कीर्ति मूर्ती नूनमेताः सृजन्ति ॥ ८० ॥
(अर्जुनं संबोध्य ।)
मध्येसभं यो द्रुपदात्मजायाश्चकर्ष केशान्धृतराष्ट्रपुत्रः ।
निर्यात्यमेतन्मुकुटं निपात्य निर्यातितं तस्य सुयोधनस्य ॥ ८१ ॥
(तच्छ्रुखा।)
भीमा--(सामर्षम् ।) भो भो राजन् , नैतत्प्रतिकृतं भवति । किंतु ।
दुःशासनस्य गदया प्रविदार्य वक्षः ।
___ सद्यः कदुष्णरुधिराणि ततो निपीय ।
तच्छोणिताम्बुलुलितां सुनियम्य देव्या
वेणी तु तत्प्रतिकरिष्यति भीम एव ॥ ८२ ॥
युधिष्ठिरः--वत्स, किमसाध्यं त्वया ।
लीलोन्मूलितकौबेरसौगन्धिकवनश्रियः ।
लीलाहतहिडिम्बस्य विक्रमं ते रुणद्धि कः ॥ ८३ ॥

Page 26****************************************************************************************
धनंजयविजयः।
. भीमः-(श्रुत्वा सानुनयम् ।) शृणोत्वार्यः । न क्षमेऽहम् ।
युधिष्ठिरः-अतीतः कालः क्षमायाः, आसन्नश्च कालो विक्रमस्ट'
अलमनुनयेन ।
विराटः--(युधिष्ठिरं प्रति ।)
अज्ञानतो नियुक्तश्च यदयोग्येषु कर्मसु ।
। क्षन्तव्यं तन्महाभाग नाज्ञातमपराध्यति ॥ ८४ ॥
नायकः--राजन् , उपकार एवायम् । नापकारः ।
यदि कर्मस्खयोग्येषु त्वमस्मान्न न्ययोक्ष्यथाः ।
अज्ञातवासं राजायं नाकरिष्यत्सहानुजैः ॥ ८५ ॥
विराटः--(नायकं प्रति ।) राजपुत्र,
सख्यं साप्तपदीनं यत्सोढव्यः प्रणयो मम ।
अतस्त्वामर्थये किंचिदुत्तरा मे स्नुषास्तु ते ॥ ८६ ॥
नायकः--यद्रोचते भवते ।
- स्वयमायान्तीं गेहे लक्ष्मी को ना विमन्यते मूढः ।
'दैवानुकूलता सा यदयाचितमाप्यतेऽभीष्टम् ॥ ८७ ॥
विराटः-किं ते भूयः प्रियमुपकरोमि ।
नायकः--
निस्तीर्णोऽज्ञातवासो रणभुवि विजिता धार्तराष्ट्राः सकर्णाः
स्त्रीरत्नं त्वत्तनूजा समजनि तनयस्याभिमन्योः कलत्रम् ।
गवः प्रत्याहृतास्ताः सुहृदपि परमस्त्वं च नः श्लाघनीय-
स्तज्जाने नैव किंचित्सुचिरमवमृशन्यन्मया प्रार्थनीयम् ॥ ८८ ॥
थापीदमस्तु ।
सौजन्यामृतसिन्धवः परहितप्रारम्भवीरव्रता
वाचालाः परवर्णने निजगुणालापे च मौनव्रताः ।

Page 27****************************************************************************************
काव्यमाला ।
आपत्खप्यविलुप्तधैर्यनिचयाः संपत्खनुत्सेकिनो
मा भूवन्खलवक्रनिर्गतविषम्लानाननाः सज्जनाः ॥ ८९ ॥ .
अपि च ।
सारस्वतं स्फुरतु चेतसि सत्कवीनां
चक्षुर्भवन्तु कृतिनो गतमत्सराश्च ।
भूपाश्च सन्तु कविसूक्तिषु सानुरागाः
__ संत्यज्य मण्डलकविप्रणयानुरागम् ॥ ९० ॥
विराटः-तथास्तु ।
(इति निष्क्रान्ताः सर्वे ।)
इति श्रीकाञ्चनाचार्यविरचितो धनंजयविजयो नाम व्यायोगः समाप्तः ।
-

Page 28****************************************************************************************
