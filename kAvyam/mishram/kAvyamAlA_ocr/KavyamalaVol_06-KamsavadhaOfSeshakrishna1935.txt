
Page 1****************************************************************************************
काव्यमाला ६.
E
महाकविश्रीशेषकृष्णप्रणीतं
कंसवधम् ।
सुस्पटणकाः।

Page 2****************************************************************************************
KAVYAMĀLĀ, 6.
THE
KAMSAVADHA
OF
ŚEŞAKRIŞNA.
EDITED BY
MAHĀMAHOPADHYAYA PANDIT DURGAPRASĀDA
AND
KASÎNATH PANDURANG PARAB.
REVISED BY
WĀSUDEV LAXMAN S'ĀSTRĪ PANSĪKAR.
Third Edition.
PUBLISHED
BY
PANDURANG JĀWAJI,
PROPRIETOR OF THE NIRNAYA SAGAR
BOMBAY.
RESS,
1935.

Page 3****************************************************************************************
[All rights reserved by the publisher.]
Publisher :-Pandurang Jawají, 1 Nirnaya Sagar Press,
Printer :- Ramchandra Yesu Shedge, 26-28, Kolbhat Lane, Bombay.

Page 4****************************************************************************************
काव्यमाला ६.
महाकविश्रीशेषकृष्णप्रणीत
कंसवधम्।
--- --
जयपुरमहाराजाश्रितेन पण्डितब्रजलालसूनुना महामहोपाध्याय-
पण्डितदुर्गाप्रसादेन, मुम्बापुरवासिपरबोपाह्वपाण्डुरङ्गात्मज-
काशीनाथशर्मणा, पणशीकरोपावलक्ष्मणशर्मात्मज-
वासुदेवशर्मणा च संशोधितम् ।
तृतीयं संस्करणम् ।
तच्च
मुम्बय्यां
पाण्डुरङ्ग जावजी इत्येतैः,
खीये निर्णयसागराख्यमुद्रणयन्त्रालये मुद्रयित्वा प्राकाश्यं नीतम् ।
शाकः १८५७, ख्रिस्ताब्दः १९३५.

Page 5****************************************************************************************

Page 6****************************************************************************************
काव्यमाला।
महाकविश्रीशेषकृष्णप्रणीतं
कंसवधम् ।
प्रथमोऽङ्कः।
प्रारम्भः शुभकर्मणस्त्रिभुवनक्लेशाभिचारागमः
__कान्ताकर्षणकर्मकार्मणविधिः कामाद्वितीयश्रुतिः।
हुंकारो मदनस्य निर्वृतिवधूमञ्जीरशिञ्जाध्वनिः
श्रेयः संपदमातनोतु भवतः कंसारिवंशीरवः ॥ १॥
अपि च ।
वृन्दारण्ये चरन्ती विभुरपि सततं भूर्भुवःखः सृजन्ती
नन्दोद्भूताप्यनादिः शिशुरपि निगमैर्लक्षिता वीक्षितापि ।
विद्युल्लेखावनद्धोन्नमदमलमहाम्भोदसच्छायकाया
माया पायादपायादविदितमहिमा कापि पैताम्बरी वः ॥२॥
१. अयं महाराष्ट्राभिजनः शेषोपनामको नृसिंहसूनुः श्रीकृष्णकविः काश्यामक-
बरबादशाहराज्यसमये ख्रिस्ताब्दीयषोडशशतकस्योत्तरभाग आसीत्. एतन्नाटकं
चानेनाकबरमत्रिणो राजाटोडरमल्लनान्नः पुत्रस्य गोवर्धनधारीत्यपरनान्नो गिरि-
धारिणः प्रेरणया प्रणीतम्. अनेनैव कविना काशीपरिसरवर्तिताण्डवपुरनृप-
तेरनुजन्मनो नरोत्तमस्याभ्यर्थनया पारिजातहरणचम्पूरपि निरमायि. नाटकस्यास्य
मुद्रणमस्माभिः पुस्तकद्वयाधारेणारब्धमस्ति. तत्र प्रथमं पुस्तकं प्राय:शुद्ध-
मन्तिमपत्राद्वितं शतवर्षप्राचीनमिवोपलक्ष्यमाणं जयपरराजवैवाश्रीकृष्णरामकवेः

Page 7****************************************************************************************

Page 8****************************************************************************************
काव्यमाला।
महाकविश्रीशेषकृष्णप्रणीतं
कंसवधम् ।
AWAR-
प्रथमोऽङ्कः।
प्रारम्भः शुभकर्मणस्त्रिभुवनक्लेशाभिचारागमः
कान्ताकर्षणकर्मकार्मणविधिः कामाद्वितीयश्रुतिः।
हुंकारो मदनस्य निर्वृतिवधूमञ्जीरशिञ्जाध्वनिः
श्रेयः संपदमातनोतु भवतः कंसारिवंशीरवः ॥ १॥
अपि च ।
वृन्दारण्ये चरन्ती विभुरपि सततं भूर्भुवःखः सृजन्ती
नन्दोद्भूताप्यनादिः शिशुरपि निगमैलक्षिता वीक्षितापि ।
विद्युल्लेखावनद्धोन्नमदमलमहाम्भोदसच्छायकाया
माया पायादपायादविदितमहिमा कापि पैताम्बरी वः ॥२॥
१. अयं महाराष्ट्राभिजनः शेषोपनामको नृसिंहसूनुः श्रीकृष्णकविः काश्यामक-
बरबादशाहराज्यसमये निस्ताब्दीयषोडशशतकस्योत्तरभाग आसीत्. एतन्नाटकं
चानेनाकबरमत्रिणो राजाटोडरमल्लनाम्नः पुत्रस्य गोवर्धनधारीत्यपरनानो गिरि-
धारिणः प्रेरणया प्रणीतम्. अनेनैव कविना काशीपरिसरवर्तिताण्डवपुरनृप-
तेरनुजन्मनो नरोत्तमस्याभ्यर्थनया पारिजातहरणचम्पूरपि निरमायि. नाटकस्यास्य
मुद्रणमस्माभिः पुस्तकद्वयाधारेणारब्धमस्ति. तत्र प्रथमं पुस्तकं प्रायशुद्ध-
मन्तिमपत्ररहितं शतवर्षप्राचीनमिवोपलक्ष्यमाणं जयपुरराजवैद्यश्रीकृष्णरामकवेः

Page 9****************************************************************************************

Page 10****************************************************************************************
काव्यमाला।
महाकविश्रीशेषकृष्णप्रणीतं
कंसवधम् ।
48-
प्रथमोऽङ्कः।
प्रारम्भः शुभकर्मणस्त्रिभुवनक्लेशाभिचारागमः
__ कान्ताकर्षणकर्मकार्मणविधिः कामाद्वितीयश्रुतिः।
हुंकारो मदनस्य निर्वृतिवधूमञ्जीरशिक्षाध्वनिः
श्रेयः संपदमातनोतु भवतः कंसारिवंशीरवः ॥ १ ॥
अपि च ।
वृन्दारण्ये चरन्ती विभुरपि सततं भूर्भुवःखः सृजन्ती
नन्दोद्भूताप्यनादिः शिशुरपि निगमैलेक्षिता वीक्षितापि ।
विद्युल्लेखावनद्धोन्नमदमलमहाम्भोदसच्छायकाया
माया पायादपायादविदितमहिमा कापि पैताम्बरी वः ॥२॥
१. अयं महाराष्ट्राभिजनः शेषोपनामको नृसिंहसूनुः श्रीकृष्णकविः काश्यामक-
बरबादशाहराज्यसमये ख्रिस्ताब्दीयषोडशशतकस्योत्तरभाग आसीत्. एतन्नाटकं
चानेनाकबरमत्रिणो राजाटोडरमल्लनाम्नः पुत्रस्य गोवर्धनधारीत्यपरनाम्रो गिरि-
धारिणः प्रेरणया प्रणीतम्. अनेनैव कविना काशीपरिसरवर्तिताण्डवपुरनृप-
तेरनुजन्मनो नरोत्तमस्याभ्यर्थनया पारिजातहरणचम्पूरपि निरमायि. नाटकस्यास्य
मुद्रणमस्माभिः पुस्तकद्वयाधारेणारब्धमस्ति. तत्र प्रथमं पुस्तकं प्रायःशुद्ध-
मन्तिमपत्ररहितं शतवर्षप्राचीनमिवोपलक्ष्यमाणं जयपुरराजवैद्यश्रीकृष्णरामकवेः
सकाशादधिगतं क-चिह्नितम्. द्वितीयं चास्मदीयमेव नवीनं नातिशुद्रं च
ख-चिह्नितमित्यवधेयम्.

Page 11****************************************************************************************
काव्यमाला।
अन्यच्च।
मुञ्चामुं चण्डिमानं मयि भुजगफणारत्नसंक्रान्तकाय-
च्छायां प्रेक्ष्य खकीयामपि मनसि वृथा मा कृथा दुर्वितर्कम् ।
इत्युक्त्वा पादपने सपदि निपततो मूर्ध्नि गङ्गाधरस्य ।
प्रेसन्तश्चण्डिकायाः शतगुणितरुषः पान्तु वोऽपाङ्गभङ्गाः ॥३॥
(नान्यन्ते ।)
सूत्रधार:-अलमतिविस्तरेण । अद्य खलु निखिलवृन्दारकवृन्द-
वन्धमानपादारविन्दस्य तुहिनगिरिनन्दिनीनयनानन्दनिःस्यन्दकन्दस्य
सकलसुरासुरोरगनरकिंनरनिकरगीयमानत्रिपुरदहनावदानस्य त्रिभुवनभ-
वनारम्भस्तम्भस्य चतुर्वर्गलक्ष्मीप्रतीक्ष्यमाणकृपाकटाक्षाञ्चलस्य भगवतः
श्रीविश्वेश्वरस्य . प्रासादपरिसरसीनि महानेव कलकलः समुल्लसति ।
तदन यात्राप्रसङ्गसंगतैर्नानादिगन्तवास्तव्यैर्विविधानवद्यहयविद्याविनो-
दमोदमानमानसैः सकलकलाकलापकौशलनिषैर्विदग्धमित्रैरुपस्थानी-
यैर्मवितव्यम् । तद्यावदेतान्निजविज्ञानोपहारेणोपतिष्ठे । यतः।
बुद्धिं वर्धयति श्रियं वितनुते वैदग्ध्यमामुञ्चति
श्रेयः पल्लवयत्ययानि दलयत्युन्मीलयत्युन्नतिम् ।
विज्ञानं परिशोधयत्युपचिनोत्युच्चैः कलाकौशलं
किं किं नारमते हरेरिव कथाजय सतां संगतम् ॥ ४ ॥
(परिक्रम्य पादान्तरे स्थित्वा । सविमर्षम् ।) कथमनाहूत एव रङ्गं प्रविश-
नवज्ञापराहतो नोपहसनीयः स्याम् । यतः।
• १. 'माः' इति क-पुस्तकपाठः. २. 'निखिल' इति क-पुस्तके नास्ति.
३. 'परिसर' इति क पुस्तके नास्ति. ४. 'हृय' इति क-पुस्तके नास्ति.

Page 12****************************************************************************************
१ अङ्कः] कंसवधम् ।
नागच्छन्नुपहूयते न वचनोत्थानासनैः पूज्यते
__नो पृच्छन्ननुभाष्यते न च दृशा सान्द्रादरं वीक्ष्यते ।
ईर्ष्यारोषकषायिते हृदि घृणालेशोऽपि न स्पृश्यते
किं त्वेकः प्रवदन्समञ्जसमपि प्राज्ञः शर्हस्यते ॥ ५॥
(निमित्तं सूचयित्वा । सहर्षम् ।)
स्पन्दते दक्षिणं चक्षुर्वक्षो विस्फार्यते यथा ।
सामाजिकास्तथा मन्ये नृत्याय त्वरयन्ति माम् ॥ ६॥
(आकाशे कर्ण दत्त्वा ।) किं ब्रूथ-'दूराध्वसंचारपरिश्रान्तखान्तानमा-
न्केनचिदभिनवप्रथितवस्तुना प्रयोगेण भगवत्कृपानुबन्धिना विनोदय'
इति । तद्यावहं गत्वा गृहिणीमाहूय तथा करोमि । (नेपथ्याभिमुख-
मवलोक्य ।) अये, कथं
रात्रिजागरणायासकषायितविलोचना ।
अद्याप्येषा विशालाक्षी निदातन्द्रां न मुञ्चति ॥ ७ ॥
तथा हि।
स्खलति शिथिलग्रन्थिर्गाबादसौ (2) सिचयाञ्चलः
स्थगयति कुचौ वामः पाणिः परं धृतवासनः ।
गलति कबरी वक्र लीलालकैः परिभूयते
तदपि नयनानन्दायैषा दशा हरिणीदृशः ॥ ८ ॥
(विमृश्य।) सुखप्रसुप्तामप्येतां कालातिपातकातरः प्रबोधयामि तावत् ।
(प्रविश्य ।) आयें, कथमद्यापि निद्रासि । ननूदितभूयिष्ठ एव भगवा-
निकरणमाली । तथा हि।
मीलत्कैरवलोचना प्रविगलत्ताराच्छहारावली

Page 13****************************************************************************************
काव्यमाला।
अन्यच्च ।
मुञ्चामुं चण्डिमानं मयि भुजगफणारत्नसंक्रान्तकाय-
च्छायां प्रेक्ष्य खकीयामपि मनसि वृथा मा कृथा दुर्वितर्कम् ।
इत्युक्त्वा पादपद्मे सपदि निपततो मूर्ध्नि गङ्गाधरस्य
प्रेसन्तश्चण्डिकायाः शतगुणितरुषः पान्तु वोऽपाङ्गभङ्गाः ॥३॥
(नान्द्यन्ते ।)
सूत्रधारः-अलमतिविस्तरेण । अद्य खलु निखिलवृन्दारकवृन्द-
वन्धमानपादारविन्दस्य तुहिनगिरिनन्दिनीनयनानन्दनिःस्यन्दकन्दस्य
सकलसुरासुरोरगनरकिंनरनिकरगीयमानत्रिपुरदहनावदानस्य त्रिभुवनभ-
वनारम्भस्तम्भस्य चतुर्वर्गलक्ष्मीप्रतीक्ष्यमाणकृपाकटाक्षाञ्चलस्य भगवतः
श्रीविश्वेश्वरस्य , प्रासादपरिसरसीम्नि महानेव कलकलः समुल्लसति ।
तदन यात्राप्रसङ्गसंगतैर्नानादिगन्तवास्तव्यैर्विविधानवद्यहृद्यविद्याक्निो-
दमोदमानमानसैः सकलकलाकलापकौशलनिषैर्विदग्धमित्रैरुपस्थानी-
यैर्भवितव्यम् । तद्यावदेतान्निजविज्ञानोपहारेणोपतिष्ठे । यतः।
बुद्धिं वर्धयति श्रियं वितनुते वैदग्ध्यमामुञ्चति
श्रेयः पल्लवयत्यपानि दल्यत्युन्मीलयत्युन्नतिम् ।
विज्ञान परिशोधयत्युपचिनोत्युच्चैः कलाकौशलं
किं किं नारमते हरेरिव कथाजयं सतां संगतम् ॥ ४ ॥
(परिक्रम्य पादान्तरे स्थित्वा । सविमर्षम् ।) कथमनाहूत एव रङ्गं प्रविश-
नवज्ञापराहतो नोपहसनीयः स्याम् । यतः ।
- १. 'मृताः' इति क-पुस्तकपाठः. २. 'निखिल' इति क-पुस्तके नास्ति.
३. 'परिसर' इति क-पुस्तके नाखि. ४. 'हृय' इति क-पुस्खके नास्ति.
५. निकषः सुवर्णपरीक्षणपाषाणः. ६. न जीर्यतीत्यजमिति संगतस्य विशेषणम्.
७. मैत्री.

Page 14****************************************************************************************
१ अङ्कः] कंसवधम् ।
नागच्छन्नुपहूयते न वचनोत्थानासनैः पूज्यते
नो पृच्छन्ननुभाष्यते न च दृशा सान्द्रादरं वीक्ष्यते ।
ईर्ष्यारोषकषायिते हृदि घृणालेशोऽपि न स्पृश्यते
किं त्वेकः प्रवदन्समञ्जसमपि प्राज्ञः शर्हस्यते ॥ ५॥
(निमित्तं सूचयित्वा । सहर्षम् ।)
स्पन्दते दक्षिणं चक्षुर्वक्षो विस्फार्यते यथा ।
सामाजिकास्तथा मन्ये नृत्याय त्वरयन्ति माम् ॥ ६॥
(आकाशे कर्ण दत्त्वा ।) किं ब्रूथ-'दूरावसंचारपरिश्रान्तखान्तानमा-
न्केनचिदभिनवग्रथितवस्तुना प्रयोगेण भगवत्कृपानुबन्धिना विनोदय'
इति । तद्यावद्वहं गत्वा गृहिणीमाहूय तथा करोमि । (नेपथ्याभिमुख-
मवलोक्य ।) अये, कथं
रात्रिजागरणायासकषायितविलोचना ।
अद्याप्येषा विशालाक्षी निद्रातन्द्रां न मुञ्चति ॥ ७ ॥
तथा हि।
स्खलति शिथिल्पन्थिर्गाबादसौ (8) सिचयाञ्चलः
___ स्थगयति कुचौ वामः पाणिः परं धृतवासनः ।
गलति कबरी वक्त्रं लीलालकैः परिभूयते
तदपि नयनानन्दायैषा दशा हरिणीदृशः ॥ ८॥
(विमृश्य ।) सुखप्रसुप्तामप्येतां कालातिपातकातरः प्रबोधयामि तावत् ।
(प्रविश्य ।) आयें, कथमद्यापि निद्रासि । ननूदितभूयिष्ठ एव भगवा-
न्किरणमाली । तथा हि।
मोलकैरवलोचनां प्रविगलचाराच्छहारावली
म्लायचन्द्रमुखी विशृङ्खलतमःकेशां सशेषाम्बराम् ।
१. 'तथा हि' इति ख-पुस्तके नास्ति.

Page 15****************************************************************************************
11
काव्यमाला।
प्रातः सत्वरमित्वरीमिव बलादुगाढरागैः करै- ..
राकर्षत्रिव यामिनीमनुपतत्यम्भोजिनीवल्लभः ॥ ९॥
अपि चातिपतति पुरंधीगृहाचारसमयः । नन्वेतामेव तावत्प्रभातवेलां
पतित्रताधर्ममनुवर्तमानां दिनकरकुलवधूं पश्यतु भवती । तथा हि ।
उद्बुध प्रथमं प्रसाध्य वदनं संमृज्य तारोत्करं .
___ निर्माल्यावकर ततोऽवतमसैरालिप्य सदोमयैः ।
सौरैः खस्तिकंमण्डलानि किरणैरारम्य निर्मात्यह-
____लक्ष्मीः स्त्रीसमयागतं सरसिजैः पुष्पोपहारं भुवः ॥१०॥
नटी-(सहसापसृत्य।) *एस म्हि । आणवेदु अजो किंणिमित्वं
महच्चे अ पञ्चूसे सहाविद म्हि ।
सूत्रधारः-आयें, त्वरयन्त्येते नानादिगन्तागताः सकलकलाज-
लघिसांयात्रिका यात्रिकाः संगीतरङ्गप्रसङ्गाय माम् । तत्प्रसाध्यन्तां
पात्राणि प्रवेशोचितवर्णिकापरिग्रहेण ।
नटीको उण एदाणं सामाजिआणं मज्झे णिग्गहाणुग्गहस-
मत्यो अज्झक्खो जस्स पुरदो णञ्चामो ।
सूत्रधारः-आयें, अयमेव तावदखिलब्रह्माण्डमण्डपमहानटः
सृष्टिस्थितिप्रलयनाटिकासूत्रधारः सूत्रात्मा विश्वसाक्षी भगवानिन्दु-
*षामि । आज्ञापयत्वार्यः किंनिमित्तं महत्येव प्रत्यूषे शब्दायितास्मि ।
कि शुनरेतेषां सामाजिकानां मध्ये निग्रहानुग्रहसमर्थोऽध्यक्षो यस्य
पुरतो नृत्यामः।
१. कुलटामिव. २. 'निपतति इति क-पाठः. ३. 'सोपसृत्य इति ख-पाठः,
४. 'मज्झे' इति क पुस्तके नालि. ५. 'अज्झक्खों इत्यस्य स्थाने ख-पुस्तके
*बजउत्तों इत्यस्ति. ६. 'अयेइति ख-पाठः,
न
-
-

Page 16****************************************************************************************
१ अङ्कः]
कंसवधम् ।
शेखरः । तत्पादपद्मपरिचर्यापर्याप्तप्राप्तसाम्राज्यधुरंधरो गोवर्धनधारि-
राजश्व ।
नटी-*को उण एसो गोवद्धनधारीति मणिजह ।
सूत्रधारः-तदाकर्ण्यतां यदि कौतुकम् ।
अस्ति क्ष्मापालमौलिज्वलदमलमणिश्रेणिनिःश्रेणिरोह- .
द्रोचिर्वीचिप्रपञ्चच्छुरितपदनखप्रेजदुधन्मयूखैः ।
येनाकालेऽपि बालारुणकरनिकरो जागरोजृम्भमाण-
ज्योत्स्नाजालैजटालं स्फुटमजनि हरिच्चक्रवालान्तरालम् ॥ ११ ॥
अपि च ।
वापी पातालमूलं जलमुरगनदी कच्छपः खच्छकन्दः
शेषो नालं दलानां विततिरपि फणाः कर्णिका शैकशैलः ।
तारास्ताराः परागा मधु च मधुमती केसरा दन्तिदन्ता-
स्तस्मिन्यत्कीर्तिपझे भ्रमति मधुकरः शर्वरीसार्वभौमः ॥ १२ ॥
तस्यास्ति तण्डनकुलामलमण्डनस्य
श्रीतोडरक्षितिपतेस्तनयो नयज्ञः ।
नानाकलाकुलगृहं स विदग्धगोष्ठी-
मेकोऽधितिष्ठति गुरुर्गिरिधारिनामा ॥ १३ ॥
तेन चाहं सबहुमानमाहूय ससमाजेनादिष्टोऽस्मि ।
नटी-जइ एवं ता कीस चिन्तापज्जाउलहिमओ विभ चिर-
अन्तो चिट्ठसि ।
*कः पुनरेष गोवर्धनधारीति भण्यते ।
यद्येवं तत्कस्माचिन्तापर्याकुलहृदय इव चिरयंस्तिष्ठसि ।
१. 'पर्याप्तप्राज्यसाम्राज्य-' इति क-पाठः,
-

Page 17****************************************************************************************
wr
काव्यमाला।
सूत्रधारः-प्रिये, महदेव चिन्तास्थानं सभ्योपस्थानम् । तथा हि।
नाइतापि पुरः पदं रचयति प्राप्तोपकण्ठं हठा-
त्पृष्टा न प्रतिवक्ति कम्पमयते स्तम्भ समालम्बते ।
वैवर्ण्य खरभङ्गमञ्चति बलान्मन्दाक्षमन्दानना
कष्टं भोः प्रतिभावतोऽप्यभिसभं वाणी नवोढायते ॥ १४ ॥
नटी-*अज, जइ एव्वं ता किं ति अप्पा संकडे पाडि-
सूत्रधार-आर्ये,
त्वरयति नृपगोष्ठीसंस्तवख्यातिलिप्सा
__जडयति च विदग्धाराधनासाहसिक्यम् ।
इति न समधिकर्तुं रूपकं नो विरन्तुं
प्रभवति बत दोलारोहदुःस्थं मनो मे ॥ १५॥
नटी-को उण उआओ विअद्धाराहणस्स ।
सूत्रधारः-प्रिये, ममाप्येष विमर्शश्चिरं चेतसि वर्तते । यतः ।
प्राची वाचामुदारां नवरसलहरीहारिबन्धान्प्रबन्धा-
नापीय श्रोत्रपात्रैरपहृतहृदया हन्त तर्षप्रकर्षात् ।
गुम्फैः संफुल्लमल्लीसरससुमनसां माधुरीमुगिरन्तः
___ सन्तः संतोषमन्तः कमपि सहृदयाखाद्यमेते वहन्ति ॥ १६॥
अपि च ।
सारखते स्रोतसि दूरममैः सुधीवरैरुद्धतसूक्तिरत्ने ।
न तत्किमप्युर्वरितं यदेषामुपायनीकृत्य पुरो भवेयम् ॥ १७ ॥
*आर्य, यद्येवं तत्किमित्यात्मा संकटे पात्यते ।
कि पुनरुपायो विदग्धाराधनस।.

Page 18****************************************************************************************
१ अङ्कः]
कंसवधम् ।
अन्यच्च।
निर्मज्याशु सुधीवरैः प्रतिपदं सारखतोदन्वतः
प्रोद्धत्यापहृतैर्दिगन्तसुलभैः सत्सूक्तिमुक्ताफलैः ।
सद्वर्णैः परिपूर्णकर्णहृदया भूमीमुजोऽमी ततः
किं मे ताननुरञ्जयिष्यति वचोवाचालकाचावली ॥ १८ ॥
(स्मृतिमभिनीय । सहर्षम् ।) आर्ये, दिष्ट्या समासादितः खलु दुरन्तचि-
न्ताकान्तारसंतारहेतुः । तथा हि।
पृथ्वीमण्डलमौलिमण्डनमणिः श्रीमन्नृसिंहात्मजः
___ कृत्वा कृष्णकविः कुतूहलवशादस्मासु यन्न्यक्षिपत् ।
नाव्यं कंसवधाभिधानमधुना तस्य प्रयोगोद्यमं
विद्वद्राजसमाजमानसमहानन्दाय विन्दामहे ॥ १९ ॥
नटी-(अपवार्य ।) कहं सो वि कवीणं मज्झे संभावि-
जइ।
सूत्रधारः-अयि मुग्धे, किमेवमाशङ्कसे । यतः--
चतुर्दशसु विद्यासु परिकर्मितचेतसः ।
कवितेति कियन्नाम तस्याश्चर्य विपश्चितः ॥२०॥
- नटी-णि भणामि पसाअकविणो विअ तस्स वि पण्डिअकइणो
वाणी विअद्धजणस्स पजुत्ता भोदि ति ।
सूत्रधार:-बाढम् । यतः--
*कथं सोऽपि कवीनां मध्ये संभाव्यते ।
निनु भणामि प्रसादकवेरिव तस्यापि पण्डितकवेर्वाणी विदग्धजनस्य
पर्युक्ता भवति ।
१. 'मुक्तामरैः'.इति क-पाठः.

Page 19****************************************************************************************
काव्यमाला।
मौलौ मन्दारदामभ्रमदलिपटलीकाकलीं श्रोणिबिम्बे
कूजत्काञ्चीकलापं चरणकमलयोर्म मञ्जीरशिक्षाम् ।
उत्सङ्गे कीरगीतं स्तनभुवि मसृणं वल्लकीपञ्चमं वा
तत्कान्ये दत्तकर्णा शिवशिव मनुते भारती भारमेव ॥ २१ ॥
अपि च ।
यः पीयूषमयूखधामनि सुधासाराच्छकच्छेऽपि यः
क्षुभ्यरक्षीरसमुद्रसान्द्रलहरीलावण्यपूरेऽपि यः।
यः कान्ताधरपल्लवे मधुरिमा नासौ समुद्ाहते
___ श्रीविद्वत्कविकृष्णपण्डितवचोवीचीसमीचीनताम् ॥ २२ ॥
नटी-*अजउत्त, णं सुणीअदि सहाणुसासणे दिदं कदन्भासो
एसो ति।
सूत्रधारस-आर्ये, भूषणमेतन्न दूषणं कवीनां व्याकरणकोविद-
तेति । तथा हि।
सालंकारसारापि वाणी व्याकरणोज्झिता।
वित्रोपहतगात्रेव न रखयति सज्जनान् ॥ २३॥
नटी-(सोद्वेगम् ।) 'अण्णं भणामि । विसविसमविसहरवइजीहा-
सहस्सणीसरिअवकककसविअडवअणोवण्णासणिचाहिओअफंसदूसि-
आ तस्स जीहा कहं महुरमहुररैसलालसाइं रसिअबणमणाई रजइ-
स्सदित्ति णत्यि मे हिअअस्स आसङ्घो ।
*आर्यपुत्र, ननु श्रूयते शब्दानुशासने दृढं कृताभ्यास एष इति ।
अन्यदणामि । विषविषमविषधरपतिजितासहस्रनिभृतवत्रकर्कशविकट-
वचनोपन्यासनित्लामियोगस्पर्शदूषिता तस जिला कथं मधुरमधुररसलाल-
सानि रसिकजनालास रजयिष्यतीति नास्त्रि मे हृदयस्थासङ्गः।
1. स्सालंकारसंपति -पा. २. खिोपहतगात्रेव' इति ख-पाठः
३. रसाललाई इति सपाठः, 'रसालसानि पति छाया.

Page 20****************************************************************************************
१ अङ्कः] कंसवधम् ।
सूत्रधारः-(विहस्य ।) अयि मुग्धे न खलु निसर्गमधुरोदारप्रकृतयो
वाचः सांसर्गिकैर्दोषैरुपहन्यमाना अपि खाभाविकं गुणमतिवर्तन्ते।
पश्य तावत् ।
ध्माता भालतलानलैः कवलिता कण्ठोत्यहालाहलै-
रालीढाथ जटाटवीवलयितैराशीविषाणां गणैः ।
कीर्णा भस्मभिराहतास्थिपटलैर्विद्धा जटाप्रैरपि
____खीयामुज्झति माधुरी हरशिरोरनं किमिन्दोः कला ॥ २४ ॥
नटी-(सोत्प्रासम् ।) *अन्ज, एवं णेदम् । णं भणामि तह वि
दुजणा अवजणिज्जा जह अणुमेते वि अम्हाणं कुसीलवाणं खलिदे
ग पडिहसन्ति।
सूत्रधारः-आर्ये, अलमनया चिन्तया । निसर्गः खलु स तादृशां
नोपायसहस्रैरपि विपरिणमयितुं शक्यः । यतः-
अमृतं किरति हिमांशुर्विषमेव फणी समुद्रिति ।
गुणमेव वक्ति साधुर्दोषमसाधुः प्रकाशयति ॥ २५ ॥
तदलं कालातिपातेन । प्रस्तूयतां प्रावेशिकं संगीतकम् ।
नटी-कं उण समअं समस्सिअ गाइस्सम् ।
सूत्रधार:-नन्विममेवाचिरप्रवृत्तं सर्वसुखाकरं प्राबूट्समयमाश्रित्य
गीयताम् । इह हि।
*आर्य, एवमेतत् । ननु भणामि तथापि दुर्जना आवर्जनीया यथाणु-
मात्रेऽप्यस्माकं कुशीलवानां स्खलिते न प्रतिहसन्ति ।
किं पुनः समयं समाश्रित्य गासे।
१. 'खाभाविकगुणानातिवर्तन्ते' इति ख-पाठः. २. 'तादृशः' इति का पाठ
३. 'विनिमयितुं' इति ख-पाठः.

Page 21****************************************************************************************
काव्यमाला।
मृदितमृदुमृदङ्गध्वानधिकारिमेघ-
___ध्वनिमुदितमयूरीमन्द्रकेकोपगीताः ॥
सजलजलंदजालानीलनेपथ्यलक्ष्य-
क्षणरुचिरुचिरायः खैरमाशा नटन्ति ॥ २६ ॥
नटी-*तह । (इति गायति ।)
पणमह जलहरसम विजुजलसोम्मसामसुहअसिरिम् ।
जं दट्टण दिसाणं कदम्बमउलेहि होन्ति पुलआई ॥ २७ ॥
सूत्रधारः-(सहर्षम् ।) आर्ये, सम्यगुपलक्षितं भवत्या । सकलम-
अलालयः किलायं समयः । तथा हि ।
वसुदेवदुःखहारी नारीनयनोत्सवो जलदकालः ।
शौरिरिव सीरिमित्रं कसंमदविच्युतं कुरुते ॥ २८॥
(नेपथ्ये।)
आः पाप, कोऽयमलीकवैतालिकः सकलसुरासुरचक्रचूडामणिमयू-
खमांसलप्रतापामिनिर्दग्धवैरिजातस्य त्रिभुवनजयलक्ष्मीविभ्रमावासमण्ड-
पस्तम्भायमानप्रचण्डभुजदण्डस्य सकलवीरवंशावतंसस्य कंसस्यापि मद-
प्रच्यवममिलषन्वाचाटतां प्रकटयति ।
*तथा।
प्रणमत जलधरसमयं विद्युदुज्ज्वलसौम्यश्यामसुभगश्रियम् ।
यं दृष्ट्वा दिशां कदम्बमुकुलैर्भवन्ति पुलकानि ॥
. १. 'जलदलीलानील' इति ख-पाठः. २. 'क्षणरुचिरुचिरम्याः' इति ख-पाठः.
३. 'जस्सि दहदिसाणं' इति क-पाठः, 'यस्मिन्दशदिशां' इति तच्छाया.
४. 'सर्व' इति व पाठः. ५. वसुदेवः श्रीकृष्णजनकः.. जलदकालपक्षे त्वस्फु-
टोऽर्थः, ६. सीरी बलदेवः; (पक्षे) सीरिणो हालिकाः कर्षका इति यावत्,
७. कंसः कृष्णमातुलः तं मदविच्युतं. निर्मलं कुरुते; (पक्षे) के जनं संमदेन हर्षेण
विच्युतं रहितं कुरुते. अपि तु न कमपि.

Page 22****************************************************************************************
१ अङ्कः] कंसवधम् ।
नटी-(सोत्कम्पम् ।) *अज्ज, को एसो जस्स आआलिअप्पलअ-
वादविहडन्तबम्हण्डखण्डपप्फुरन्तघोरणिग्धोसबोलन्तदहदिहामहो एक-
कालगजन्तदिग्गअविमुक्तविकारकक्कसो कण्ठधुणी सुणीअदि।
सूत्रधारः-अये, ममाप्ययमपरिचितः । (निपुणं निरूप्य ।) नूनमसौ
असद्वचःप्रतिफलन्निजनामधेय-
वर्णावलीश्रवणरोषकषायिताक्षः।
आभङ्गुरभृकुटिभीषणभालपट्टः
कैसः करालकरवालनिविष्टमुष्टिः ॥ २९ ॥
न तदस्य पुरतः स्थातुमस्माकमुचितम् । यतः।
पितरं भगिनीं भामं भागिनेयाचिघांसता ।
तृणीकृता घृणा येन स किमस्मानुपेक्षते ॥ ३० ॥
तदेहि । अन्यतो गच्छावः ।
(इति निष्क्रान्तौ ।)
प्रस्तावना।
(ततः प्रविशति यथानिर्दिष्टः कंसः ।)
कंसः-(साटोपं परिक्रम्य । सक्रोधम् ।) किमात्थ रे, किमात्थ 'कंसं
मदविच्युतं कुरुते' इति । ननु रे, नाद्यापि विदितस्ते त्रिभुवनैकवीरो
निर्मिताशेषदुर्मदध्वान्तध्वंसः कंसः।
यहोर्दीप्यत्प्रतापानलबहलवलज्ज्वालजालावलीढः
शिश्ये शौरिः पयोधौ तुहिनगिरिदरीष्वन्धकारिनिलिल्ये।
*आर्य, क एष यस्याकालिकालयवातविघटमानब्रह्माण्डखण्डप्रस्फुरद्धो-
रनिर्घोषशब्दायमानदशदिङ्मुख एककालगर्जदिग्गजविमुक्तचीत्कारकर्कशः
कण्ठध्वनिः श्रूयते ।
१. 'हस्ते' इति स्व-पाठः, २. भामं भगिनीपतिम्. ३. अन्धकारः शिवः.
-

Page 23****************************************************************************************
काव्यमाला।
ब्रह्मा पद्मासनः सन्गमयति समयं तापसच्छद्मना त-
द्रक्षोयक्षोरगाणामिह बत कतमो वीक्षितं मे क्षमेत ॥ ३१॥
(हस्तौ निष्पीड्य ।) ननु रे,
कारागारनियन्त्रितासुरसुरस्त्रीनेत्रकादम्बिनी-
निर्यद्वारिसरिज्झरव्यतिकरैर्निर्वाप्यमाणोऽपि यः ।
उच्चैरौर्व इव प्रजिज्वलयिषुब्रह्माण्डमुज्जृम्मते
कस्तं वा मम दोर्मदं दमयितुं जागर्ति लोकत्रये ॥ ३२ ॥
(नेपथ्ये ।)
आः, कथमित्थं विकत्थसे । ननु रे,
यस्ते मदं दमयिता दनुजेन्द्रकालो
बालः स कोऽपि भगवान्कचिदप्रमेयः ।
संवर्धते गिरिंगभीरगुहाविहार-
तन्द्रालुकेसरिकिशोर इवाविभाव्यः ॥ ३३ ॥
कंस:-(सातकम् ।) कथमियमाकाशे दुरुपश्रुतिः श्रूयते । न
चाशरीरा दैवी वागर्थेन विसंवदते कथंचित् । संभावितश्चायमर्थः ।
निसर्गविद्वेषिणो हिं देवा बहुधास्माभिः कदर्थिता वैरप्रतियातनाय
खयमशक्ता अपि बहुधावतीर्णमेव पुराणपुरुषं पुनरवतारयिष्यन्तीति ।
कथितश्चायमर्थः । पूर्वमप्यन्तरिक्षचारिण्या वाण्या वसुदेवेन निवृत्त-
पाणिग्रहणां खसारं देवकी प्रस्थापयतो मम । यथा---'अस्वास्त्वाम-
टमो गों हन्ता यां वहसेऽजुष' इति । तदाकर्ण्य च ततः प्रतीपमा-
शमानेन मया देवकीवसुदेवौ दृढनिगडयन्त्रितौ कारागरमा-
रोपितौ । तद्गर्भाश्चोत्पतन्त एव बहवो व्यापादिता एव । संप्रति
1. बहुधावतीर्य तमेव' इति क-पाठः.

Page 24****************************************************************************************
१३
१ अङ्कः] कंसवधम् ।
तु शिलातले निपात्यमानया दारिकया योगमायया हस्तादुत्सुत्य गग-
नतलमुत्पतितया प्रागुक्तमेव । नारदेनापि पुनरुक्तं यत्किल 'वसुंधरा-
भारावताराय गृहीतवर्णिकान्तरः कैपटपटुर्बटुनाटितकेन वैकुण्ठनाथः
सपरिजनो गोकुले प्रच्छन्नरूपः संचरति' इति । तदस्यानर्थबीजस्य
प्रतिक्षेपे नोपेक्षितुं युक्तम् । भवतु तावत् । (प्रकाशम् । नेपथ्या-
भिमुखम् ।) कः कोऽत्र भोः।
(प्रविश्य ।)
दौवारिकः-*जयदु जयदु महाराओ। एसम्हि ।
' कंस:-हेमाङ्गद, समाहूयतां महामात्यः ।
हेमाङ्गदा-जिं देवो आणवेदि । (इति निष्क्रम्य तेन सह प्रविश्य ।)
इदो इदो महामञ्चो । एसो महाराओ तुम चिरं पडिक्सन्तो चिट्ठदि।
ता उपसप्प णम् । (संकृतमाश्रित्य ।)
हेलोत्खातदिगन्तदन्तिदशनैः संस्त्यानदानद्रव-
द्रोणीश्यामलकान्तिभिर्विरचितं सिंहासनं मण्डयन् ।
रज्यल्लोचनकोणशोणकिरणं चन्द्रातपत्रं दध-
खर्बन्दीकरचामरैः परिचितो देवोऽयमास्ते पुरः ॥ ३४ ॥
महामात्यः-(पुरोऽवलोक्य । राजानं निर्वर्ण्य ।) कथमयं रसान्तरा-
वेशविलक्ष इवालक्ष्यते । तथा हि ।
निःश्वासैः परुषैर्विशुष्यदसकृयादश्यमानाघरं
. खिद्यद्भालकपोलरागमधिकं नेत्रेऽरुणिनार्जयन् ।
*जयतु जयतु महाराजः । एषोऽसि । .
यद्देव आज्ञापयति । इत इतो महामात्यः । एष महाराजस्त्वां चिरं
प्रतीक्षमाणस्तिष्ठति । तदुपसनम् ।
१. 'कपटपटुपटु-' इति ख-पाठः. २. नेत्रारुणिन्ना' इति क पाठः,

Page 25****************************************************************************************
काव्यमाला।
वत्रं किंचिर्दवाञ्चयन्नुपरतव्यापारमन्तश्चिरं
चिन्ताकुञ्चितलोचनाञ्चलमहो देवः परिध्यायति ॥ ३५॥
तदत्र महता केनचिद्भयरोषद्वैराज्यावेशबीजेन भवितव्यम् । भवतु
परिज्ञास्यामि तावत् । (उपसृत्य ।) जयतु जयतु महाराजः ।
कंस:-महामात्य, इत आस्थताम् ।
महामात्यः-(उपविश्य ।) देव, दिष्टया वर्धसे ।
खैराखादितशत्रुशोणितमधुव्याघूर्णमानाझ्या
बन्दीभूतसुरेन्द्रवृन्दवनिताबाष्पाम्बुभिः स्वातया ।
स्फूर्जतावककान्तकीर्तिवसनप्रान्तेन संवीतया
निर्व्याजं परिरभ्यते तव भुजस्त्रैलोक्यराज्यश्रिया ॥ ३६ ॥
तत्किमपि चिन्तानिमित्तं ज्ञातुमिच्छामि ।
कंस:-किमिह चिन्तास्थानम् । यतः ।
निष्कण्टकं विगतवैरमपास्तशकं
दासीकृतामरगणं हृतदिकरीन्द्रम् ।
त्रैलोक्यमेव विहितं दनुजैश्चिरं त-
चिन्तानिमित्तमिह नस्तु किमस्तु वस्तु ॥ ३७॥
तथापि दुरुपश्रुतिश्रवणसंभवशङ्कापिशाचिका किमप्युत्तरलयति मे
चेतः । तथा हि।
रिपुरिति दुरुपश्रुतिः श्रुतिं मे व्यथयति यद्ययथातथं तथापि ।
जलधररसितं प्रकोपहेतुर्भवति हि बृंहितशङ्कया मृगारेः ॥ ३८ ॥
महामात्यः-महाराज, कासौ दुरुपश्रुतिः ।
१. 'इवाश्चयन्' इति ख-पाठः, २. 'द्वैराज्यदोष-' इति ख-पाठः. ३. 'श्रव-
पचापिशाची' इति क-पाठः.

Page 26****************************************************************************************
१ अङ्कः]
कंसवधम् ।
(कंसः 'यस्ते मदं दमयिता' इत्यादि पठति ।)
महामात्यः-(स्वगतम् ।)
नैषा मृषा भवितुमर्हति देववाणी
नाणीयसीमपि नृपोऽर्हति हन्त चिन्ताम् ।
किं संप्रति प्रतिविधेयमिह प्रतीपे
दैवे प्रयुक्तमखिलं खिलतां प्रयाति ॥ ३९॥
भवतु तावत् । (प्रकाशम् ।) महाराज, अलमनया चिन्तया । यतः ।
दोंडुरेषु चतुरङ्गबलाधिकेषु
भ्रूभनमात्रपरिनिर्जितनिर्जरेषु ।
त्वत्पादमूलपरिवर्तिषु मादृशेषु
नामापि शत्रुरिति हन्त कुतः प्रसिद्धम् ॥ ४० ॥
या चेयं दुरुपश्रुतिरित्युदाहृता देवेन तन्न किंचिदेतत् । यतः ।
पदे पदे प्रस्खलता मोहोपहतचेतसाम् ।
सुरोपजीविनामित्थं प्रलापा नहि दुर्लमाः ॥ ११ ॥
अन्यच्च विज्ञापयामि-भूतार्थमेतदुदाहृतं देवस्य । नीतिशास्त्रं पुनर-
न्यादृशम् । तथा हि।
नावज्ञेयो रिपुरिति लघुः क्षीणसत्त्वोऽपि विजे-
हन्तारण्यं दहति शनकैः संचिताङ्गः स्फुलिङ्गः।
किं च न्यञ्चन्निभृतनिभृताकुञ्चिताङ्गो बिडालः
कालापेक्षी असति सहसालक्षितोत्कालमाखुम् ॥ ४२ ॥
न च संप्रत्यव्यञ्जितविक्रिया इति विस्मृतवैराः संभावयितुमर्हाः ।
नीतिर्हि तादृशी भविष्णूनाम् । यदुदाहरन्ति-
१. व्यर्थत्वमित्यर्थः. २. 'न नः' इति क-पाठः, ३. सुराया मद्यस्यः (पक्षे)
सुराणां देवानाम्.
-

Page 27****************************************************************************************
काव्यमाला।
'कौम संकोचमास्थाय प्रहारमपि मर्षयेत् ।
प्राप्ते तु काले नीतिज्ञ उत्तिष्ठेत्कालसर्पवत्' ॥ १३ ॥ इति ।
विशेषतश्च न बहुशोऽपक्रियमाणा विश्वसनीयाः । अविश्रमो हि
वैरनिर्यातनाधिकारः । तथा हि।
उदितमुदितं हन्ति ध्वान्तं सहस्रकरः करै-
निहतनिहतं भूयो भूयस्तमः परिजृम्भते ।
विरमति तमो नेदं नायं निषीदति भानुमा-
न खलु विकसद्वैरा धीराः कथंचिदुदासते ॥ १४ ॥
तदत्रावश्यमकुतोभयेनापि संनिहितात्याहितेनेव देवेनावहितेन भवित-
व्यम् । यतः।
राः केसरिणस्तुषारशिखरिद्रोणीषु संशेरते
नागेन्द्रा अपि संचरन्ति विकटे विन्ध्याटवीकोटरे ।
धत्तेऽसौ भुजगेश्वरोऽपि धरणिं पातालमूले वस-
प्रायः पौरुषभूषणा नयविदो जातु प्रमाद्यन्ति न ॥ १५॥
कंसा-एवमेतत् । किं तु चिन्तयामि, कथममी प्रच्छन्नको-
लिकाः कपटपटवः सर्व एकपद एव सुनिग्रहा इति ।
महामात्यः-(चिरं विचिन्त्य ।) महाराज,
यज्ञायत्तं जीवितं देवतानां यज्ञाः साङ्गा ब्राह्मणेष्वायतन्ते ।
ते चाप्येते धर्मकमैकमूला मूले छिन्नेऽस्तैव वार्तामराणाम् ॥ १६ ॥
एषु च निगृहीतेषु सर्वनिदानमेकादशात्मा विष्णुरपि सुनिग्रहः ।
यत्मरन्ति-
: १. 'कृष्णसर्पवत्' इति पञ्चतत्रादिधृतः पाठः. २. 'संनिहितभृत्याहितेनैव'
इति ख-पाठः.
-

Page 28****************************************************************************************
२ अङ्कः] कंसवधम् ।
'विप्रा गावश्च वेदाश्च तपः सत्यं दमः शमः ।
श्रद्धा दया तितिक्षा च क्रतवश्व हरेस्तनुः ॥ ४७ ॥ इति ।
कंस:-ममाप्येष परामर्शः । (नेपथ्याभिमुखमवलोक्य ।) का
कोऽत्र भोः।
वेत्रहस्तः पुरुषः-*जयदु जयदु भट्टा । एसोम्हि । आणवेदु
भट्टा।
कंसः-वेत्रधर, समादिश निदेशवर्तिनः-
हन्यन्तां द्विजदेवसेवनपराः सर्वेऽपि वर्णाश्रमा
ध्वंस्यन्तां दमदानसत्यनियमखाध्याययज्ञादयः ।
पीड्यन्तां च तपोवनानि परितस्तीर्थानि पुण्याश्रमा
बध्यन्तामचिरात्सुरा हरिहरब्रह्मादयः सानुगाः ॥ १८ ॥
वेत्रहस्त:-जिं भट्टा आणवेदि। (इति निष्क्रान्तः ।)
कंसः महामात्य, त्वमपि खं नियोगमशून्यं कुरु । वयमप्यन-
न्तरकरणीयाय प्रेयतामहे ।
(इति निष्क्रान्ताः सर्वे ।)
इति प्रथमोऽङ्कः।
द्वितीयोऽङ्कः।
(ततः प्रविशति तालजङ्कः।)
तालजा-आदिष्टोऽस्मि तत्रभवता महामात्येन यत्किल 'अस्स-
द्वर्गनिसर्गवैरिणः पुराणपुरुषस्य नराकारधारिणः कापि प्रच्छन्नः प्रभवः
*जयतु जयतु भर्ता । एषोऽसि । आज्ञापयतु मर्ता ।
यद्गाज्ञापयति ।
.. १. 'उपजीविनः' इति ख-पाठः, २. 'सन्नीभवामः' इति ख-पाठः.
३. 'क्वचित्' इति ख-पाठः.
२ कंस०
-

Page 29****************************************************************************************
१४
काव्यमाला।
श्रूयते । तत्प्रवृत्तिमुपाहर' इति । तत्किमत्र प्रतिपधे । यतः-
अन्विष्टा गिरिकंदरोदरसरित्कान्तारपुण्याश्रमाः
खपातालमहीतलेषु परितश्चारैश्चरद्भिश्विरम् ।
नाभूत्कर्णपथातिथिर्दितिकुलारातिप्रथा सर्वथा
तत्किं वाद्य निवेदयाम्यविदितादिष्टार्थसारः प्रभुम् ॥ १ ॥
(चिरं विचिन्त्य । दीर्घ निःश्वस्य ।) हन्त भोः,
अघटनघटनपटीयानेकः किल केवलं कालः ।
संभाव्यतेऽद्य डिम्माजम्मारिजितोऽपि यत्प्रभोभीतिः॥२॥
(स्मृतिमभिनीय सहर्षम् ।) अये, अस्ति किलैया किंवदन्ती । यत्-
'यशोदया लाल्यमानो नन्दगोपस्य गोकुले ।
विडम्बयन्बाललीलां वासुदेवोऽभिवर्धते ॥ ३ ॥ इति ।
तं चातिमानुषगुणाकृतिपौरुपायै-
__सचं पुमांसमनुमाय निहन्तुमेनम् ।
प्राक्प्रेषिताः शकटधेनुकपूतनाद्या
____नाद्यापि हन्त विनिवर्तितुमुत्सहन्ते ॥४॥
भवतु । तावदोकुलपरिसरमेवानुसरामि । (इति परिक्रम्य पुरोऽवलोक्य ।)
अये, कथमयं गोकुलनिवासी गोपानां सौवस्तिको ब्राह्मण इत
एवामिवर्तते । तदस्मादेव निःशेषां प्रवृत्तिमुपालप्स्से। (उपसृत्य।)
र्मा, प्रणम्यसे।
मा-कुशली भव।
तालाब-कियडूरं प्रस्थितोऽसि ।
गर्ग:-नन्दादेशाद्वौकुलोत्पातानुपशमयितुं ध्रुवतीर्थं गच्छामि ।
तालबार-अथ किं गोकुले।
१. खस्तिकृत्. पुरोहित इति यावत्.
-

Page 30****************************************************************************************
२ अङ्कः]
कंसवधम् ।
गर्गः-महत्येव दुरवस्था ही कष्टं कष्टं समाधीयते । तथा हि ।
वेतालग्रहपूतनाप्रभृतयो बालग्रहाः शान्तिकै-
नीता बल्युपहारमन्त्रमणिमिः शान्ति कथंचिन्मया ।
उत्पाताः शकटासुरप्रभृतिमिदैत्यैः कृतास्ते पुन-.
बोलेनाद्भुतकर्मणा खयमहो कृष्णेन नीताः क्षयम् ॥ ५॥
तालजङ्क:-(स्वगतम् । तदेतत्प्रस्तूयते यदर्थोऽयमस्माकमायासः।
(प्रकाशम् ।) स्पष्टं तावत्प्रपञ्चतां कः केन हत इति ।
गर्ग:-
पूर्व कौचिदुपस्थितौ तरुवरल्याजेन नन्दाङ्गणे
बुद्धाकसिकमेष रिङ्गणपरो बालो विशालोर्जितः।
मात्रा मध्यनिबद्धदामकलितान्तोलूखलाकर्षणा-
__ दारुग्णौ यमलार्जुनौ समहरदीर्घार्तघोरखरौ ॥ ६॥
तालजङ्घ:-(खगतम् ।) तावेतौ नारदशापवशादवाप्ततरुभावौ
नलकूबरमणिग्रीवौ भगवत्संनिधानकोपनेयशापान्तौ कुबेरतनयौ ।
(पुनः सातकम् ।) तन्नूनमयमेव भगवतोऽवतारो बाललीलामनुभवन्भवि-
ष्यति । भवतु । ज्ञास्यामि तावत् । (प्रकाशम् ।) अथापरमावेदय ।
गर्गः-
कंसादेशवशात्प्रविश्य शिबिरं नन्दाङ्गणेऽवस्थितं
पापिष्ठं शकटं विभाव्य कपटं बालोऽय कालोपमः ।
तत्सौवस्तिकविप्रवाचनविधिव्यग्रीभवचिन्तया
मात्रा किंचन वञ्चितः क्षितितले क्षुरक्षामदेहो लुठन् ॥ ७॥
तालजङ्क:-(साक्टम्भम् ।) ततस्ततः ।
. १. 'कटं कष्टं समास्थीयते' इति ख-पाठः. २. 'विशाोर्विती इति ख-
पाठः. ३. 'आभुमौ' इति ख-पाठः.
-
-

Page 31****************************************************************************************
काव्यमाला।
गर्ग:-
क्षीरस्यार्तिभरोत्क्षिप्तचरणाङ्गुष्ठनोदितम् ।
पर्यास्थच्छकटं कूटं जर्जराङ्गास्थिपञ्जरम् ॥ ८॥
तालजङ्घा-अहह, असमञ्जसमसमञ्जसम् । अथान्येषां को
वृत्तान्तः।
गर्ग:-
वात्यावर्तविवर्तनव्यतिकरादादाय बालं बला-
दन्धीकृत्य जनं जवादुदपतर तृणावर्तकः ।
तालजङ्का-(सौश्वासम् ।) ततस्ततः ।
गर्ग:-
तं च क्ष्माधरभारभूरिगरिमा व्यालम्ब्य कण्ठे हठा-
दायच्छन्समपोथयत्पृथुशिलापट्टे निपात्यामकः ॥ ९॥
तालजङ्क:- अहो दुरवस्थेदानी जैयास्था ।
यसिन्धावत्यमरनगरीलुण्ठनोत्सर्पिदर्प-
स्फूर्जजवाजवपरिणमञ्चण्डवात्याविवर्तेः ।
उच्चैम्यिन्नभसि निदधे शृङ्गमुत्पाब्य मेरोः
ऋन्दत्संक्रन्दनमधुकर लूननालं यथाब्जम् ॥१०॥
तस्थापि ते मनुष्यगर्भादपीडशी दशा।
मर्म:-
रिष्टोऽपि दुष्टदिष्टाकृष्टः कण्ठावगुण्ठने तिष्ठन् ।
दष्टोऽच्युतेन दशनैर्दृष्टों नष्टः क्षणार्धेन ॥११॥
: १. 'साश्वासम्' इति ख-पुस्तके नास्ति. २. 'जयावस्था' इति क-पाठः,
३. 'दुटो' इति ख-पाठः.
-

Page 32****************************************************************************************
२ अङ्कः] कंसवधम् ।
२१
तालजक-हा धिक्, कष्टं भोः । अथ पूतनायाः का वार्ता ।
गर्गः--यापरेषाम् । तथाहि ।
कृत्वा रूपं त्रिभुवनमनोमोहनं पाययन्ती
स्तन्यं हालाहलमयमथानेन निष्पीतसारा ।
हा धिक्कष्टं किमपि सहसा राक्षसी पर्यणंसीत्
तालजङ्क:-(सोत्साहम् ।) ततस्ततः ।
गर्ग:-
क्रूराक्रन्दैवधिरितजगत्तत्क्षणाच्च व्यरंसीत् ॥ १२ ॥
तालजब-हा वत्से, अनूष्मणि शलभायितासि ।
घुणेन प्रोत्कीर्णा तदहह शिला वज्रघटिता
न शम्पासंपातात्किमपि शतधाशीर्यत तृणैः ।
विलिल्ये पालेयक्षितिरपि न खद्योतमहसा
यदाधत्से वत्से किमपि नरडिम्भादभिभवम् ॥ १३ ॥
(दीर्घमुष्णं च निःश्वस्य ।)
खाराज्यैकफले रिपुक्षयमखे देवद्विजाघारके
कंसस्यानुशयानलेऽसुरयशःक्षीराहुतीर्जुह्वता ।
त्वं धौय्या विहितासि हन्त विधिना वत्से न जाने पुनः
____ का पूर्णाहुतिरुत्तमा तदमुना क्रूरेण कारिष्यते ॥ १४ ॥
गर्गः-तेंदपि नातिचिरादेव स्फुटीभावमुपैष्यति । अतिचपलः
किल कालकौलेयको नामर्दुपेक्षाक्षणक्षेपं क्षमते ।
तालजङ्क:-ततस्ततः।
१. 'अथ' इति ख-पाठः. २. आघारो घृताहुतिविशेषः. 'देवद्विपद्याजके'
इति क-पाठः: ३. अग्निसमिन्धनमन्त्रः. ४. 'तदप्यचिरादेव अँटीभवितु-
मुपैष्यति' इति ख-पाठः. . ५. 'उदोक्षा' इति ख-पाठः, ..

Page 33****************************************************************************************
काव्यमाला।
गर्ग:-ततश्च तथा तथोत्पातपरम्परापराभूयमाना ब्रजवासिन
उपनन्दनान्ना गोपवृद्धेनोपमञ्छ्य गोकुलादुदुष्य नातिदूरे निरामयं
बहलजलं मिलदुलपशबलं वृन्दावनमध्यमध्यूषुः ।
तत्रापि वसता तेन सबलेनापहारिणा ।
लीलामात्रेण निहताः प्रलम्बबकधेनुकाः ॥ १५॥
तालजहर-(सवैक्लव्यम् ।) हा वत्साः, कथमकस्मादेव दशमी
दशामापन्नाः स्थ । (सरोषम् ।) कथमयमतिप्रसजति कालकालकौले-
यकः । ननु रे कृतान्तहतक,
विद्राणेषु दिगीश्वरेषु समिति द्रागुन्हतिद्भुत- .
क्रुध्यत्कासरतुङ्गशृङ्गविधुतिव्याविद्धगात्रः पतन् ।
कारागारनिकारमाशु गमितः संतय॑मानो मटैः
काकुव्याकुलगीः कृपावशहदा न त्वं मया मोचितः ॥१६॥
वधुना न भविष्यति ।
गर्ग:-(खगतम् ।)
__ अपि स्यादस्माकं किमपि कुशलं गोकुलभुवां
(निःश्वस्य ।)
कुतो वा कल्याणं प्रकृतिकुटिले राजनि रिपौ ।
(सावष्टम्भम् ।)
अये शान्तं पापं यदि स भगवान्किचन कृपा-
___ कटाक्षप्रक्षेपैः क्षपयति विपक्षप्रतिभयम् ॥ १७ ॥
तालजडा-क पुनरिदानी निर्भराश्चर्यगोऽर्भकाकास्वर्णिकाप्र-
च्छन्नोऽघटनघटनाफ्टीयानटवपुः साक्षादीक्षणातिथिः स्यात् । ।
गर्ग:-श्रुतं मया नातिचिरादेव गोकुलोपशल्यमुपैयुषा यत्किल
१. 'गोकुलाददूरे बलजले इति खपाठः, २. 'नटपटुः इति क-पाठः..
-

Page 34****************************************************************************************
२ अङ्कः]
कंसवधम् ।
धनुर्यज्ञोत्सवे कृष्णं सबलं मातुलः किल ।
निनीषुर्मथुरामेष कुरोऽप्यक्रूरमादिशत् ॥ १८॥
तालजङ्घ---सखे, यथादिष्टमनुष्ठीयताम् । अहमपि वृन्दावना-
रिसर एवैनमनुसरामि । (इति निष्क्रम्य ।) तदेतद्वृन्दावनम् । अन्वेषया-
म्येनम् । (इति परिक्रामति ।)
(नेपथ्ये ।)
रे रे ब्रजवासिनः, सावधाना भवत । नन्वयमनुपतति नेदीयानेव
कोपाटोपातिवल्गद्विकटखुरपुटप्रस्फुटमिपृष्ठा-
दुत्तिष्ठद्भिर्गरिटैब्रजजननयनान्यन्धयन्धूलिजालैः ।
कुर्वन्द्यामेष हेपारवशतबधिरां वालधि प्रोद्धनान-
चूडावालान्तरालपणिहितकपिलक्रूरतारस्तुरंगः ॥ १९ ॥
तालजङ्कः-(सातकम् ।) आः, किमेतत्स्यात् ।
न खलु सुरभिसैरमीसमृद्धे शिशुचलकर्णकतर्णकावकीर्णे ।
अतिचकितजनबजे बजेऽस्मिन्ननुपंधिरेष तुरंगमप्रचारः ॥ २० ॥
(पुनर्नेपथ्ये ।)
धावन्धीर धरायां क्षणमथ विदधद्धौरित धूतमूर्धा
चञ्चन्यञ्चत्खुराप्रक्षमधरणिरजोधोरणीदुर्विभाव्यः ।
चित्रं चक्रम्यमाणाश्चिरमथ सहसा संभ्रमं बिप्रदा-
गर्वाग्गदिखाद्विरुजति जनताः सर्वतः पर्वतामः ॥ २१ ॥
तालजङ्क-(निपुणं निरूप्य ।) नूनमनेन महाराजनिर्दिष्टेनाश्वव-
र्णिकापच्छन्नमूर्तिना विविधमायावेषफ्टीवंसा केशिना भवितव्यम् ।
१. पुच्छम्. २. 'चूला' इति क-पाठः. ३. गोमहिषीसंपचे. ४. सद्योजा-
तवत्सव्याते. ५. निश्छलः. ६. बोरितमश्वगतिविशेषः

Page 35****************************************************************************************
काव्यमाला।
(सहर्षम् ।) तदनेन सकलसुरासुरचक्रदुःसहपराक्रमेण तत्क्षणादेवास-
प्रतिपक्षः सपक्षो व्यापादयिष्यते । साधु रे केशिन्, साधु ।
कृतकृत्योऽसि । यतः-
दर्पोछरेषु निहतेषु निशाचरेषु
मायासु मायिनि खिलत्वमुपेयुषीषु ।
कंसस्य भृत्यनिवहैरिह यद्विपक्ष-
पक्षक्षयक्षमतयाद्य विभावितोऽसि ॥२२॥
(पुनर्नेपथ्ये ।)
रे रे गोपालाः, दिष्ट्या जीविताः सः।
परित्यजत साध्वसं भजत घीरतां नेत्रयो-
· जहीत. विनिमीलिकां भवत भूबिलेभ्यो बहिः ।
विदीर्णमुखकंदरोदरनिविष्टमुष्टिक्षत-
क्षरद्वधिरधोरणिः स निहतो वयस्येन नः ॥ २३ ॥
तालजहर (ससंभ्रमम् ।) कथं सत्यमेव निहतः। (निपुणं निरूप्य ।)
अहह,
वमति रुधिरधारां नासिकानालरन्ध्रा-
लुठति धरणिपीठे मां खुरात्रैः क्षुणत्ति।
घुरति किमपि घोरं केसराण्युद्धनीते
तद्णुमपि विलम्ब न क्षमन्तेऽसवोऽस्य ॥ २४ ॥
हुन्त भोः, वज्रसाराणि हृदयानि जीवलोकस्य । यदेवमनेकधा
कुलक्षयमध्यक्षयनषि प्राणिमि । तदस्मिनिहते नूनमासन्नमत्याहितं
महाराजस्य देवैकचिकित्सनीयमालोकयामि । यतः-..
१. श्रीकृष्णे. २. निष्फलत्वम्. ३. श्रीकृष्णेन.

Page 36****************************************************************************************
३ अङ्कः] कंसवधम् ।
वाचा नाचरितं दृशा न कलितं कर्णेऽपि नाकर्णितं
__ चित्तेनापि न चिन्तितं न च पुनः खप्नेऽपि संभावितम् ।
दैवज्ञैर्न निवेदितं न पिशुनैराशङ्कितं कहिँचि-
तत्ताहव्यसनं विधिर्घटयति क्रूराशयः प्राणिनाम् ॥ २५ ॥
तदेनं वृत्तान्तमुपहरामि महामात्यस्य । (इति निष्क्रान्तः।)
इति द्वितीयोऽङ्कः।
तृतीयोऽङ्कः।
(ततः प्रविशति रथारूढोऽक्रूरः सारथिश्च ।)
अक्रूर:-(दीर्घमुष्णं च निःश्वस्य ।) हन्त भोः,
असारे संसारे विषविषमपाकेऽनृतसुखे
कृतान्तेनाक्रान्ते प्रकृतिचपले जीवितबले ।
ध्रुवापाये काये विषयमृगतृष्णाहतहृदः
परप्राणैः प्राणानहह परिपुष्णन्ति कुधियः ॥१॥
अहो, अस्य दितिजकुलकलङ्कस्य कंसस्य निर्विवेकता निघृणता
च । यतः-
खत्रीयेषु हतेषु सप्तसु मनाङ् नाद्यापि निर्विद्यते
ताइक्वेदयमष्टमोऽपि किमितस्त्रासेन संमम्यते ।
कखातुं प्रभवेद्भवेद्यदि हरिहन्तावतीर्णः खयं
मृत्यौ जन्मवतां ध्रुवे च मरणं श्रेयः परं श्रीपतेः ॥२॥
(विमृश्य ।) अथवा किमेनमासुरीमतिदारुणां प्रकृतिमाश्रितमुपालमे ।
ननु तावदहमात्मानमेव तादृशे नृशंसे कर्मणि प्रवर्तमानमाकलयामि ।
तथा हि-
१. 'संभाव्यते' इति ख-पाठः.

Page 37****************************************************************************************
काव्यमाला।
राजाराधनतत्परेण सहसा खीकुर्वता चासनं
कृत्याकृत्यविचारवञ्चितधिया धर्मोऽपि नापेक्षितः ।
स्पृष्टा नैव घृणा तृणाय च मतो लोकस्त्रपाप्युज्झिता
धिक्कुक्षिभरिणा मयाद्य कृपणाः प्राणाः परं पोषिताः ॥ ३ ॥
सूतः-आयुष्मन् , कथमयं महाराजो जानन्नपि खजनसंबन्धम-
तिनेहपर्याकुलहृदयेन भवता वत्सौ रामकृष्णावुपनिनीषति ।
अक्रूरः--सूत, सोऽयं कुटिलनीतिपण्डितः परस्परमसासु विरो-
धमुत्पाद्य सुन्दोपसुन्दन्यायेन सर्वानेवास्मान्संजिहीर्षति । तथा हि ।
नानेष्ये यदि तौ ध्रुवो मम वधस्तच्छासनातिकमा-
दाहर्तुं यदि यामि वक्ष्यति तदा को वा न मां सौनिकम् ।
निन्देन्नन्दनविप्रयोगविवशो मां नन्दगोपो जैर-
ज्ञातिद्देश्यति वा चिरादहरहः शप्सन्ति गोपाङ्गनाः ॥१॥
सूतः-आयुष्मन्, अपि नाम महाराजाज्ञागौरखनियन्त्रणात्कथ-
मपि तथोपसीदन्तं तत्रभवन्तं भगवान्वासुदेवो न प्रतीपमाशकिष्यते ।
अक्रूरः-सूत, सत्यमात्थ ।
दुर्जनवशवर्तिनमिह चिरतरविरहेण लुप्तसौहार्दम् ।
न प्रत्येति खजनं मृग इव मृगयूपसर्पिणं हरिणम् ॥५॥
तथापि ।
सर्वान्तरात्मा भगवान्सर्ववृत्त्यवबोधकः ।
न मामनन्यशरणमन्थथा प्रतिपत्स्यते ॥ ६ ॥
१. 'ध्रुवं' इति ख-पाठः. २. 'ततः' इति खं-पाठः. ३. हिंसकम्.
४. वृद्धः, ५. 'मृगयूथसर्पिणं' इति क-पाठः. मृगयुर्व्याधः. ६. 'मूर्त्यवबो-
धकः' इति ख-पाठः.

Page 38****************************************************************************************
२७
३ अङ्कः] कंसवधम् ।
सूतः-आयुष्मन् , प्रत्यासीदति सायंतनः समयः । तत्त्वर्यताम् ।
रामकृष्णावलोकनेन नयने सफलयावः ।
अक्रूरः-(क्षणं ध्यात्वा सहर्षम् ।) हन्त भोः, स एष दारुणतरे
दारकाहरणकर्मणि नियुञ्जानेन महाराजेन प्रयुक्तो निग्रहोऽप्यनुग्रहा-
यैव कल्पिष्यते मयि । अद्य खलु
कुवलयदलदामश्यामकान्तिः कलावा-
नयनचुलुकनीयः कोऽपि पीयूषराशिः ।
ब्रजपरिसरधूलीकेलिलोलः किशोरा-
कृतिकृतिपरियो द्रक्ष्यते ब्रह्मसारः ॥७॥
सूतः-(प्रतीचीमवलोक्य ।) आयुष्मन् , पश्य ।
अहरखिलमशेषज्योतिषामेकशेषः
सकलभुवनवृत्तीः कर्मसाक्षी निरीक्ष्य ।
स्थतुरगरजोमिः काञ्चनैः क्रान्तकायो
जलधिर्ममिनिमर्दू भानुमानाजिहीते ॥८॥
अक्रूरः-(सहर्षम् ।) सखे, साधु समुन्नीतम् ।
अधिवनमभिधावगोखुरोद्भुतधूली-
शबलविमलगात्रः स्फीतपीताम्बरश्रीः ।
व्रजपरिसरमेष्यज्योतिषां ज्योतिरेकः
सफलयति कदा नश्चक्षुरिन्दीवराक्षः ॥ ९॥
सूतः-
अस्तं यतापि किल मस्तकवर्तिनासा-
वस्ताचलोऽहिमरुचा रुचिमभ्यलम्भि ।
१. 'पश्य तावत्' इति क-पाठः. २. 'अधिनिमहूं' इति कपाठः.
३. 'अभिवन' इति ख-पाठः, ४, गच्छतापि.
-

Page 39****************************************************************************************
२८
काव्यमाला।
१
प्रायः परोपकृतये कृतिनोऽनपेक्ष्य
____ खार्थे विपत्कवलिता अपि संघटन्ते ॥ १० ॥
अक्रूरः-(निपुणं निरूप्य । सानन्दम् ।)
अहिमकरमरीचिधातुरागैः शबलितमम्बुदमण्डलं दधानः ।
अनुहरति गिरिस्तुलां मुरारेर्वलयितचित्रशिखण्डमण्डनस्य ॥ ११ ॥
सूतः-अहह, असमञ्जसम् ।
अयमुदयमहीभृन्मस्तकन्यस्तपादः
खरतरकरदुःस्थां प्रौढिमादौकमानः ।
दिवसमणिरथोच्चै क्परां प्राप्य काष्ठा-
महह विधिविरोधादम्बुधौ मजतीति ॥ १२ ॥
अक्रूरः-सूत, साधूनेक्षितम् । तथा हि ।
निर्मज्याधिपयोधि भर्तरि रुचां लोकान्तरं प्रस्थिते
संध्यामि विशति प्रमीलति 'निजेऽम्भोजे दिनबीरियम् ।
यत्काष्ठाकर एष रज्यति तमोधूमोऽश्नुते रोदसी
संक्रन्दन्ति खगाः समेत्य ददते विप्राश्च तोयाञ्जलीन् ॥ १३ ॥
(पुनः सूतं प्रति ।) अये, बंहीयानतिवाहितः पन्थाः। तदधुनापि किय-
दन्तरं नन्दवाटस्य ।
सूतः-आयुष्मन् , इतो नेदीयानेव लक्ष्यते । तदुपगतप्रायाने-
वासानवगच्छ । तथाहि निरूपयत्वायुष्मान् ।
. अघितरणितनूजातीरवानीरपाली-
___ परिसरमतिकाली भाति तालीवनाली ।
विलसति तददूरेऽतुच्छतापिच्छगुच्छा-
वलिवलयितवल्लीवेल्लिता नन्दपल्ली ॥ १४ ॥
. १. निजाम्भोजे' इति ख-पाठः, २. 'तदुपात्तप्राया' इति ख-पाठः.
--

Page 40****************************************************************************************
३ अङ्कः] कंसवधम् ।
२९
अक्रूरः-(निपुणं निरूप्य । ससंभ्रमम् ।) सूत, संभावयामि तावत् ।
गिरिशिखरविरूढप्रौढहिन्तालमाला-
पिहितगगनगर्भनाम्यदूर्जध्वजाग्रः ।
विहगविहृतवेगव्याशाखाकराग-
स्त्वरयति परिरब्धं नन्दघोषः किमसान् ॥ १५ ॥
सूतः-(किंचिदन्तरं गत्वा रथवेगं नाटयन् । पुरोऽवलोक्य।) आयुष्मन् ,
उपवनतरुखण्डहिण्डमानाण्डजततिभिर्गृहमेधिहोमधूमैः ।
अपि च शिशुपशुद्धतै रजोभिः किमपि पुरस्तिमिराद्वयं चकास्ति ॥१६॥
(पुनः सविषादम् ।) हन्त भोः,
अस्तमिते दिननाथे चिरयति चन्द्रे स्फुटासु तारासु ।
सहसा तमःप्रधानाकुलितं हन्त भूतलं तरलैः ॥ १७ ॥
तथा हि।
तमःश्यामे व्योन्नि स्फुटकनकलेखाङ्कुरचय-
प्रभा विद्योतन्ते निकष इव खद्योतनिकराः ।
सहस्रांशोरंशा इव चरमशैलव्यतिकरा-
द्विशीर्णाः पर्यस्ताः पथिकपृथुनिःश्वासपवनैः ॥ १८ ॥
अक्रूरः-सूत, साधु समर्थितम् । तथा हि ।
मेचकातिदलान्तरलीनज्योतिरिङ्गणचमत्कृतिरम्याः ।
पादपा इव चकासति मेरोः मां गता इव हरिन्मणिकूटाः ॥ १९ ॥
(कर्ण दत्त्वा । सहर्षम् ।) हन्त भोः,
स्नेहप्रबुतपीवरस्तनभरप्राग्भारभूरिक्षर-
क्षीरक्षालनपिच्छिलैः प्रतिपदं मागैर्निषिद्धत्वराः ।
१. श्रमत्पक्षिसमूहै:. २. 'खद्योतो ज्योतिरिक्षणः.'

Page 41****************************************************************************************
काव्यमाला।
हर्पोत्पुच्छयमानतर्णकरवोत्कर्णा बजायोत्सुका
गोसंघाः प्रतिहुंकृतैरिह मुहुः श्रोत्रोत्सवं कुर्वते ॥ २० ॥
सूतः-आयुष्मन्,
चारणेन परिचर्य समन्तादद्रिकाननदरीः परिपूय ।
संप्रति प्रतिनिवर्तयितासौ गोधनानि किल गोकुलनाथः ॥२१॥
तथा हि । आकर्णयत्वायुष्मान् ।
चम्पे चन्दनि चन्द्रिक्के चमरिके चन्द्रावलि श्यामले
गङ्गे गोमति गौरि गीतरसिके गायत्रि गोदावरि ।
धीरे धीवरि धूसरे धवलिके कालाक्षि कालीति च
व्याहाराः परितो हरन्ति हृदयं हेम्बारवाश्राविणः ॥ २२ ॥
अक्रूर:-(कर्ण दत्त्वा । सानन्दम् ।) सूत, इतोऽपि रमणीयमा-
कर्ण्यते ।
अनुसृतकरतालैर्वेणुवीणानुयातै-
मुखरितकल जैम्भिडम्फाभिरामैः।
मधुरमधुरगीतैहुंकृतैर्गोधनाना-
__ मिदमुदयति नादाद्वैतमानन्दसान्द्रम् ॥ २३ ॥
(पुनः कर्ण दत्त्वा ।)
क्षीरस्यावेगधावद्भसनिपतितस्तन्यपानोर्जदोजः-
कूर्दद्वत्सावरोधव्यसनिशिशुशताकूतकोलाहलाढ्यः ।
गम्भीरामीरकुम्मीकुहरपरिणमद्धीरगोक्षीरधारा-
वानोऽध्वन्यध्वगेभ्यः पिशुनयति चिरादेष गोष्ठस्य गोष्ठीः॥२४॥
सूता--(सोत्साहम् ।) अहह, संप्रति
१. चम्पे इत्यादीनि धेनुसंबोधनानि. २. हम्बा धेनुशब्दः. ३. ऋक्षड-
म्पादयो वाद्यविशेषाः.

Page 42****************************************************************************************
३ अङ्क:
कंसवधम् ।
हुंकृतमांकृतहीहीहीकृतधुंधुंधुमारवैर्मुखराः ।
व्याकुलबालकगोकुलवत्सकुलैः संकुलाः ककुभः ॥ २५ ॥
अक्रूरः-सूत, समासादितप्रायास्तदिदानी नन्दघोषोपशल्यभू-
मयः । तत्संयम्यन्तां प्रग्रहाः । यावद्रामकृष्णचरणनलिनविन्यासपू-
तपांसुसंपर्कादात्मानं पवित्रयन्तौ पादचारेण गोपुरपरिसरशिखरमारुह्य
नन्दनन्दनानुगमनमनुपालयावः।
सूतः साधु मत्रितमायुष्मता । तदेते संयता वाजिनः । सम-
वतरत्वायुष्मान् ।
(इति रथादवतरणं नाटयतः।)
अक्रूरः -(पुरतो निरूप्य । सवितर्कम् ।) अये, कथमियं
ब्रजपरिसरभूमिष्वापतद्गोखुराम-
क्रथनसिकतिलासु व्यक्तपद्मध्वजश्रीः ।
समविषमनिपाता शैशवं व्यञ्जयन्ती
___ स्मरयति पदपतिः कापि कस्यापि पुंसः ॥ २६ ॥
(ध्यानं नाटयित्वा । स्वगतम् ।)
एतद्रूढं सत्समूहैरमूढयोगासयत्कथंचित्समूढम् ।
लीलोन्मीलड्डिम्भदम्भस्य विष्णोर्वन्दे वेदान्तैकवेद्यं पदं तत् ॥ २७ ॥
.. . (नेपथ्ये कलकलः ।)
अक्रूर—(कर्म दत्त्वा ।) अये, कथमयमिदानी
कासांचिन्नयनाञ्चलं विचलयन्नाभारिवामध्रुवां
दोर्वल्लीरिह दोहते विकलयमौलिं मुहुर्दोलयन् ।
अन्तः कन्दलयन्नमन्दमर्मलामानन्दकन्दावली
विघ्नौघं दलयन्मुरारिमुरलीनालीरवः श्रूयते ॥ २८ ॥
१. 'अथेयम्' इति ख-पाठः, , २. मनसा' इति ख-पावः
-

Page 43****************************************************************************************
काव्यमाला।
(परिभाव्य, खगतम् ।)
तावन्मावीक साध्वी भवतु तव कथा क्षीरपूरासि वन्द्य-
स्तावत्तावच्चकोरी चुलुकयतु चिरं शीतरोचिर्मरीचीन् ।
तावत्पीयूषयूषैर्विदधतु विबुधास्तोषपोषं कथंचि-
द्यावन्नाकर्णितैषा मधुरिपुमुरलीमाधुरीसाधुरीतिः ॥२९॥
(सहसा परावृत्य पुरोऽवलोक्य । सहर्षम् ।) अये, कथमियमित एव
मुखरितकलभृङ्गीमाधुरीसाधुरीति-
क्षरदधरमधूलीमोहिताशेषविश्वः।
अमलतमतमालश्यामलः कोमलाङ्गः
समुपसरति नेत्रानन्दनो नन्दसूनुः ॥ ३०॥
(चिरं विभाव्य ।) कथमयमतिमानुषपौरुषो बाललीलाकलेवरावृतोऽप्यना-
वृतब्रह्माखादसोदरानन्दमेदुरामुदञ्चयति चेतसो वृत्तिम् । (नेत्रे निमील्य
ध्यानं नाटयन् ।)
त्वं क्षीराम्बुनिधि ममन्थिथ जगत्रातुं जघन्थासुरा-
न्दंष्ट्राग्रेण समुज्जहर्थ धरणिं सुष्वप्थ शेषे सदा ।
दूरे तस्थिथ किं च वाङ्मनसयोः किं त्वेष नः प्राक्तनैः
पुण्यैरद्य पचेलिमैः किल बलात्पुंभावमालम्बसे ॥ ३१ ॥
सूतः-आयुष्मन् , पश्यैतत् । प्रातः प्रोषितयो रामकृष्णयोः
प्रत्यागमनमनुपालयन्तौ जरन्तौ यशोदानन्दगोपौ संभृतातिथ्यसंमारा-
वित एवाभिवर्तेते । तदेतयोः प्रत्यनन्तरीभूय यथेष्टगोष्ठीसमागमसु-
खमनुमवावः।
अक्रूरः-सूत, एवमेतत् । तदेहि । गोपुरपरिसरमेवानुसरामः ।
(इति निष्कान्ताः सर्वे ।)
इति तृतीयोऽङ्कः।
१. 'पीयूषपानेः' इति ख-पाठः. २. 'भयवन्' इति स्व-पाठः,

Page 44****************************************************************************************
३
३
४ अङ्कः] कंसवधम् ।
चतुर्थोऽङ्कः।
(ततः प्रविशति वेत्रपाणिः पुरुषः।)
पुरुषः-आदिष्टोऽस्मि तत्रभवता पुरोधसा गर्गेण यत्किल मातु-
लालयाय प्रवत्स्यतोर्वत्सयो रामकृष्णयोस्तारानुकूल्यं परिज्ञातुं दैवज्ञमा-
ज्ञापयेति । तदेनमंनुसरामि । (नेत्रे निमृज्योर्ध्वमवलोक्य ।) अये, विभा-
तप्राया विभावरी । तथा हि-
तमस्तोमज्योल्लारुणकिरणकिर्मीरितरुचि-
नमोलक्ष्मीरेषा जयति जगदुज्जीवनकरी ।
निशाकल्पे लीनं पुनरपि सिसृक्षोस्त्रिभुवनं
विधातुः सृष्ट्यादौ प्रकृतिरिव वर्णत्रयमयी ॥ १॥
(पुनर्निरूप्य ।)
इतः शुक्ला चन्द्रद्युतिमिरिह रक्तारुणकरै-
स्तमितैरप्यन्तःस्खलितगतिभिर्मेचकरुचिः ।
प्रभातश्रीरेषा विलसति पुरःस्था सुकृतिनां
___मिमङ्गुणां जह्वद्युमणिविधिजासंगम इव ॥ २ ॥
(पुरोऽवलोक्य ।) कथमयं दैवज्ञः प्राचीनगोपुरशिखरमध्यमथ्यारूढो
मित्रोदयं प्रतीक्षमाण आस्ते । तद्यावदुपसामि । (गतिवैकल्यमभि-
नीय । स्वगतम् ।)
न जराजर्जरैरङ्गैरेता सोपानपद्धतिम् ।
__आरोढुमवरोढुं वा मनागुत्सहते मनः ॥ ३ ॥
अहह, कथं दुर्दैवेन दुःस्थामेनामवस्थां प्रतिलम्भितोऽस्मि । तथा हि-
१. 'गाग्र्येण' इति क-पाठः. २. 'अनुसरामीति' इति ख-पाठः,
३. जहृद्युमणिविधिजा गङ्गायमुनासरस्वत्यस्तत्संगमे प्रयागे मिमङ्क्षणां स्नातुमिच्छ-
ताम्. ४. 'प्राचीनप्राची' इति क-पाठः.
३ कंस०

Page 45****************************************************************************************
काव्यमाला।
अन्यत्रेहितमन्यतो निपतति क्लेशादुदस्तं पदं
मुष्टिर्न क्षमते क्षणं कलयितुं यष्टिं पृथोर्वेपथोः ।
न श्रोत्रे शृणुतश्चिराय परितस्तारखरं व्याहृतं
धिक्कष्टं जरसातुरस्य मरणं मन्ये महानुत्सवः ॥ ४ ॥
हन्त भोः,
गलति वदने लाला वाचः स्खलन्त्यपरिस्फुटाः
सवति सततं चक्षुर्नासं न संचरतः पदे ।
मुखमदशनं दृष्टिः शून्या वृथा च विचेष्टितं
शिव शिव जरा बाल्यं भूयः प्रसौति नवं नवम् ॥ ५ ॥
अपि च ।
अन्योक्त्या परिचिन्वते परिजनान्सचार्यमाणाः पर-
स्कन्धन्यस्तभुजाश्चिरेण चरणाक्षेपं समातन्वते ।
न खेनैव कृतं सरन्ति सहसा क्रुध्यन्ति निष्कारणं
वृद्धव्याधितभूभुजः किल समावस्था विधात्रा कृताः ॥ ६ ॥
तदिहस्य एवैनमाइय निवेदयामि पुरोधसो निदेशम् । (इति बाहुमुत्क्षि-
पन्नाह्वयति ।)
(प्रविश्य ।)
दैवज्ञः-(सहर्ष खगतम् ।) कथं क्षणमपि ज्याक्षेपासहिष्णवो
महतां मनोरथाः। यतः प्रस्थानोत्सुकयोर्वत्सयो रामकृष्णयोरतिप्रशस्त-
तरो यात्रामुहूर्त उषस्येव समुपस्थितः । तथा हि-
चन्द्रः पुष्पगतस्तृतीयभवने सिद्धिपदो दक्षिणः
केन्द्रस्थाः कथयन्ति सौम्यखचरा योगाधियोगं शुभम् ।
. १. परं' इति क-पाठः. २. 'चरणाक्षेपे समारम्भिणः' इति कपाठः.
'बाहू' इति ख-पाठः

Page 46****************************************************************************************
४ अङ्कः]
कंसवधम् ।
अम्भःसंभृत एष कुम्भनिवहो वेश्याशिरःस्थः पुरः
प्रस्थाने कथयन्ति शात्रववधं सर्वेऽर्थसिद्धिं तथा ॥ ७ ॥
तत्सत्वरमुपसृत्य यात्रोचितमङ्गलाचारोपकरणान्युपाहरामि । (इति ससं-
श्रममवतीर्य पुरोऽवलोक्य ।) अये, कथमयमन्तःपुरप्रतीहारो रत्नापीड इत
एवाभिवर्तते । तदस्मान्निशीथवृत्तं नन्दाकूरयोः संवादमवगच्छामि ।
(इत्युपसर्पति ।)
दैवज्ञः—अये रत्नापीड, कथमर्धोन्मीलितलोचन एव संचरन्नति-
घूर्णमानानामङ्गानामनीश्वर इवावलक्ष्यसे ।
रत्नापीड:--किं भणामि । कष्टात्कष्टतरः खलु परप्रेष्य-
भावः । यतः--
श्रान्तोऽपि हन्त रजनीगुरुजागरेण
_ कार्यातिपातचकितो न शये क्षणार्धम् ।
भ्रूभङ्गवीक्षणवितर्कितचित्तवृत्ति-
नित्यानुवृत्तिनिरतः प्रभुवृत्तमीक्षे ॥ ८॥
दैवज्ञः-तत्कथय कारणं रात्रिजागरणस्य ।
रत्नापीड:-सखे, किं न जानासि ।
अक्रूरागमसंभ्रमादुपहृतैरातिथ्यसंभावना-
___संभारैरतिवाहितो न विदितः पूर्वोऽर्धरात्रो मया ।
विश्लिष्यत्सुतसंज्वरातुरजरगोपप्रमीलामिल-
__ च्छोकस्त्रीपरिसान्त्वनैर्नयनयोरेव प्रमाता निशा ॥ ९ ॥
दैवज्ञः- हन्त भोः, कथं हर्षस्थाने विषादावसरः । यतः प्रिया-
१. 'तस्मात्' इति ख-पाठः.. २. 'अभिलक्ष्यसे' इति क-पाठः

Page 47****************************************************************************************
काव्यमाला।
प्रियमतः किल मातुलावासवासो भागिनेयानाम् , भगिनीनां च भर्तृ-
पक्षात्पितृपक्षे पक्षपातो बंहीयानेव। .
रत्नापीड:-आः कथमनेकधाध्यक्षयन्नप्यमीषां प्रेमबन्धपरिपाक-
मनभिज्ञ इव पृच्छसि । न जानासि किं मातुलवर्णिकाप्रतिच्छन्नोऽ-
यमसुरोत्सः कसो वासुदेवाय द्रुह्यन्वसुधामधिवसति । तदेवं तयोरप्र-
तीकारमत्याहितमुपस्थितमवगच्छामि ।
दैवज्ञः-सत्यमात्थ, किं तु न संभावयामि परमभागवतेन मनी-
षिणा प्रियसुहृदाक्रूरेण प्रत्यनन्तरीभूय नीयमानयोरनयोः किमप्यमङ्ग-
लम् । न खल्वयमणुमपि राज्ञो दुराशयमवगत्य विपाकदारुणं दूत्यक-
मङ्गिीकुर्यात् ।
रत्नापीड:-आः, कथमविदग्धमुग्धमतिरसि । नबस्त्यकर्तव्यं
नाम परप्रेष्यभावमापन्नानाम् । राजानुवर्तिनां पुनर्विशेषेण । ते हि
राजानुरञ्जनमेव बहुमन्यमानाः-
क्षमां सत्यं दयां धर्म घृणां लोकभयं दमम् ।
विस्मृत्य केवलं रॉजरञ्जनं पर्युपासते ॥ १०॥
दैवज्ञः-महाशयः खेल्वक्रूरो न दुराशयमनुसरिप्यति ।
रत्नापीड:-(विहस्य ।) किं न पश्यसि ।
अन्तर्मलिनसंसर्गाच्छ्रुतवानपि दुष्यति ।
यच्चक्षुःसंनिकर्षेण कर्णोऽभूत्कुटिलाशयः ॥ ११ ॥
दैवज्ञः-(निमित्तं सूचयित्वा ।) शान्तं पापम् । प्रतिहतममङ्गलम् ।
खस्त्यस्तु गोकुलवासिभ्यः ।
१. 'प्रियतरः' इति ख-पाठः. २. 'नास्त्यकर्मविचारणं नाम' इति ख-पाठः.
३. 'राज्ञां रञ्जनं' इति ख-पाठः. ४. 'खल्वसौ' इति ख-पाठः. ५. 'पश्यामि' :
इति क-पाठ, ६. 'कुटिलाश्रयः' इति ख-पाठः,

Page 48****************************************************************************************
४ अङ्कः] कंसवधम्।
(नेपथ्ये कलकलः ।)
रत्नापीड:-(सादरमाकर्ण्य । प्रकाशम् ।) सखे, अवधीयताम् ।
यथायं मधुरमुरजवेणुवीणाशङ्खकाहलबहलकोलाहलान्तरालोन्मीलत्प्रचु-
रपुरपुरंध्रीसमाजमङ्गलाचारगीतध्वनिरुपगोपुरमुच्चैरुच्चरति, तथा तर्कयामि
प्रस्थितौ रामकृष्णाविति । तद्यावत्प्रत्यनन्तरीभूय प्रास्थानिकोपदासंप-
संपादनेन सपुत्रौ गोपवृद्धौ परिचरावः ।
(इति निष्कान्तौ ।)
प्रवेशकः।
(ततः प्रविशतो रामकृष्णौ, सुदामाक्रूरावलम्बितौ यशोदानन्दगोपौ च ।)
यशोदानन्दगोपौ-
हा वत्स राम रमणीयमुखारविन्द
___ हा कृष्ण वृष्णिकुलकैरवकाननेन्दो ।
क स्थः समेत्य सहसा परिरभ्य गाढ-
मङ्गानि शीतल्यतं परितप्तयोनौ ॥ १२॥
(इति मूच्छी नाट्यतः ।)
अक्रूरः- (वसनाञ्चलेन वीजयन् ।) गोपवृद्धौ, समाश्वसितम् । अन-
वसरः खल्वयं शोकस्य । ननु प्रवत्स्यतोर्वत्सयोः प्रवर्त्यतां मालाचारः ।
गोपवृद्धौ-(समाश्वस्य । सोपालम्भम् ।) हन्त भोः,
उत्पत्तिप्रभृति प्रतिक्षणमतिप्रीत्या मयाराधिता
यूयं बल्युपयाचितव्रतमहादानोपदानः सुराः ।
धिक्कष्टं कथमेष तस्य विषमः पाकः पुरः प्रोतभू-
घद्वत्सौ समुपाहरामि बलये कंसाय विश्वदुहे ॥ १३ ॥
१. विधीयताम्' इति ख-पाठः. २: 'प्रस्तावना' इतिक-पाठ. ३. 'नाव-
सरः खल्वेष शोकावेशस्य इति ख-पाठः.

Page 49****************************************************************************************
३८
काव्यमाला।
(रामकृष्णावुपसृत्य पादयोः पततः।)
अक्रूरः-गोपवृद्धौ, प्रवत्स्यन्तौ रामकृष्णौ भवन्तावमिवादयेते ।
तत्प्रस्थानोचिताभिराशीभिरभिवर्धयतमेतौ ।
गोपौ-(सास्त्रवर्षम् ।) हा वत्सौ, क वर्तेथे । न खलु कथंचित्परि-
भावयितुमीशावहे युवाम् ।
शोकोद्वेलविलोलबाष्पसलिलपम्लिष्टदृष्टी जरा-
____ जीर्णावुज्झितपाटवेन्द्रियगणावन्धौ निममौ शुचि ।
आवां सौनिकदारुणेन विधिना प्रस्थापयन्तौ युवां
हस्तेनाप्यतिवेलवेपथुभृता न स्प्रष्टुमीशावहे ॥ १४ ॥
(रामकृष्णावुपसृत्य पित्रोरङ्कमधिरोहतः । तयोर्नयने उन्मार्जयन्तौ ।)
आगर्भसंभवादस्मचिन्तासंतापितान्तयोः।
पित्रोः क्लेशाय नौ जन्म केवलं किल गोकुले ॥ १५ ॥
तदद्य भवन्तौ सप्रणयप्रणाममनु प्रार्थयावहे ।
संमान्य मातुलादेशं द्रक्ष्यामो न चिरेण वाम् ।
युष्मद्वाष्पाम्भसा यस्मादभिषिक्तौ तदास्पदे ॥ १६ ॥
वृद्धगोपौ-यथामिरुचितमायुप्मतोः।
वाता वान्तु शिवा दिशश्च विदिशः सन्तु प्रसन्नाः सदा
नद्यः शीतजलाः सवन्तु तरवः पुष्णन्तु सत्संपदः ।
पन्थानः सिकतोत्तरा विदधतु क्षेमं च निष्कण्टका
देवश्चक्रवरश्च तत्रभवतोर्विघ्नान्विजेन्नीयताम् ॥ १७ ॥
अक्रूरः-प्रतिगृह्यतामाशिषः पित्रोः। अतिपतति यात्रामुहूर्तवेला।
रामकृष्णौ शिरसा गृहीताः । (इति निष्कान्तौ ।) ।
१. 'प्रश्लिष्ट' इति ख-पाठः, २. शोके. ३. 'ईहामहे इति क-पाठः.
४. 'बाष्पभरैः' इति ख-पाठ.

Page 50****************************************************************************************
४ अङ्कः] कंसवधम् ।
नन्दः-(चिरं दूरमवलोक्य ।) आर्ये, कथमतिक्रामतो लोचनपथं
वत्सौ । तदिदानीमनीशोऽस्मि शोकविक्लवान्यङ्गानि वोढुम् । (इति
मूछितः पतति ।)
यशोदा-*अज, समस्ससिहि समस्ससिहि । अजुत्तं दाणि
सोइउम् । अमङ्गलं खु एदं पवसिदाणम् । ता वड्डावेहि सुहासीहि ।
मणावह कुलदेवदाओ । अच्चिअन्दु सोत्थिवाणिआ बम्हणा ।
दिजन्तु वायणाइं सोहग्गिणीणम् । जह वच्छाणं कल्लाणमप्पडि-
हदं भोदि । ता गच्छामो लहु लहु घरसंणिवेसम् । (इति नन्दमवष्टभ्य
प्रतिष्ठते।)
नन्दः-अये,
दूरं गतोऽपि हृदये विनिविष्ट आस्ते
___ संवीक्ष्यते च पुरतः परितः प्रसर्पन् ।
तत्किं ममैष मतिविभ्रम एव वा स्या-
_____ उत्प्रस्थितो मधुपुरीं मधुमित्सरामः ॥ १८ ॥
(स्मृतिमभिनीय।)
मर्माण्युच्चैर्व्यथयति मनो हन्त मनाति यत्ना-
द्धैर्यग्रन्थि श्लथयति सखे किं च मुष्णाति तृष्णाम् ।
कष्टं दृष्टिं तिरयति हरेर्बालकेलीकलापो-
___ऽकस्मादसत्स्मृतिशतशिरःशेखरीभूय भूयः॥ १९ ॥
*आर्य, समाश्वसिहि समाश्वसिहि । अयुक्तमिदानीं शोचितुम् ।
अमङ्गलं खल्वेतत्प्रवसितानाम् । तद्वर्धापयख शुभाशीर्भिः । मानयख कुलदे-
वताः । अय॑न्तां खस्तिवाचनिका ब्राह्मणाः । दीयन्तां वायनानि सौभाग्य-
वतीनाम् । यथा वत्सानां कल्याणमप्रतिहतं भवति । तद्गच्छावो लघु लघु
गृहसंनिवेशम् ।

Page 51****************************************************************************************
४०
काव्यमाला।
यशोदा-(संस्कृतमाश्रित्य ।) आर्य, दुष्प्रवेशः खल्वेष घोरतरो
घोषप्रदेशः। तथा हि-
नार्यो रुदन्ति न रुवन्ति पतंगसंघा
गावस्तृणानि न चरन्ति न वान्ति वाताः ।
भृङ्गाः पिबन्ति न मधूनि हरौ प्रयाते
निर्जीविता इव दिशः प्रतिभान्ति शून्याः ॥ २० ॥
तंदद्य वत्सप्रवासशोकावेशविक्लवमात्मानमात्मनैवावष्टभ्य ब्रजवासिनो
लोकान्परिसान्त्वयावः।
(इति निष्क्रान्तौ ।)
(ततः प्रविशतो रामकृष्णौ ।)
रामः--(प्राचीमवलोक्य ।) कथमुदितभूयिष्ठ एव भगवान्किरण-
माली । तद्यावदेनमुपतिष्ठे । (अञ्जलिं बवा ।)
दिवसश्रीविजयजयन्मणिमयनीराजनामलस्थानम् ।
दिनकरमङ्कुरितांशु विकचजपापुञ्जमञ्जुलं वन्दे ॥ २१ ॥
कृष्णः-आर्य, कथमयं गगनपथपान्यो भगवानतिदूरमुजिहास-
मानोऽप्युदयगिरिविरहपर्युत्सुक इव मन्थररथारोहणसुखमनुभवति ।
तदुत्प्रेक्षे-
मधुरमधुरभृङ्गीगीतसङ्गीतभङ्गी-
समसमुदयमङ्गीकृत्य सन्मङ्गलानि ।
त्रिभुवनमभिषेकात्पङ्किलं कुङ्कुमाद्भिः
समुपसरति मन्दं मन्दमम्भोजबन्धुः ॥ २२॥.
रामा-अहं पुनरेवमुत्प्रेक्षे-

Page 52****************************************************************************************
४ अङ्कः] कंसवधम् ।
निशामशेषामुपभुज्य वारुणीं प्राचीमुपेत्याथ तयावधीरितः।.
तदङ्ग्रिलाक्षारसरञ्जिताङ्गको मन्दं विनिति तदङ्गणाबहिः ॥ २३ ॥
अथवा।
ताराः पारदगोलका इह नभःकाचोच्चकुप्यां क्षणं
न्यस्ताः संहतिमेत्य सान्द्रकिरणैश्चन्द्रभ्रमं कुर्वते ।
अप्येताः सकलां निशां परिपतद्दीपाग्निपाकक्रमा-
प्रातः सिद्धरसात्मना परिणमन्त्यादित्यविम्वच्छलात् ॥ २४ ॥
(परितोऽवलोक्य सहर्षम् ।) कथममी तरुणतरणिकिरणरञ्जितशिखरराजि-
राजितशीद्वलाभोगभासिनो भूमिभागाः । तथा हि-
तरणिकिरणलेशाः शक्रगोपप्रकाशा-
स्तरुणतृणशलाका श्लेषिणः संविभान्ति ।
अभिनवरविबिम्बस्पर्धया पराधा
इव मरकतशूलेष्वर्पिताः पद्मरागाः ॥ २५ ॥
अक्रूरः-(समन्तादवलोक्य । सकौतुकम् ।) भगवन्कृष्ण, इतः पश्यतु
भवान् ।
सजलजलदनीलं त्वामुदीक्ष्योर्ध्वकण्ठा-
नटति विततबह मण्डली बर्हिणानाम् ।
मधुरमधुरकेकाराविणी बन्धुबुद्ध्या
समुपसरति बर्दापीडिनं संभ्रमेण ॥ २६ ॥
सुदामा-इदमपरमुदीक्ष्यतामायुष्मान् ।
उत्कर्णतर्णककुलाकुलितानि दोग्धं
संदानितान्यपि भवन्तमनुद्रवन्ति ।
। . १. 'सौरकिरणैः' इति क-पाठः, २. 'शाद्वलभाग' इति ख-पाठ.. ३. 'हत
इतः' इति क-पाठः. ४. 'भगवान्' इति ख-पाठः.

Page 53****************************************************************************************
काव्यमाला।
उत्युच्छमुन्मुखमुदश्रु कृतार्तनाद
मात्मानपेक्षमभितः किल गोधनानि ॥ २७ ॥
रामः--(परितोऽवलोक्य । सहर्षम् ।) आयुष्मन् , इतोऽवलोक्यताम्।
नेदीयांसस्तरणितनयातीरवानीरकुञ्जा
गुञ्जन्मञ्जस्वरमधुकराराविणः खागतेन ।
पान्थानमानुचितमतिथीनाहयन्तीव शाखा-
हस्तन्यस्तैः फलकिसलयैरानमन्तः समन्तात् ॥ २८ ॥
(किंचिदन्तरं गत्वा चिरं निरूप्य ।) इदं चापरमनुरूपं निरूपयत्वायुष्मान् ।
अधिरजनि निरुद्धोद्धान्तभूतिगुञ्जा-
खमुखरितगर्भा भान्त्यमी पद्मकोषाः ।
निभृतमनुभवन्तोऽनाहतं नादमन्त-
विजितपवनवेगाः किं नु योगाधिरूढाः ॥२९॥
कृष्णः—(कलिन्दनन्दिनीं विलोक्य निर्वर्ण्य सोन्मादम् ।) सखे
सुदामन्,
पश्यन्नेता चपलशफरीलोचनां पङ्कजास्यां
कोकद्वन्द्वस्तनमरनतां बालशैवालकेशीम् ।
भृङ्गश्रेणीमधुरवचनां राजहंसप्रचारां
व्यासक्तोऽपि क्षणमिह पुनः प्रेयसी स्मारितोऽस्मि ॥३०॥
(वीरवनराजि विलोक्य सैविश्रब्धम् ।)
मधुरमधुरमेतत्कूजितं कोकिलानां
किमय नगरनारीमञ्जुमञ्जीरनादः।
१. 'सविभ्रमम्' इति ख-बार

Page 54****************************************************************************************
४ अङ्कः] कंसवधम् ।
इयमपि नवगुच्छखच्छवक्षोजकान्तिः
सलयकिसलया वा कापि कान्ता लता वा ॥ ३१ ॥
सुदामा-इत इतस्तमालमालाविलोकनेन मनो विनोदयत्वा-
युष्मान् ।
कृष्णः—(समन्तादवलोक्य ।) सखे,
उद्यच्छिलीन्ध्रमरविन्दसुगन्धबन्धु-
मन्दानिलं निचुलकुञ्जमिलन्मिलिन्दम् ।
उत्पश्यतो भवति हन्त दुरन्तचिन्ता-
संतापसंततिनिदानमिदं वनं मे ॥ ३२॥
सुदामा-(स्वगतम् ।) कथमत्यावेगो विरहस्य । तदेनं रहस्यवि-
श्रम्भालापैर्विनोदयिष्यामि । (प्रकाशम् ।) आयुष्मन् , अतिदूरमारूढः
प्रौढप्रतापस्तपनः । तदस्मिन्विविक्ते बालशैवालशीतले शिलातले समु-
पविश्य ललाटंतपां माध्याह्निकी वेलामतिवाहयामः ।
कृष्णः-साधु संविहितम् । ममाप्येष मनोरथः। तत्पुरोभूय
निदर्शय सोपानपथम् । आर्यमक्रूरं मद्वचनेन विज्ञापय, यदतिक्रामति
माध्याहिकी संध्या तदनुष्ठीयतां तदुचितं कर्मेति । तदुपरोधापराधपरि-
हाराय परिपालयामि तीरपरिसरसरसदेशपरिशीलनेन । आर्यबलदेवश्व
देवपूजोपयोग्यानि तिलकुशकुसुमादीन्युपाहरन्भवन्तं परिचरिष्यति ।
तावदहमपि सुहृद्वियोगविक्लवमात्मानं सुदाम्ना वयस्येन समं खजनक-
थालापलीलाभिविनोदयिष्यामीति ।
सुदामा यदादिशत्यायुष्मान् । (इति तथा करोति ।)
। १. "निदेशय' इति क-पाठः. २. 'आर्य मद्वचनेनाकरं' इति क-पाठः.
३. 'परिपालयिष्यामि इति क-पाठः. ४. 'योज्यानि इति ख-पाठः,

Page 55****************************************************************************************
४४
काव्यमाला।
(ततः प्रविशति कृष्णः सुदामा च ।)
कृष्णः-सखे,
निजजनविरहव्यथा यथासाननुकलमुत्तपति प्रतिप्रतीकम् ।
अपि सखिसुहृदस्तथा कथंचित्स्सरयति नः कुतुकप्रसङ्गतोऽपि ॥३३॥
सुदामा-आयुष्मन्, त्वदेकजीवितानां त्वन्मात्रदेवतानां च
कथमित्थमपि संभाव्यते । अथवा कथं न मरिष्यन्ति यदि जातिस्मरा
भविप्यन्ति ।
कृष्णः -कुत एतत् ।
सुदामा---
आबालवृद्धवनितं पशुपक्षिवृक्ष-
गुल्मोलपप्रभृतयः किल गोकुलस्थाः।
त्वद्विपयोगजनितार्तिकुकूलवह्ना-
वापाकपाकपरिपाकमिवोद्वहन्ति ॥ ३४ ॥
किंबहुना।
प्रहीणप्राणेव प्रमुषितनिधानेव तमसि
प्रविष्टेव प्रत्यस्तमितरविचन्द्रद्युतिरिव ।
दवानौ ममेवाचिरविरहखिन्नेव विषमा-
मवस्था प्रस्थानप्रभृति भवतो नन्दवसतिः ॥ ३५॥
(प्रविश्यापटीक्षेपेण ।)
दूती-(ससंरम्भम् ।) भगवन्भुवनभागधेय,
अनन्यशरणामेतां त्वदेकायत्तजीविताम् ।
विरहार्तिबलद्वाघां राघां कथमुपेक्षसे ॥ ३६॥
. .१. प्रत्यङ्गम्. २. 'ममेवाशनिविनिहतेवेति' इति क-पाठः, ३. 'चलद्वाघां'
इति क-पाठ

Page 56****************************************************************************************
४ अङ्कः] कंसवधम् ।
४५
कृष्णः-(ससंभ्रमं परिवृत्य ।) कथमियं राधासहचरी विलासवती
विवशहृदयेवात्याहितमिवावेदयति प्रेयस्याः । तन्निपुणमवगच्छामि
तावत् । (प्रकाशम् ।) विलासवति, अथ किमवस्था तत्रभवती मजी-
विताधिदेवता राधा।
विलासवती-
सजलैनलिनीदलैर्मृणालैः सुमनोभिनवपल्लवैः पटीरैः ।
शतशः परिशीलितापि शीतैरुपचारैः प्रतिबुध्यते न राधा ॥३७॥
अपि च।
अपि मरणमुपैति सा मृगाके विलसति कैव कथा रसान्तरस्य ।
अपि कथमधुना दधातु शान्ति विषमशरज्वरतीव्रदेहदाहः ॥३८॥
कृष्णः-(सुदामानं प्रति ।) सखे, किमाह विलासवती ।
सुदामा-आयुष्मन् , कैथमसंभावना बहुधानुभूतखभावायामस्यां
च विश्रम्भणीयवचनायाम् ।
विलासवतीन खल्वन्यथा कथयामि । यत इदानीं त्वयि
प्रस्थिते-
माला व्यालानुकारा परिमलबहुलस्निग्धचम्पा नु शम्पा
पम्पाकम्पानिलोऽस्या मलयजनिलयाशीविषोद्वारघोरः ।
न स्यादस्या विभाव्यज्वरमिह कतमस्योत्थकम्पानुकम्पा-
झम्पासंपातजाग्रत्तुहिनकरहरिप्रोद्मोत्रासभाजः ॥ ३९ ॥
कृष्णः-सत्यम् । संभावितमेतत् । सा किल-
१. कथय किमवस्था' इति ख-पाठः. २. 'कथमियं भावना' इति ख-पाठः.
३. 'कतरस्य' इति ख-पाठः. ४. 'तुहिनकरकर' इति क-पाठः..

Page 57****************************************************************************************
४६
काव्यमाला।
मां विना न क्षणं प्राणान्क्षामाङ्गी रक्षितुं क्षमा ।
न चन्द्रेण विना चान्द्री प्रभा भवितुमर्हति ॥ ४० ॥
(सुदामानं प्रति । सनिःश्वासम् ।) सखे, अपि प्रयाणावसरे संभ्रमातिवेगेन
गृहाबहिर्निर्गच्छता मया न साधु संबोधिता प्रेयसीति परितप्यते मे
हृदयम् । तथा हि-
श्रुत्वा यान्तं कथमपि रहो लब्धुमुत्कण्ठमाना
___ यावद्यावत्किमपि गदितुं मां पुरः स्थातुमैच्छत् ।
यावत्तावन्नयनसलिलं संभृतं संवरीतुं
___यातायातैरहह दयिता केवलं वञ्चितैव ॥ ११ ॥
अपि च ।
एकेनालोकयन्ती समयमुभयतो ज्येष्ठदृष्टिप्रचार
शून्येनानुव्रजन्ती प्रियमतिऋजुना लोचनेनापरेण ।
बाला कालातिपाताकलनविरचितानल्पसंकल्पदुःस्था
चित्रन्यस्वेव तस्थौ मयि निहितमना लोचनागोचरेऽपि ॥ ४२ ॥
(लोचने निमील्य चिरं ध्यात्वा सोत्कण्ठम् ।)
सान्द्रसान्द्रपुलकाङ्गुरपालीदन्तुरान्तुरभुजान्तरगूढः ।
कान्तया पुनरहं चिरचिन्तातान्तया बत कदा परिरभ्ये ॥ ४३ ॥
(उच्चैनिःश्वस्य ।) हहो दैवहतक, कथं वञ्चितोऽस्मि ।
सा बिम्बाधरमाधुरी निरवधिः सा केलिकोपाकुला
वाचः काचन चातुरी परिचितोदश्चद्विपञ्ची च या ।
किं च व्यञ्जितपञ्चबाणविजयास्ताः सालसा दृष्टयो
भूयो गोचरतां व्रजन्त्यपि विधे तस्याः कुरङ्गीदृशः ॥ ४ ॥
१. 'परिभाव्य' इति क-पाठः. २. 'पुलकान्तर' इति ख-पाठः. ३. परि-
रप्से' इति ख-पाठः.

Page 58****************************************************************************************
४ अङ्क]
कंसवधम् ।
४७
सुदामा-शान्तं पापम् । कथमनाश्वासः । नन्वचिरादेव तत्रभ-
वान्समीहितभाजनं भविष्यति ।
कृष्णः-हन्त भोः,
मद्वियोगंकृताबाधा राधा नोपेक्षितुं क्षमा ।
अनतिक्रमणीयं च मातुलस्योपसर्पणम् ॥ ४५ ॥
तत्किमत्र प्रतिपद्यताम् ।
सुदामा-(चिरं विचिन्त्य । प्रकाशम् ।) आयुप्मन् , उभयमप्यवि-
रोधेन समाधीयताम् ।
कृष्णः -(सादरम् ।) कथमिव ।
सुदामा तदाकर्ण्यतामवधानेन । अस्ति किल नातिदूरेऽधितर-
णितनयातीरपरिसरनिरस्तसमस्तोपसर्गमपास्तकलिकालकलुषर्मवीरित-
विविधाघिबाधमगाधगुणगरिमसंभारगम्भीरं विश्वविश्वंभराभोगभूषणी-
भूतप्रभूतवैभवं दरदलितललितकमलकुलगलदमन्दमकरन्दगन्धबन्धुरप-
रागधारान्धीकृतपुष्पंधयधोरणीदोधूयमानमाधवीलतावनद्धं विविधतरु-
कुसुमकहारमधुरमधुपानमत्तमधुकरीकलरवमुखरीकृतदिगन्तरं मन्दानि-
लाधूतनूतनचूतमञ्जरीनरीनृत्यमानपिकसुन्दरीसहस्रकलकलाकुलिततरु-
णतरुशिखरं तरणितनयोत्तुङ्गरिङ्गत्तरङ्गप्रसङ्गसंगतानङ्गरङ्गकूलकूजद्विहंग-
पुंगवद्वन्द्वानुभूयमानकल्लोलदोलाखेलनकुतूहलमैतिचपलगोपालबालिका-
कलितकरतालिकातरलवलयावलीकलकनककिङ्किणीचरणमणिनूपुरकणि-
तवेणुवीणारखानुगतमृदुमृदङ्गध्वनिजनितहर्षप्रकर्षप्रकटिताकाण्डताण्ड-
वाडम्बरोद्दण्डशिखण्डिमण्डलीमण्डितस्थण्डिलमतिविशदशशधरविस-
१. 'कृतां बाधां' इति ख-पाठः. २. 'अवधूत' इति क-पाठः. ३. अति-
चलगोपाल' इति ख-पाठः. ४. 'वीणानकानुगत' इति क-पाठः,

Page 59****************************************************************************************
१६
काव्यमाला।
मरकरनिकरचारुक्षीरधाराधोरणीधौतधरणिमण्डलमसमशरशरनिकरपरव-
शीकृतसुरनरमृगखगप्रमुखजीवजातसमुपजातशान्तमदनमहीपतिक्रीडावन
वृन्दावनं नाम।
कृष्णः-(स्मृतिमभिनीय ।) अये, साधु स्मारितोऽस्मि । परिशीलि-
तपूर्वमेतदस्माभिः । यत्किल-
वाचालैः शुक्रकेकिकोकिलकुलैरारब्धकोलाहलं
वातान्दोलनलोलपल्लवलतालावण्यलीलागृहम् ।
उन्मीलन्मकरन्दतुन्दिलदलद्वासन्तिकासुन्दरं
शश्वन्मामकमत्तचित्तकरिणः संरोधसंदानकम् ॥ ४६॥
अपि च ।
अतिचित्रैः सुमनोभिः सुमनोभिर्योगिनामिवोपचितम् ।
शीलितमगमैरगमैनिंगमैरिव योगमारूढः ॥ १७ ॥
सुदामा-एवमेतत् । तदत्रै राकानिशाकरकरनिकरकरम्बिताशे-
पदिक्चक्रवाले परमोदाररमणीये समये तरणितनयातटोपशोभिवंशीवटो-
पान्तवेदिकाविहारमण्डलीमण्डनीभूय निभृतनिभृतमधरसुधापूरितमधु-
रमुरलीवाहूतनूतनाभिसारिकासहस्रसविभ्रमारब्धसरभसपरीरम्भसंभ्रमो
विरहविधुरामीरकामिनीसमाजमावर्जयन्नतिविततबाधां राधामप्याराधय-
त्वायुष्मान् । इत्थमनुभावितरासरसातिरेकपरम्परापचेलिमनिर्भरानन्दाद्व-
यविस्मृतरसान्तरमपरिचितोचितानुचितविचारचातुरीचमत्कारमपलपि-
'तपरापरादरगौरवव्यवहारं तिरोहितवहिरुपाधिसंस्कारं रासक्रीडामहो-
त्सवं निवर्त्य, निवर्त्य च सकलसुन्दरीसमाजं प्रभातायां रजन्यां
राजधानीमनुसरिष्यामः ।
१. 'इत्यमनुभवति' इति ख-पाठः. २. 'विस्मृतपदम्' इति ख-पाठः,
३. 'व्यवहारविरोहित' इति ख-पाठः.

Page 60****************************************************************************************
४ अङ्कः]
कंसवधम् ।
४९
कृष्णः-साधु पालोचितम् । तद्विसर्जयनां राधासमाराधनाय ।
उपाहरतु चैनां संदेशसंग्रहकारिकाम्-
त्वत्संकल्पप्रणयि हृदयं पञ्चभिः पञ्चबाणो
बाणैरेणीचपलनयने पञ्चतां नेतुमैच्छत् ।
कालक्षेपं यदयमदयोऽप्यद्य यावद्विधत्ते
तत्कर्तव्यापकृतिविपरीतार्थताशङ्कयैव ॥ १८ ॥
सुदामा-विलासवति,
अलमिह तवोपचारैः प्रत्युतसंतापसंततिनिदानैः ।
अयमचिरादपनेष्यति भगवानस्या रसेन संतापम् ॥ १९ ॥
निभृतं च कर्णे कथय-यदद्य रासरसोत्सवाय मुरलीरक्माकर्ण्य
तूर्णमेव वंशीवटविहारभूमावुपस्थातव्यमिति ।
कृष्णः-अथवा सर्व एव गोकुलवासिनः समायातनीयाः । उचितं
च प्रथमनिवसतौ सुहृदां प्रस्थितानुव्रजनम् ।
विलासवतीयदादिशति देवः । (इति निष्कान्ता ।)
कृष्णः-सखे, अक्रूरमुपसृत्य विज्ञापय-भगवन् , अतिकठोर-
किरणस्तपति तपनः । तन्नातिदूरे वृन्दावनोपवनेऽद्य विश्रम्य श्वोमूते
मातुलालयमुपसरिष्यामः । उदाहरन्ति च जरन्तः-
'प्रथमा वसतिः स्वल्पसंचारा चेत्सुखावहा ।
यदस्यां पीतमशितं तत्सर्वत्रोपतिष्ठते' ॥ ५० ॥
वृन्दावनदिक्षा चास्मानुत्तेजयति निशि निवस्तुम् । तदद्य पुरःसरी-
भूय राज्ञेऽसदागमनमावेदयत्वार्यः । यावदेनमसदागमनोत्कण्ठा
नोचरलयति ।
१. 'अपहृति' इति ख-पाठः. २, 'षट्कर्णमेव' इति क-पाठः,
४ कंस०

Page 61****************************************************************************************
काव्यमाला।
अवर:-(सुदामोक्तमाकर्ण्य ।) यथाभिलषितमायुष्मते । (इति
निष्कान्तः ।)
कृष्णः -(प्राचीमवलोक्य ।) कथमुपनत एव सायंतनः समयः ।
तथा हि-
कासारे कल्हायिता इव मिथः सद्यः परागाननाः
खैरं चक्रचकोरपद्मकुमुदवाताश्चिरादासते।
प्रत्यक्सिन्धुनिमजदुष्णकिरणालातोत्थधूमैरिव
प्रध्मातोदरमेतदम्बरमितो ध्वान्तैः पराभूयते ॥ ५१ ॥
सुदामा-आयुष्मन् , एवमेतत् ।
प्राची कैरविणीगणाः परिणमच्छीतांशुगर्भामिव
खैरं मेरमुखाः पुरः प्रसविनीं व्याख्यान्ति भृङ्गारवैः ।
किं चोदञ्चितचञ्चु चन्द्रममितो मार्जन्ति जिह्वाञ्चलैः
सद्यः स्यूतजरायुवत्करकणनातं चकोराङ्गनाः ॥ ५२ ॥
कृष्णः-तदिदमनन्तरम् । तथा हि-
एष प्रोषितभर्तृकाकुलमिलत्प्राणप्रयाणे पुरः
प्रत्यूहप्रतिघातपूर्णकलशश्चन्द्रः समुज्जृम्भते ।
तत्काल्पतिबुद्धकैरववनीसंभ्रान्तमृङ्गाङ्गना-
मेरीभूरिखाः स्फुरन्ति मदनप्रस्थानसौवस्तिकाः ॥५३॥
अपि च ।
विशदकरवस्त्रानद्धगोत्राद्रिकीलं
शिबिरपटकुटीरं चान्द्रमुच्चैर्वितत्य ।
१. पराङ्मुखा इत्यर्थः. २. 'सुखप्रसविनीं' इति ख-पाठः. ३. 'सूत' इति
ख-पाठः. ४. 'मारवाः' इति ख-पाठः.
-

Page 62****************************************************************************************
५ अङ्कः] कंसवधम् ।
रतिपतिरतिरोधात्तारकापुष्पबाणै-
स्तुदति युवमनांसि ध्वान्तदन्तावलाढ्यः ॥ ५४ ॥
तदेहि । शशधरकरनिकरपरितप्यमानमात्मानं वृन्दावनतरुतिरस्करि-
णीनिरस्तचन्द्रिकासंपर्क परित्रास्यामहे ।
सुदामा यथाभिरुचितमायुष्मते।
(इति वृन्दावनप्रवेशं नाटयन्ति ।)
इति चतुर्थोऽङ्कः।
___पञ्चमोऽङ्कः।
(ततः प्रविशति सुनन्दनामा गोपालः ।)
सुनन्दः-आदिष्टोऽसि तत्रभवता घोषवृद्धेन नन्दगोपेन, यत्कि-
लाक्रूरागमनगौरवेण रणरणकोपजातदाक्षिण्यसाध्वसावेशविवशतयावि-
मृश्यकारिणा रामकृष्णौ प्रस्थापयता मया नोदर्कशुद्धमालोचितमिति
परितप्यते मे चेतः । यतः-
क्रूराशये कुटिलनीतिनिविष्टबुद्धौ
वैरानुबन्धपरिशङ्कितचित्तवृत्तौ ।
ब्रीडाविवेकविधुरे मधुरे हितेऽपि
कंसे न विश्वसिति मे हृदयं नृशंसे ॥१॥
तद्यावदेनं नानाविधोपायनपाणिभिर्घोषवासिभिः सबालदारैः शिथिली-
कृतानुशयं करोमि, तोवद्वत्साभ्यां वृन्दावनविहारकौतुकव्याजेन किय-
चिरं विलम्ब्यासदनुयाताभ्यां महाराजो द्रष्टव्य इति । तदनुसरामि
तावत् । केदानी रामकृष्णौ द्रक्ष्यामि । (इति परिक्रम्यावलोक्य च ।)
.. १. 'निविष्टतुष्टौ' इति ख-पाठः. २. 'तावद्वत्साभ्यां महाराजो न द्रष्टव्यः
इतिक-पाठः.
--

Page 63****************************************************************************************
काव्यमाला।
अये, कथमयं सुदामा तयोः सहचर इत एवाभिवर्तते । तदस्मात्प्रवृ-
चिमुपलप्स्ये । (प्रविश्य ।) सुदामन् , क प्रस्थितोऽसि ।
सुदामा-
'रासोत्सवपरिश्रान्तं कान्ताजनकदम्बकम् ।
निवेश्य गोकुले पित्रोः प्रवृत्तिं समुपाहर ॥२॥
इति प्रेषितोऽस्मि तत्रभवद्ध्यामार्याभ्याम् ।
सुनन्दः-तदलं गोकुलगमनावशेन ।
सुदामा-कथमिव ।
सुनन्दा-निर्जनमिदानीं गोकुलम् ।
सुदामा-(ससाध्वसम् ।) स्पष्टं तावत्कथय ।
सुनन्दा-किं न श्रुतवानसि । प्रस्थितयो रामकृष्णयोरनु तन्मा-
नसो नन्दगोपः सुहृद्भिः सह संमन्य विशदचन्द्रचन्द्रिकाधवलायां
रजन्यां ससुहृत्समाजः शकटाधिरोपितविविधोपढौकनिकसहस्रसनाथी-
कृतगोधनगोपगोपीप्रधान शिबिरं वृन्दावनराजधान्योरन्तराले निवेशि-
तवान् । खयं चेदानीं राजकरमुपाहर्तुं नगरमुपागतः ।
सुदामा-कथय तावत् , किमस्याकूतम् ।
सुनन्दा-किं कथ्यताम् । ननु तेनैव व्यक्तमुक्तम्-'क्रूराशये'
इत्यादि पठति ।) .
सुदामा-यद्येवं तत्किमिव तत्प्रतिविहितं मन्यते गोपवृद्धः ।
सुनन्दा-बाढमयं हि तस्याशयः ।
सामा दानेन भेदेन चेदयं नोपशाम्यति ।
ततः पुरस्सरीसूय नियोत्स्ये वत्सयोरहम् ॥ ३॥
१. तावत्रातिविहित इति क-पाठः.

Page 64****************************************************************************************
५ अङ्कः] कंसवधम् ।
सुदामा-उचितमेवैतत्पुत्रिणां पुत्रवात्सल्यस्य ।
यदपरविषयेभ्यः प्रीतिपात्रं खगानं
गुरुतरममुतोऽपि प्राणिनां प्राणमात्रम् ।
प्रियतममिह तस्मादप्यपत्यं न कृत्यं
परमिह मैनुजानामस्त्यतः पुत्रलाभात् ॥ ४ ॥
किं तु।
अनपेक्षितात्मशक्तिप्रतिपक्षे रक्षसां पक्षे ।
व्यवसितमिदमेतस्य क्षेमाय न किं तु चित्तखेदाय ॥ ५॥
सुनन्दः-आः, कथमेवमुच्यते । यतः-
को वेद दैवचरितं येन ब्रह्माण्डकोटयः सृष्टाः ।
निमिषार्धन क्षपिता दशाननब्रह्मरुद्रेन्द्राः ॥ ६॥
सुदामा–अलमिदानीमुक्तिप्रत्युक्तिभिः कालातिपातेन शिबिरसं-
निवेश एव स्त्रैणं निवेश्य रामकृष्णावनुसरामि ।
सुनन्दः-क पुनरिदानीमिमौ द्रष्टव्यौ । यदहमपि नन्दगोपस्य
निदेशादेतौ सहसा राजधानीप्रवेशाद्विरमयितुं त्वरया प्रस्थितोऽस्मि ।
सुदामा-(विहस्य ।) रे मुग्धाशयोऽसि ।
यन्मातुलालयविलोकनकौतुकेन
प्रातस्तरामनुगतौ खवयोमिरेतौ ।
संप्रस्थितौ किल कलिन्दसुतातितुङ्ग-
रिङ्गत्तरङ्गसुभगेन पथा विहर्तुम् ॥ ७ ॥
सुनन्दः-(सविषादम् ।) अहह, कथमविमृश्यकारितया नन्दादे-
शप्रतीपमेवाचरितमाभ्याम् । हन्त भोः,
१. 'तत्कलत्रम्' इति ख-पाठः. २. ननु जाने नास्थतः' इति क-पाठः.
३. मुग्धाशय 'मुग्धाशयोऽसि' इति ख-पाठः,

Page 65****************************************************************************************
काव्यमाला।
न तादृशः कोऽपि सखा न वृद्धो न गोपिता नापि पिता न माता ।
बाल्यादिमौ यच्चपलौ निरुध्यात्तदत्र दैवं शरणं प्रतीमः ॥ ८॥
(प्रकाशम् ।) तदागच्छ । आवामपि तपनतनयातीरपरिसरविहरणशीला-
वेतावनुसरावः।
(इति निष्कान्तौ।)
प्रस्तावना।
(ततः प्रविशतो रामकृष्णौ ।)
रामः-अहो रमयतितरां प्राभातिकी तरणितनयातीरशोभा अचि-
रोषिताभिर्वर्षाभिः कृतोपवापि पुनः प्रकृतिमापन्ना । तथा हि-
भमास्तीरमहीरुहः सहचराः प्रोत्सारिताः पक्षिणः
कालुष्यं हृदये कृतं सहभुवस्त्यक्ताः प्रसादादयः ।
सोतोभिर्जलदप्रमुक्तसलिलैरासाद्य वृद्धि क्षणा-
किं किं नापकृतं बलाद्विकुरुते लक्ष्मीमदः क्षुद्रकान् ॥९॥
कृष्णः -एवमेतत् । संप्रति तु सुविहितं शरदा । तथा हि-
व्योमापध्वस्तमेघावरणमपसरत्सङ्कशङ्काकलङ्कः
पन्था निस्तन्द्रचन्द्रा रजनिरपि सरिद्राजहंसावतंसा ।
फुल्लदाजीवराजीबहलपरिमलोद्गारधीरः समीरः
क्ष्मापालांश्चित्तवृत्तिश्चपल्यति चिराजैत्रयात्रोत्सवाय ॥ १० ॥
रामः-(पुरो निरूप्य सहर्षम् ।)
कालिन्दी मन्दमन्दानिलचलदमलालोलकल्लोलमाला-
दोलाखेलमरालैरविरलकमलालंकृतेवावभाति ।
मजन्मातङ्गगण्डस्थलगलितमदामोदलोमानमद्भि-
भृङ्गनीरन्धितो– कुवलयवल्या द्वैतमाविष्करोति ॥ ११ ॥
१. 'यात्रोद्यमाय' इति ख-पाठ..

Page 66****************************************************************************************
५ अङ्कः ] कंसवधम् ।
कृष्णः -(स्पर्शसुखमभिनीय सहर्षम् ।)
एते पाटीरवाटीनवविटपनटीलास्यशिक्षातिदक्षा
दोलाखेलपुरंध्रीश्रमजलकणिकाजालपानातिपीनाः।
सौरभ्यादापतद्धिर्मधुकरपटलैः पृष्ठतोऽनुप्रयाताः
कामानेर्वान्ति धाय्याः पथिककुलवधूबद्धवैराः समीराः ॥१२॥
रामः-आयुष्मन् , कथं विविधकलाकलनकौतुकाक्रान्तचित्तत-
यानधिगताध्वसंचारखेदा न चिरादेव राजधानीमुपगताः सः ।
तथा हि-
उपवनतरुखण्डहिण्डमानाण्डजकुलकाकलिकाकुलीकृताशाः ।
परिनदितशिखण्डमण्डलीका ददति सुखं मथुरोपशल्यदेशाः ॥१३॥
अपि च ।
वाताधूतमधूकपूगनिवहैर्जम्बीरजम्बूचयै-
वन्यैश्चापि कदम्बनिम्बकुटजैः कम्भारिरम्भाभरैः ।
यद्बाटी वटपर्कटीचलदलश्रीदाडिमश्रीफलैः
खर्जूरीपनसादिभिर्विजयते नारगरगस्थली ॥ १४ ॥
(पुनः साश्चर्यम् ।)
माकन्दा मकरन्दविन्दुनिवहैरानन्दितेन्दिन्दिराः
किं वामन्दमरन्दकुन्दनिचया मन्दानिलान्दोलिताः ।
सौराज्येऽप्यधुना भवन्ति न यदा ते वाटपाटच्चराः
पान्थानां किमतःपरं परिचितास्ते चम्पकाकम्पकाः ॥ १५॥
१. अनिसमिन्धनऋक्.

Page 67****************************************************************************************
काव्यमाला।
(नेपथ्ये कलकलः ।)
(उभौ ससंभ्रममाकर्णयतः।)
(पुनर्नेपथ्ये।)
*हद्धि हद्धि । अणिसोम्हि दाणि संयुत्तो । अअंजणो पसुमार
मारिजइ । ता पलित्ताअध महाणुभाआ।
उभौ आः, कोऽयमन्यैः परिवाध्यमानोऽशरणोऽस्मासु पूत्करोति।
(प्रविश्य संभ्रान्तः पुरुषः।)
पुरुषः-आयुष्मन्तौ, युष्मत्पादपद्मोपजीवी कुजको नाम रामा-
नुचरः।
उभौ-अथ किं तस्य ।
पुरुषः-स राज्ञश्चैलनिणेजकेनं व्यापाद्यमानो मयानुनीय कथं
कथमप्यनुमोचितो नाद्यापि प्रत्यवस्थानाद्विरमति ।
कृष्णः-तदागच्छ तावत् । प्रत्यनन्तरीभूय तस्यापराधकारणं
निभृतमवगच्छामः।
(इति नेपथ्यान्तरितौ तिष्ठतः।)
(ततः प्रविशति कुब्जको रजकश्च ।)
कुनकर-अले अले लजअआ, देहि अम्हाणं सामिणं लाअपु-
लप्पवेशजोङ्गाइं वशणाई निवशिदुम् ।
रजक:-अले दासीए पुत्ता, को तुम, के उण तुझ सामीओ।
* हा विक हा धिक् । अनीशोऽसीदानी संवृत्तः । अयं जनः पशुमारं
मार्यते । तत्परित्रयेथां महानुभावौ।
+ अरे अरे रजकक, देशस्माकं स्वामिनो राजपुरप्रवेशयोग्यानि वसनानि
निवसितुम् ।
अरे दासाः पुत्रक, कस्त्वम् । को पुनस्तव खामिनौ ।

Page 68****************************************************************************************
५ अङ्कः] कंसवधम् ।
५७
कुजकः-*हग्गे गन्दगोअकुमालाणं लामकण्हाणं पलिचालए
चेलधाअए।
रजक:-(सरोषम् ।) अरे दुन्विणीदआ, सच्चं गामेलो सि । ण
होसि णाअरिओ । ता लहु णिहुअं गच्छ, जाव एदे राआणुअरा तुम
ण पेक्वन्ति ।
कुनकर-पेखिअ किं करिस्सन्ति ।
रजकः-जइ दे ईरिसं वअणं सुणिसन्ति, ता तुमं ण होसि ।
कुनका-कीस कालणादो।
रजक:-अणुइदं खु जप्पसित्ति ।
कुजका-||किं एत्थ अणुइदं भणिदम् । णं माणुसा एव्व अंसु-
आई णिवसन्ति ण उण पसुआ।
रजकः-(साधिक्षेपम् ।) अरे, सुणस । राइणो खु एदाई
अंसुआई ण जुज्जन्ति गामेलाणं णिवसिदुम् ।
* अहं नन्दगोपकुमारयो रामकृष्णयोः परिचारकश्चलधावकः ।
अरे दुर्विनीतक, सत्यं ग्रामीणोऽसि । न भवसि नागरिकः । तल्लघु
निभृतं गच्छ, यावदेते राजानुचरास्त्वां न पश्यन्ति ।
प्रेक्ष्य किं करिष्यन्ति।
६ यदि ते ईदृशं वचनं श्रोष्यन्ति, तत् त्वं न भविष्यसि ।
I कमात्कारणात् ।
ई अनुचितं खलु जल्पसीति।
· || किमत्रानुचितं भमितम् । ननु मानुषा एवांशुकानि निवसन्ति न पुनः
पशवः।
* अरे, शृणुष्व । राज्ञः खल्वेतान्यंशुकानि न युज्यन्ते प्रामीणानी
निवसितुम् ।

Page 69****************************************************************************************
५८ काव्यमाला ।
कुनकः-*णं भणामि जइ अहं ण जोग्गो ता किं अम्हाणं
सामीणं पि ण जुज्जन्ति ।
रजक:-अरे, ण एत्थ तुमं अवरज्झसि । किं उण तुह सामीओ
जेव्व, जेहिं तुम इमस्सि दुल्लहव्मत्थणे कम्मम्मि अणुप्पेसिदो ।
कुजका—(सरोषम् ।) किहं ले, इमस्सि बह्मण्डमण्डले किं
अत्थि जं अम्हाणं पहूणं ण सुलहम् । पेक्ख दाव-
जेहिं सो सअडासुरो विदलिओ जेहिं हदा पूअणा
जेहिं जेव्व सिलाअले विणिहदो तिहो तिणावत्तओ।
जेहिं घेणुअकेसिकालिअबआरिहा गरिठा हदा
हन्तव्वा अवरे दइच्चनिवहा ते जेव्व पत्ता इमे ॥ १६ ॥
रजक:-(स्मृतिमभिनीय सरोषम् ।) अरेरे पांसुलापुत्त, कहं इत्थं
विअथणेण कदत्थेसि सामीणं पुलिसत्थम् , जाणं सत्त भाअरा
सिलापट्टेसु अम्हकेरेहिं किंकरहिं उप्पाडिआ । तत्थ भअसतिदेहिं
___* ननु भणामि यद्यहं न योग्यस्तत्किमस्माकं खामिनोरपि न
युज्यन्ते ।
__ + अरे नात्र त्लमपराध्यसि । किं पुनस्तव स्वामिनावेव, याभ्यां
त्वमस्मिन्दुर्लभाभ्यर्थने कर्मण्यनुप्रेषितः।
। कथं रे, अस्मिन्ब्रह्माण्डमण्डले किं तदस्ति यदस्माकं प्रभवोर्न सुल-
मम् । पश्य तावत्-
याम्यां स शकटासुरो विदलितो याभ्यां हता पूतना
__याभ्यामेव शिलातले विनिहतस्तीक्ष्णस्तृणावर्तकः ।
याभ्यां धेनुककेशिकालियबकारिष्टा गरिष्ठा हता
हन्तव्या अपरे दैत्यनिवहास्तावेव प्राप्ताविमौ ॥
अरेरे पांसुलापुत्र, कथमित्थं विकत्थनेन कदर्थयसि स्वामिनोः पुरु-
पार्थम्, ययोः सप्त भ्रातरः शिलापट्टेष्वसदीयैः किंकरैरुत्पोथिताः । तत्र

Page 70****************************************************************************************
५ अङ्कः]
कंसवधम् ।
एदेहिं माअरं पिअरं अ उवेक्खिअ नन्दपल्ली पलाइअ णिलीअट्टि-
दम् । लगुडहत्थकम्बलणिवसणादिहिं नट्ठचरिदेहिं दिणाइं अइवाही-
अन्ति । तदवलाहेण जेव्व ताणं मादरपिअरा अम्हाणं रणा रूसिम
काराघरम्मि णिअडबन्धणे गिजुत्ता । एदं सव्वं सुणिज सहन्ता वि
जीअन्ति । ण उण हिअ उन्भिणिअ जीइअं परिचअन्ति ।
दाणिं उण महाराएण दे वि खेत्तपालबलिं कादं इह जेव्व आणीदा
ति सुणीअदि।
रामः-कृष्ण, किमतःपरमपि श्रोतव्यम् । यदीदृशा अप्यधिक्षि-
पन्ति ।
कृष्णः-आर्य,
मदकलकरिकुम्भोद्भेदनव्यग्रबुद्धिं
व्यथयति न मृगेन्द्रं फेत्कृतं फेरवस्य ।
तरलयति भवन्तं हा कथं रोष एष
प्रलयदहनकल्पस्तावकः कक्षदाहे ॥ १७ ॥
रामः-आयुष्मन् , प्राप्तावसरमेतन्नोपेक्षितुं क्षमम् ।
आगर्भसंभवदिनं परिरक्षितस्य
कंसापराधशतकैश्चिरसंभृतस्य ।
भयशङ्किताभ्यामेताभ्यां मातरं पितरं चोपेक्ष्य नन्दपल्लयां पलाय्य निली-
यस्थितम् । लगुडहस्तकम्बलनिवसनादिभिनष्टचरितैर्दिनान्यतिवाह्यन्ते । तद-
पराधेनैव तयोर्मातापितरावस्माकं राज्ञा रूषित्वा कारागृहे निगडबन्धने
नियुक्तौ । एतत्सर्वं श्रुत्वा सहमानावपि जीवतः । न पुनर्हृदयमुद्भिद्य
जीवितं परित्यजतः । इदानीं पुनर्भहाराजेन तावपि क्षेत्रपालबलिं कर्तुमि-
हैवानीताविति श्रूयते।

Page 71****************************************************************************************
काव्यमाला।
क्रोधाभिधस्य दितिजक्षयकालवः
संदीपनाय रजकः प्रथमाहुतिर्नः ॥ १८ ॥
कृष्णः -यथाभिरुचितमार्यस्य । (इति परिक्रम्योपसर्पति ।) रेरे रजक,
भागिनेयौ नृपस्यावां पुरीं यावो निमन्त्रितौ ।
देहि योम्यानि वासांसि श्रेयस्तत्ते भविष्यति ॥ १९॥
रजक:-(सोपहासं संस्कृतमाश्रित्य ।)
ईदृश्येव वनेचरा निवसते वासांसि वां पूजा-
स्तद्योन्यानि तु दुर्लभान्यविकुलेष्वन्विष्यमाणान्यपि ।
येन प्राधुणिकीकृतौ नरपतिः सोऽचैव वां दास्यति
त्यक्त्वा बालिशतां निलीय निभृतं कंचित्क्षणं जीवतम् ॥२०॥
कृष्णः--(किंचित्स्मित्वा ।) कुलक, किमद्यापि विलम्बसे । उत्पो.
थ्यतामेष दुर्मुखोऽस्मिन्नेव शिलातले ।
कुनकः-*जं महापहू आणवेदि । (इति परिकरं बद्भा तथा
करोति ।)
नेपथ्ये कलकलः ।)
अब्बझण्णं अब्बह्मण्णम् ।
अहह गहिअ पाये भूरि भम्मादिकाणं
पिठुलसिलतलम्मि प्योथिदो पाडिऊण ।
* यन्महाप्रमुराज्ञापयति ।
+ अब्रह्मण्यमब्रह्मण्यम् ।
अहह गृहीत्वा पादे भूरि भ्रामयित्वा
पृथुलशिलातले पोथितः पातयित्वा ।
क्षौमितदशदिगन्तः क्रन्दन्नतिमात्रं
नरपतिप्रियदासो जम्बुको रङ्गकारः ॥
१. 'मपि कुले' इति ख-पाठः.

Page 72****************************************************************************************
५ अङ्कः ] कंसवधम् ।
खुहिदहदिअन्तो पुक्करन्तोऽतिमेत्त्रं
नरवइपिअकेरो जम्बुओ रङ्गआरो॥ २१ ॥
रामः-
रे रे गोपा हतपरिजनान्वस्त्रकोषान्विमुच्य (1)
खैरं चीरोच्चयमतिमृदु मुक्तशत वसीध्वम् ।
खेच्छोपात्तैः कुसुमवसनैर्भूषिता गन्धधूपै
रथ्यावीथ्या नगरमभितः संभ्रमेण अमामः ॥ २२ ॥
(प्रविश्य ।)
कनकभुवि सुजातौ रत्नकिर्मीरिताभ-
निरुतममलसूत्रैर्विश्वकर्मप्रणीतम् ।
- मदुपहृतममुष्मै भूभृते वस्त्रजातं
वसितुमिह भवन्तावहतस्तत्तु नान्यः ॥ २३ ॥
कृष्णः-साधु भोः, साधु ।
उचितज्ञोऽनुरक्तोऽसि भक्तोऽसि कुशलोऽप्यसि ।
कृतकृत्यो भवेदानीमैहिकामुष्मिकश्रिया ॥ २४ ॥
· पुरुषः-गृहीतः प्रसादो मनोरथातीतः । अनुगृह्यन्तामिमानि
दिव्यानि वसनानि ।
रामकृष्णौ-यथाभिलषितं भवते । (इति परिदधाते ।)
रामः-आयुष्मन् , अस्य दिव्यवस्वरचितस्य वेषस्यानुरूपेण दिव्य-
गन्धानुलेपनेन भवितव्यम् ।
कृष्णः-आर्य, यात्रामुहूर्त एव सर्वसमीहितं संघटयिष्यति ।
(परिक्रम्य पुरतोऽवलोक्य ।) आर्य, कथमयमुपलब्धामदागमनवृत्तान्तः
१. 'यदुपहृत' इति क पाठ

Page 73****************************************************************************************
६२
काव्यमाला।
सुदामा नाम मालाकारः प्रीतमनाः संभृतास्मत्पूजोचितसंभारोऽसदा-
गमनायोत्कण्ठमान इत एवाभिवर्तते ।
(प्रविश्य ।)
सुदामा-भगवन्तौ, एष भृत्यापसदः सुदामा पादयोः पतति ।
रामकृष्णौ-समीहितभाजनं भूयाः । अये, कुशल्यसि ।
सुदामा---
जगतः कुशलायैव भवतोरयमुद्यमः ।
भक्तानुग्राहिणौ दृष्ट्वा भवेयं कुशली न किम् ॥ २५ ॥
रामकृष्णौ-सुदामन्, राजानमनुचरन्नप्यस्मासु नित्यानुरक्तो
भक्तश्च भवानिति श्रुतपूर्वमस्माभिः । तेन चातितरां त्वयि प्रीताः स्मः ।
सुदामा यद्येवमिदमत्यासन्नं मदीयं भवनं क्षणं विश्रम्यानु-
गृह्यताम् ।
(श्रीकृष्णो राममुखमीक्षते।)
रामः-को विरोधः । क्रियतामस्य समीहितम् । "
. . (इति प्रविशन्ति ।)
सुदामा-इदमासनमिदं पाद्यमिदमय॑तानि चाचमनीयभक्ष्यभो-
ज्यलेबपेयपानकताम्बूलगन्धकुसुमाम्बरादीन्यनुगृह्यन्ताम् । अपि च-
एतास्ता नवमल्लिकापरिमलप्राग्भारलोभभ्रम-
दृङ्गीमांकृतिमूरिपूरितहरित्प्रत्युच्चरत्सौरभाः।
चञ्चञ्चम्पकदामकोमलमिलत्सौदामनीसंपदः
सत्सौगन्धिकगन्धबन्धमधुराः श्रेयः सृजन्तु सजः ॥२६॥
रामकृष्णौ-(विहस्य ।) अये, महाराजपूजोपकरणान्येतानि ।
नार्हसि ग्रामीणेभ्यो वनेचरेभ्य उपहारीकर्तुम् ।
१. भक्तानुपाहिणोचा' इति क-पाठः. .२. 'लोलनम' इति ख-पाठः.

Page 74****************************************************************************************
५ अङ्कः] कंसवधम् ।
सुदामा-भगवन्ती, नाहमविदिततत्त्वो रजकः । यो नाज्ञासीत्
भूमे रावताराय चरन्तौ बाललीलया।
अनादिनिधनौ पूर्णी मूर्तिभेदमुपाश्रितौ ॥ २७॥
कृष्णः -(सोत्प्रासहासम् । करेण करं गृहीत्वा ।) तदेहि । (इति
निष्क्रान्तः । पुरोऽवलोक्य साश्चर्यम् ।) सुदामन् ,
राकाचन्द्रप्रतिममुदितभूलतालास्यमास्यं
वेणी श्रेणीमिव मधुलिहामावहन्ती कुचाग्रे।
पृष्ठोदश्चद्गड्डविनिहितग्रीवमुत्प्रेक्षमाणा
रथ्यावीथ्या कथय पुरतः केयमायाति वक्रम् ॥२८॥
सुदामा-उपनतप्रायैव सा, पृच्छयताम् । खयमेव वक्तव्यं
वक्ष्यति ।
(प्रविश्य ।)
कुना-(परिक्रम्य साकूतम् ।)
*रूअविणिज्जिदमारो णन्दकुआरो [अ] कुसुमसुउआरो।
मुणिअदि गुजरिजारो सवणेहिं ण उण गणेहिं ॥ २९ ॥
सो एत्थ आअदो त्ति ज्झति पउर्ति सुणीअ अन्तउरे ।
उक्कण्ठिदमि दुई णाअरिआजीअसव्वस्सम् ॥ ३०॥
ता कहिं दाणिं पेक्खिस्सम् (पुरोऽवलोक्य सहर्षम् ।) अम्महे,
*रूपविनिर्जितमारो नन्दकुमारः [च] कुसुमसुकुमारः।
श्रूयते गुर्जरीजारः श्रवणाभ्यां न तु नयनाम्याम् ॥
सोऽत्रागत इति झटिति प्रवृत्तिं श्रुत्वान्तःपुरे।
उत्कण्ठितास्मि द्रष्टुं नागरिकाजीवसर्वखम् ॥
तत्कुत्रेदानी प्रेक्षिष्ये । अम्महे,
१. गडः कुब्जानां पृष्ठदेशस्थो मांसपिण्डः. २. 'व्यक्तं' इति क-पाठः.
-
-

Page 75****************************************************************************************
काव्यमाला।
एसो दीसइ पुण्डरीअणअणो णीलुप्पलस्सामलो
पाआलम्बिअकण्ठमालसुहओ पीअम्बराडम्बरो ।
गोरङ्गेण अ भाउणा अणुगदो गीलम्बरुब्भासिणा
गङ्गासोतसमागदो व्व जउणापूरो जसोदासुओ ॥ ३१ ॥
(इति चिरं विलोकयन्ती तिष्ठति ।)
कृष्णः —(उपसृत्य ।) अये,
कासि त्वं कुत आयासि कस्य वासि परिग्रहः ।
किं वा कस्योपनयसि नयसिद्धिरिवेहिता ॥ ३२॥
कुना-*सुणादु महाणुआहो । अहं झि तत्थमवदो महाराअ-
कंसस्स अन्तेउरपरिचारिआ सेरन्धी तिवङ्कुणी नाम । तस्स कए णं
उअहरामि दिव्वङ्गराअक्खमं जक्खकद्दमखोदम् । जदो मए उवणीदं
जेन्व कुसुमवसणाणुलेअणतम्बोल्लप्पहुदि तस्स रण्णो बहुमदं भोदि,
ण उण अण्णेण ।
कृष्णः-(सोत्प्रासम् ।) उचितमेवैतत् ।
भवादृशी कापि किमसि सृष्टौ यया वशीभावमनायि राजा ।
न राजतुल्योऽस्ति जनो गुणज्ञो यस्त्वामहो कामयते त्रिवक्राम् ॥३३||
एष दृश्यते पुण्डरीकनयनो नीलोत्पलश्यामलः
__ पादालम्बितकण्ठमालासुभगः पीताम्बराडम्बरः।
गौराङ्गेण च भ्रात्रानुगतो नीलाम्बरोदासिना ।
_____ गङ्गास्रोतःसमागत इव यमुनापूरो यशोदासुतः ॥
*शृणोतु महानुभावः। अहमस्मि तत्रभवतो महाराजकंससान्तःपुर-
परिचारिका सैरन्ध्री त्रिवका नाम । तस्य कृते एनमुपहरामि दिव्याङ्गराग.
क्षमं यक्षकर्दमझोदम् । यतो मयोपनीतमेव कुसुमवसनानुलेपनताम्बूलप्रभृति
तस्स राज्ञो बहुमतं भवति, न पुनरन्येन ।
१. 'कुत्र या याति' इति क-पाठः

Page 76****************************************************************************************
५ अङ्कः] कंसवधम् ।
कुजा-*अलं उवहासेण ।
कृष्णः-नायमुपहासः । किंतु कथयामिन खलु रसिकानामा-
कृतिप्वादरः, अपि तु गुणेषु । अथवा प्राग्भवीयसंस्काराहितः क्वचि-
देव कस्यचित्प्रेमातिशयो न गुणपरीक्षामपेक्षते । तथा हि-
यद्यपि दिशि दिशि बहवस्तरवः सन्त्येव कुसुमसंपन्नाः ।
तदपि च कोकिलयूनोऽनूनो रागो रसालमालायाम् ॥ ३४ ॥
कुजा-'देवकअं मह आकिदीए वकुणत्तणम् । तत्य मए किं
कादं सकम् ।
सुदामायद्येवं तर्हि देवानामपि देवं भगवन्तं भजख । येन
तवैहिकमामुष्मिकं च शुभं भवति ।
कुना-(संस्कृतमाश्रित्य ।) किमद्याप्येतदुपदेष्टव्यम् । यतः ।
अनेकजन्मार्जितपुण्यपाकैः परं निधानं भगवन्तमाप्य ।
न जातु हातुं वलते मनो मे खर्गापवर्गादिषु वीतरागम् ॥ ३५ ॥
*ता पसीदतु भअवं । अणुगेलादु एदं दिव्वं जक्खकद्दमं अफरारं
इमाइं कुसुमतम्बोलादीइं।
कृष्ण:-अये, अतितीव्रप्रकृतिकोपनो नरपतिस्त्वयासासूपकल्पि-
तमिदमाकर्ण्य वामस्मांश्च समूलघातं हनिष्यति ।
कुजा-भगवन् , अचिन्त्यानुभावं भवन्तमनुगतानां नास्ति कृता-
न्तादपि भयशङ्का, किं पुनरस्मान्मनुष्यकीटात् ।
रामः-आयुष्मन् , किमेवमतिवाद्यतेऽनुरक्तो लोकः । संपाद्यतां
समीहितमस्याः।
* अलमुपहासेन ।
देवकृतं ममाकृतेर्वक्रत्वम् । तत्र मया किं कर्तुं शक्यम् ।
+ तत्प्रसीदतु भगवान् । अनुगृह्णात्वेतदिव्यं यक्षकर्दममङ्गरागमेतानि
कुसुमताम्बूलादीनि।
५ कंस०

Page 77****************************************************************************************
काव्यमाला।
सुदामा-भगवन् , यद्यस्या गाढोऽनुरागबन्धस्तर्हि वहस्तेनैव युव-
योरङ्गानुलेपनं करोतु । एवं हि वयं नापराधभाजनं भविष्यामः । इयं
तु राज्ञोऽनुरोधविरोधौ विचिन्त्य यथोचितमाचरतु । किं नस्तया
चिन्तया।
रामः-साधूप्रेक्षते सुदामा।
कुना-(विहस्य ।) *अम्महे, जह मे वकुणी पिट्ठी एव्वं तुह
वडणी बुद्धिः।
सुदामा—(अपवार्य ।) अयि मुग्धे, एवं हि कृते प्रसन्नो भगवाने-
वालिङ्गय त्वामतिऋजुं करिष्यति ।
कुना-(प्रकाशम् ।) 'अणुमदो तुज्झ मन्तोपदेसो । (इति
तथा करोति ।)
(नेपथ्ये ।)
अचरिअं अञ्चरिअम् । अम्हहे,
एसा कंसस्स दासी कसणकससिलाहेमरेहाभदेहा
दीहा छीणङ्गलट्ठी थणभरणमिआ कण्णजाहच्छिलच्छी।
दुल्लक्खा चन्दणचापविअरणकलामेत्तसंतोसिएणं
कहेणं ही तिवता कह विअ णिमिसद्धेण उज्जू करिजा ॥३६॥
* अम्महे, यथा मम वक्र पृष्ठमेवं तव वक्रा बुद्धिः।
+ अनुमतस्तव मन्त्रोपदेशः।
1 आश्चर्यमाश्चर्यम् । अम्महे,
एषा कंसस दासी कषणकषशिलाहेमरेखाभदेहा
दीर्घा क्षीणाङ्गयष्टिः स्तनभरनमिता कर्णमूलाक्षिलक्ष्मीः।
दुर्लक्षा चन्दनार्चाप्रवितरणकलामात्रसंतोषितेन
कृष्णेन हि त्रिवका कथमिव निमिषार्धेन ऋजुः कृता ॥
१. यथोचितं चरतु' इति क-पाठः.

Page 78****************************************************************************************
६६
काव्यमाला।
सुदामा-भगवन् , यद्यस्या गाढोऽनुरागबन्धस्तर्हि खहस्तेनैव युव-
योरङ्गानुलेपनं करोतु । एवं हि वयं नापराधभाजनं भविष्यामः । इयं
तु राज्ञोऽनुरोधविरोधौ विचिन्त्य यथोचितमाचरतु । किं नस्तया
चिन्तया।
रामः-साधूप्रेक्षते सुदामा ।
कुना-(विहस्य ।) *अम्महे, जह मे बकुणी पिट्टी एव्वं तुह
बकुणी बुद्धिः।
सुदामा—(अपवार्य ।) अयि मुग्धे, एवं हि कृते प्रसन्नो भगवाने-
कालिङ्गय त्वामतिऋजुं करिष्यति ।
कुना-(प्रकाशम् ।) 'अणुमदो तुज्झ मन्तोपदेसो । (इति
तथा करोति ।)
___(नेपथ्ये।)
अचरिअं अचरिअम् । अम्हहे,
एसा कंसस्स दासी कसणकससिलाहेमरेहाभदेहा
दीहा छीणङ्गलट्ठी थणभरणमिआ कण्णजाहच्छिलच्छी।
दुल्लक्खा चन्दणञ्चापविअरणकलामेत्तसंतोसिएणं
कहेणं ही तिवता कह विअ णिमिसद्धेण उज्जू करिजा ॥३६॥
* अम्महे, यथा मम वक्र पृष्ठमेवं तव वक्रा बुद्धिः ।
+ अनुमतस्तव मन्त्रोपदेशः।
आश्चर्यमाश्चर्यम् । अम्महे,
एषा कंसस दासी कषणकषशिलाहेमरेखामदेहा
दीर्घा क्षीणाङ्गयष्टिः स्तनभरनमिता कर्णमूलाक्षिलक्ष्मीः।
दुर्लक्षा चन्दनार्चाप्रवितरणकलामात्रसंतोषितेन
कृष्णेन हि त्रिवका कथमिव निमिषार्धेन ऋजुः कृता ॥
१. यथोचितं चरतु' इति क-पाठः.

Page 79****************************************************************************************
काव्यमाला।
नप्रत्यासन्नप्रतोलीष्वापणिका नानाविधपण्योपायनपाणयोऽस्मदागम-
नाय त्वरमाणाः श्रेष्ठिश्रेष्ठपुरःसराः पुरः समुपसर्पन्ति । तदत्र वयमेवोप-
सृत्य रथ्याशोभां पश्यामः।
राम:-एवमस्तु ।
(इति परिक्रामन्ति ।)
रामः- (रथ्याशोभा निर्वर्ण्य ।) अहो, महदाश्चर्यम् ।
चञ्चच्चन्दनसारसौरभभरभ्राम्यहिरेफावली-
व्यालीढान्धनसारपूरनिकरान्कस्तूरिकाविभ्रमान् ।
क्रीणन्त्यापणिकास्तथा मधुकरवातैः सहोत्तोलिता-
कस्तूरीप्रकरान्विविच्य सुचिराज्जानन्ति गुञ्जारवैः ॥ ४० ॥
इतश्च-
नानावर्णमणिप्रभाव्यतिकरप्रोन्मीलदिन्द्रायुधाः
संभ्रान्तभ्रमरावलीधनघटा व्याविद्धसूर्यातपाः ।
धारायन्त्रविमुक्तचन्दनरसासारातिसान्द्रीकृता
रथ्या वार्षिकयामिनीभ्रममहो नक्तंदिवं तन्वते ॥ ४१ ॥
(अन्यतो विलोक्य, सानुकोशम् ।) अहह ।
स्फटिकभवनमाभिश्चन्द्रिकाम्रान्तिभाजः
___ स्फुरदरुणमणीमिर्दत्तसूर्यांशुशङ्काः ।
दिनरजनिविवेकव्याकुलाः कोकलोकाः
क्षणमपि न लभन्ते शोकनिर्मोकमस्याम् ॥ ४२ ॥
रामः-आयुष्मन् , पुरः प्रत्यासीदति राजभवनद्वारम् । यत्किल
अधिरजनि निरस्तध्वान्तशङ्काकल?-
मणिगणकरजालैर्दुर्विभाव्यप्रवेशम् ।
कनकशिखरशृङ्गोत्तुङ्गरिङ्गत्पताका-
कुलचलकरशाखातर्जितवर्गलोकम् ॥ १३ ॥

Page 80****************************************************************************************
५ अङ्कः] कंसवधम् ।
सुदामा-भगवन् , पुरतो निरूप्यताम् ।
एताः पश्य पुराङ्गनाः प्रविगलद्धम्मिल्लमल्लीस्रजो
व्यस्तं व्यस्तविभूषणाः सरभसं त्यक्तान्यकार्योच्चयाः।
लीलालोलविलोचनैरुभयतः सौधावलीमाननैः
खर्गङ्गामिव दर्शयन्ति शफरीपर्यस्तपङ्केरुहाम् ॥ १४ ॥
कृष्णः-अलमिदानी नगरालोकनकौतुकव्यासङ्गेन । त्वरयतितरां
पित्रोः पादपद्मदर्शनोत्कलिका । (नेत्रे निनील्य चिरं विभाव्य सप्रत्याशं
प्राकृतमाश्रित्य।)
*सो वि क्खणो हुविस्सदि जस्सि तादस्स पाअकमलम्मि ।
भम्मन्तभमरविन्भमपडिलम्भो भोदि [मह] मत्थस्स ॥ १५॥
(पुनानं नाटयन् ।)
उम्मीलिअपुलआई फारिअलच्छीइँ पेम्मतरलाई ।
भूओ बन्धुमुहाइं सुहाइँ मे देन्ति सुचिरदिवाइं ॥ ४६॥
रामः-आयुप्मन् , अलमनया चिन्तया । कथमप्यनाश्वासः ।
ननूपनत एवास्य दितिजकुलकलङ्कस्य कंसस्यावसानसमयः । अन-
तिलङ्घनीयः खलु खलानां दुर्वृत्तदुर्विपाको न चिरादेव परि-
पच्यते । पश्य-
अम्भोधिः शतयोजनोऽस्य परिखा सालः सुवेलाचलो
रक्षोभिः परिरक्षितानधिगतातङ्का च लकापुरी ।
*सोऽपि क्षणो भविष्यति यस्मिंस्तातस्य पादकमले ।
भ्रमदमरविभ्रमप्रतिलम्भो भवति [मम] मस्तकस्स ॥
उन्मीलितपुलकानि सारितलक्ष्मीनि प्रेमतरलानि ।
भूयो बन्धुमुखानि सुखानि मे दास्यन्ति सुचिरदृष्टानि ॥
१. 'पटीराचलों' इति ख-पाठः,
-
-

Page 81****************************************************************************************
काव्यमाला।
पुत्रः शक्रजिदुन एष वरदो भृत्यास्तथेन्द्रादय-
___ स्तस्याप्यस्य दशाननस्य भुवने वार्तापि न श्रूयते ॥ १७ ॥
तदेहि । राजकुलमेव प्रविशामः।
(इति निष्क्रान्ताः सर्वे ।)
इति पञ्चमोऽङ्कः।
षष्ठोऽङ्कः।
(ततः प्रविशति वेत्रपाणिपुरुषः।)
पुरुषः-(खगतम् ।) अहो अस्य नरपते र्दाक्षिण्यं नैघृण्यं च ।
तथा हि-
कति कति निहता न भागिनेया न च कतिधानुजयानुनीत एषः ।
तदपि न विरमत्यनल्पशक्तिः खजनवधादफलात्खलः प्रकृत्या ॥१॥
(पुनः सनिर्वेदम् ।) हन्त भोः,
एषातितृष्णा कृष्णाहिभूभुजां हृद्विलेशया।
परप्राणानिलरेव प्रायः प्राणिति नान्यथा ॥ २ ॥
(विश्वस्य ।) अहो अस्य दुर्मतेः प्रकृतिविरोधः ।
तथा हि-
राज्यं निर्जितनिर्जरोर्जितबलं संतर्जिताशागजं
दिक्पालामलमौलिलालितपदं खर्बन्दिभिर्वीजितम् ।
संप्राप्याप्यकुतोभयं दितिकुलालंकारतामनुव-
नात्मानं हतमेव पश्यति शिशुप्रायैरपि प्राकृतैः ॥३॥
तदिदानीमस्येदृशं समारम्भं न शुभोदक तर्कयामि । यदुदाहरन्ति-
'प्रजापीडनसंतापात्समुद्भूतो हुताशनः ।
राज्ञः कुलं श्रियं प्राणान्नादग्वा विनिवर्तते ॥४॥ इति ।
१. 'वर्जितम्' इति ख-पाठः. २. 'शुभोदयं' इति ख-पाठः,

Page 82****************************************************************************************
६ अङ्कः] कंसवधम् ।
अपि चायमनेककालार्जितमूर्जितं यशो भोजभूमीभुजामनुकलं कलङ्क-
यति । तदिह सर्वथा-
प्रत्यर्थिक्षितिपालबालवनितासीमन्तसिन्दूरिका-
लुण्ठाकप्रकटप्रतापदहनज्वालावलीसोदरे ।
त्रैलोक्योत्तरकर्मनिर्मितिपरिप्राप्तोदये हन्त भोः
सोऽयं भोजकुलस्य कीर्तिकदलीकण्ठे कुठारायते ॥५॥
अथ वा किमनेन ममारण्यरुदितेन । प्रेष्यवर्गेण हि राज्ञामाज्ञानुवर्तनं
सुशकम् , न पुनरुपदेशः । तद्यथोपदिष्टमनुतिष्ठामि । (इति परिक्रम्य ।)
भो भोः पर्यन्तवर्तिनः सामन्ताः, तेत्रभवान्महाराजः समाज्ञापयति-
यथा इयन्तं कालं वासुदेवः खजनगौरवादतिदीन इति बाल इति
चोपेक्षितः । स चेदानी दितिजकुलकालतया परिणममानो नोपेक्षाक्ष-
नक्षेपं क्षमते।
तथा हि-
प्रमादादज्ञानाहुरितपरिपाकादतिमदा-
द्विनश्यत्तावेशायदपकृतमेतेन शिशुना ।
कथंचित्तत्सोढं पुनरयमिदानीं मधुपुरी
प्रमश्नात्यध्यक्षं तदिदमविषयं भवति मे ॥ ६ ॥
तदिदानीमप्रमत्ताः सज्जा भैवत ।
रक्ष्यन्तां पुरतोरणाः कुवलयापीडः पुरः प्रेर्यतां
मल्लाः संनिपतन्तु युद्धकुशला योधाश्च घोरायुधाः ।
रच्यन्तां मखवीक्षणाय परितो मञ्चाश्च किं चोचकै
हन्यन्तां दितिजारयः सरमसं प्राप्ता निजं गोचरम् ॥ ७ ॥
१. 'राज्ञामनुवर्तनं' इति क-पाठः. २. 'तत्रभगवान्' इति ख-पाठः.
३. भवथ' इति ख-पाठः. ४. कुवलयापीड: कंसस्य मत्तो हस्ती. ५. 'पुरतो'
इति ख-पाठः: ६. 'प्राज्ञा' इति ख-पाठः.

Page 83****************************************************************************************
७२
काव्यमाला।
(पुनः सानुक्रोशम् ।) अहो अनयोर्नन्दकुमारयोरात्मानपेक्षं चेष्टि-
तम् । यतः-
वृद्धस्तातः समजवसतिगर्गोपबालाः सहाया
___ यष्टिः शस्त्रं शयनमवनिः पाशुपाल्यं च वृत्तिः ।
सत्येतस्मिंस्त्रिभुवनमिलद्वीरवंशावतंसे
कंसे राजन्ययमविनयश्चेत्तयोर्हा प्रमादः ॥ ८॥
(नेपथ्ये कलकलः ।)
वेत्रधारः-(कर्णं दत्त्वा ।) आः, कथमयमसमयाशनिनिपातस्फूर्ज-
दूर्जखलवजनि?षमीषणप्रकटविकटकडकडारावभीषणः कोलाहलः
समुल्लसति ।
(प्रविश्यातिविवशः।)
प्राकोष्ठिकः-अरेरे नगरवासिनः, पलायध्वं पलायध्वम् । अय-
मिह परापतित एव कंसकुलकालानलो हरिः। य एष-
निष्पिष्यकेन वज्रादतिकठिनतरं मुष्टिनायःकवाटं
हत्वा रक्षान्भयार्तद्रवदखिलजनान्योन्यनिष्पेषदुःस्थम् ।
सैष्टाम्बष्ठपणुन्नाभिमुखकुवलयापीडमुत्पीडयिष्य-
न्बौंपीडावनाहं द्रढयति मनसारब्धझम्पानिपातः ॥९॥
वेत्रहस्त:-अये, कोष्ठपाल, स्थिरो भव तावत् । यावदावां कृष्ण-
कुवलयापीडयोर्नियुद्धं दूरादेव स्थित्वावगच्छामः ।
कोष्ठपाल:-(समाश्वस्य ।) तथा कुर्मः।
. . (इति क्रीडापर्वताधिरोहणं नाटयतः।)
वेत्रहस्तः-(पुरो निरूप्य साश्चर्यम् ।) कोष्ठपाल, इदं तावदवलोकय ।
- १. 'चरितम्' इति ख-पाठः, २. समजः पशुसमूहः. ३. 'दुष्टाम्बष्ट' इति
ख-पाठ, अम्बष्ठो हस्विफ्कः
-
--

Page 84****************************************************************************************
६ अङ्कः] कंसवधम् ।
धाराभिर्दानवारां क्षितितलमखिलं पङ्किलं निर्मिमाणः
___ कुर्वाणो वृहितेन प्रलयजलधरध्वानधिक्कारमारात् ।
अश्रान्तो दन्तकुन्तप्रथितघनघटास्फालनोद्भूतमूर्धा
क्रोधोत्क्षिप्ताग्रहस्तः प्रपतति रभसादुन्नदन्नेष दन्ती ॥ १० ॥
कोष्ठपालः–आयुष्मन् , एवमेतत्-
उन्मूल्यालानभूमीरुहमतितरसोत्खण्डितान्दूविताना-
न्याकर्षन्नेष पादैर्मदजलकलुषः क्षिप्तनक्षत्रमालः ।
शुण्डादण्डाभिघातैर्नभसि विदलयन्पुष्करावर्तकादी-
न्धावत्याधूतमूर्धा हरिममिरमसा दैवनुन्नः करीन्द्रः ॥११॥
वेत्रधारः-(ससंरम्भम् ।) कोष्ठपाल, इतः पश्य नन्दशिशोः कृत-
हस्ततालाघवातिशयम् ।
हन्तुं दन्तैरभीष्टः प्रविशति पदयोः शुण्डयाकृष्यमाणः
पश्चार्धान्निष्प्रपद्य भ्रमयति कलयन्पुच्छमेनं कराभ्याम् ।
उस्लुत्यारुह्य कुम्भं दलयति संणिना वञ्चयित्वास्य दृष्टिं
मुष्टिभ्यां संपिनष्टि द्रुतमभिचलतोऽस्थीनि सव्यापसव्यम् ॥१२॥
(पुनः सविस्मयम् ।)
कृष्ण क्रीडसि किं चिरस्य विरम व्याहन्यते प्रस्तुतं
किं वा पौरुषमत्र ते पशुवधादित्यप्रजेनोदितः ।
पाणिभ्यां परिपीड्य हस्तमभितः संभ्रम्य पञ्चां गले
निर्मुद्योदहरद्धसन्निव हरिर्दन्तान्सहैवासुभिः ॥ १३ ॥
कोष्ठपाल:-अहह, असमञ्जसम् । कथं विनिहत एव कुवलया-
१. 'दैवनुन्नः करीन्द्रः' इति ख-पाठः. २. अन्दू पादश्कल. ३. 'रभ-
सात्' इति ख-पाठः, ४. अङ्कुशेन.

Page 85****************************************************************************************
काव्यमाला।
'पीडः । कुवलयापीडो महाराजविजयवैजयन्ती । तदिदानीं नाशंसे
भोजकुलकुशलाय।
वेत्रहस्तः-शान्तं पापम् । किमेतावता एकेनानेन विफलीकृतेन ।
नन्वस्ति प्रतिविधानान्तरं रचितम् । येन न चिरादेव माहाराजो
निष्कण्टका महीमुपभोक्ष्यते।
कोष्ठपाल:-किं तत् । कथय तावत् । येन मे हृदयं समाश्वसिति ।
वेत्रहस्तः–तन्निभृतमाकर्ण्यताम् । प्रागेव राज्ञा मन्त्रितमेतत् ।
यत्किल कथंचिद्यदि कुवलयापीडोऽपि पीब्येत ततो मल्लयुद्धरङ्गप्रसङ्गं
प्रस्ताव्य तद्दर्शनव्याजेन नानादेश्यान्वीरभटानुपढौकयिष्यामः । तद्दि-
दृक्षाकुतूहलादस्मदाकारणगौरवार्वोत्सेकाच्च तत्रोपसीदन्तौ रामकृष्णौ
मल्लरङ्गकौतुकव्याजेन व्यापादयिष्याम इति । तदादेशाच्च मया प्रागेव
-सर्व सुविहितम् । तथा हि-
प्राकारैः परिखावटैरुपचितः प्राग्रङ्गवाटः कृतः
__कापट्चे पटवो भटाश्च विकटाः कूटादयो दौकिताः।
विन्यस्ताः शलतोशलप्रभृतयो द्वारेषु मल्लाः खलाः
सर्वेषामुपरि खयं विजयते कंसः समं बन्धुभिः ॥ १४ ॥
कोष्ठपाल:-(सहर्षम् ।) साधु भोः कुटिलनीतिपण्डित, साधु ।
संविहितमेतत् । उदाहरन्ति च-
'सुप्तं निशि प्रमत्तं वा घातयन्ति रिपुं नृपाः ।
विषेण वहिना वापि च्छलेन च बलेन च ॥१५॥ इति ।
वेत्रधारः-तदागच्छ । मल्लरङ्गभूमिपरिसरमेवानुसृत्यानयोः पौरुषं
परीक्षिप्यावहे।
3. आकारणमाहानम्, २. परिखारूपगतः. ३. 'परीक्षिष्यामहें' इति
फपाठः.

Page 86****************************************************************************************
६ अङ्कः] कंसवधम् ।
कोष्ठपाल:-एवमस्तु ।
(इति निष्कान्तौ ।)
(प्रवेशकः।)
(ततः प्रविशतो रामकृष्णौ चाणूरमुष्टिकाभ्यां प्रत्यवतिष्ठमानौ ।)
कृष्ण:-
रे रे द्वारावरोधं जहिहि वितर नो रङ्गवाटे प्रवेशं
चाणूर:-
शूरा एव प्रवेश्या न तदितर इति क्षमापतिर्नः प्रशास्ति ।
कृष्णः -(विहस्य ।)
शूरं मां वेत्ति कंसो न किमिह
चाणूरः--
कुलतो वेत्ति नो कर्मतस्तत्
कृष्ण:-
___ मैवं वादीरपार्थ न दधति कुलजा मामका नामधेयम् ॥१६॥
मुष्टिका-चाणूर, सत्यमेतदाह कृष्णः । यतः श्रुतपूर्वमस्माभि-
महाराजेन च, यत्किल गोकुले महाबलैर्गोपालैः सह मल्ललीलाविनोदमनु-
भवन्तौ नि शेषितानेकवीरवर्गों निसर्गदुर्मदोत्सित्तौ मथुरामण्डलं मण्ड-
यत इति । एतदेव चोपश्रुत्य वीरसमरदिदृक्षाकुतूहलिना महाराजेन सब-
हुमानमानायितावेतौ । प्रवर्तितश्च रङ्गप्रसङ्ग एतयोः प्ररोचनार्थम् । तदे-
ताभ्यामप्यस्य राज्ञो मनोरथः संपादयितुमुचित एव । (कृष्णमुद्दिश्य ।)
राजाज्ञानुनिवर्तनं हि परमो धर्मः प्रजानामयं
___ लाभख्यातिमहत्त्वसंपदपरो दोर्दण्डकण्डूमजा ।
तन्मे दर्शय युद्धकौशलकलां मत्प्रत्ययादेव हि
प्रीयेत प्रभुरन्यथा तु भवतोः प्रत्यागतिर्दुःशंका ॥ १७ ॥
१. 'प्रवेशकः' इति पुस्तकद्वयेऽपि नास्ति. २. 'दुर्लभा' इति ख-पाठः. ..

Page 87****************************************************************************************
काव्यमाला।
कृष्णः-
नो युक्ता युद्धचर्चा समरविजयिभिर्वीरगोष्ठीगरिष्ठै-
युष्माभिर्बल्लवानां वनभुवि वसतां राजदण्डोचितानाम् ।
नो चेत्त्वामन्तरेण प्रतिहतगतयः शक्नुमो हन्त गन्तुं
तथ्यं युद्धशिक्षा वितरत कृपया सिद्धविद्याप्रदानात् ॥१८॥
चाणूरमुष्टिकौ—(सहर्षम् ।) अनुमतमेतत् । तद्वद्ध्यतां परिकरः ।
रामकृष्णौ-(तथा कृत्वा उभौ प्रति ।)
यथासंख्येन युवयोरस्त्वाचार्यकावयोः ।
कृतहस्तौ यथा शीघ्रं तोषयामोऽद्य मातुलम् ॥ १९ ॥
चाणूरः-साधु मन्त्रितम् । मुष्टिक, त्वं तावदेनं बालशिक्षया
दीक्षय | अहमप्येनम् ।
(इत्यन्योन्यं पाणी परामृशतः।)
रामकृष्णौ-आचार्य,
____ बालौ च बालिशौ चावां न विद्मो युद्धकौशलम् ।
किं तु
. भवच्चेष्टानुकरणं करिष्यामः कियचिरम् ॥ २० ॥
__चाणूरमुष्टिको-(स्वगतं सहर्षम् ।) अहो महाभाग्यं महाराज-
कंसस्य । महांश्चासौ बुध्यतिशयः । यदशक्यप्रतीकारावप्यनेनोपायेन
सुनिग्रहाविति विचिन्त्य तथा संविधानं व्यधत्त । अस्मद्भाग्यवशाचेता-
वप्यत्यन्तानभिज्ञौ दैवेन पशुकृत्योपहृतौ । तदेतावकृच्छ्रेणैव करतलेन
मत्कुणाविव संमृद्य राज्ञः पारितोषिकमाहरिष्यामः । (प्रकाशम् ।)
रामकृष्णौ, साधु मन्त्रयेथे।
१. 'यथासंख्यं न' इति ख-पाठ.. २. 'आर्ययोः' इति ख-पाठः.
३. . भागधेयवशात्' इति ख-पाठः,

Page 88****************************************************************************************
६ अङ्कः] कंसवधम् ।
आदावावां यद्यदङ्गममिहन्मो यथा यथा ।
तथा तथानुवर्तेथां शिक्षायामेष हि क्रमः ॥ २१ ॥
रामकृष्णौ-यथादिशतमाचार्यो । (इति द्वन्द्वयुद्धमनुकुरुतः ।)
तथा हि-
अंसेनांसं मुष्टिनामुष्टिमुरू हत्वोरुभ्यां वक्षसा चापि वक्षः ।
शीर्ष शीर्णा चाथ पादौ पदाभ्यां दो दोषौ जग्नतुस्तौ यथेष्टम् ॥२२॥
चाणूरमुष्टिकौ–(खगतम् ।) अहो बालयोरप्येतयोनिघात्यान्यति-
कठोरतराण्यङ्गानि । येषां प्रहारो वज्रादप्यतिदुःसहोऽस्माकं मर्माणि
पीडयतितराम् । (पुनर्निर्वयं ।) कथमस्य वीररसरमसोत्सेकतुङ्गान्यङ्गानि
प्रतिक्षणमुपचीयमानप्रभावातिशयदुष्प्रेक्षणीयानि लक्ष्यन्ते ।
तथा हि-
ऐन्द्रो वज्रः किमथ दहनो वाडवः कालकूटः
किं वा कूटः प्रलयजलदः पुष्करावर्तकः किम् ।
किंखित्युञ्जः प्रलयतडितां द्वादशार्कोदयः किं
यस्यालोके भवति नितरामिन्द्रियाणां प्रमोषः ॥ २३ ॥
तदस्माकं नास्ति जीवन्मुक्तिप्रत्याशा । परममुक्तिमेव तु निर्विवादं
निश्चिनुमहे । तथापि न युद्धादुपरमामः । यतः-
दैवाधीनः समिति विजयश्चेदुपस्थास्यतेऽसां
___ स्तद्भूमर्तुः प्रथितयशसो वल्लभाः स्याम नूनम् ।
मृत्युर्वा चेत्रिदशतरुणीचामरव्यग्रहस्त-
प्रेसद्भूषारणितसुभगं खर्गराज्यं भजेम ॥ २४ ॥
(प्रकाशम् ।) रे रे गोपालबाल दुर्ललित, नेदानी भविष्यसि ।
कृष्णः-(विहस्य ।) सत्यमात्थ । ननु रे, नहि नित्यभूतः पुनर्भवति ।

Page 89****************************************************************************************
काव्यमाला।
(नेपथ्ये ।)
जवाबन्धभ्रमणपतनस्थानकश्येनपात-
__ श्रीवास्कन्दप्लुतनिलयनैर्मेषयुद्धप्रचारैः ।
उत्क्षिप्योच्चैः क्षितिमधिजवात्पातितः केशवेन
क्षीणप्राणः शिव शिव लुठत्येष चाणूरमल्लः ॥ २५॥
वेत्रधरः--(सावेगम् ।) कथमसौ निहत एव । तथा हि-
उद्भिन्नोदरकंदरोद्विरदसृग्धाराकरालाननः
___क्रोधाध्मानविघूर्णमानतरलराक्षितारोत्करः ।
नांसारोकपरीक्ष्यमाणकृपणप्राणप्रयाणक्षणो
नष्टाशेषविचेष्टितो गिरिरिवाध्यास्ते क्षिति कम्पयन् ॥२६॥
कोष्ठपाल:- हा धिक् कष्टं भोः।
मुष्टिभिर्मुष्टिकोऽप्येष प्रलम्बरिपुणा हतः।
कृतोऽद्य कृतहस्तोऽपि कृतान्तसदनातिथिः ॥ २७॥
वेत्रधरः-अहह, असमञ्जसमसमञ्जसम् ।
निदोषाविव दोषौ जयश्रियो राज्यमण्डपस्तम्भौ ।
चरणौ नीतेर्नयने सिद्धेरिव यद्धतावेतौ ॥ २८ ॥
तदिदानी दुरवस्था जयास्था ।
(पुनर्नेपथ्ये कलकलः ।)
हन्त भोः,
हत्त्वा दौवारिकाणां नियुतमसिभृतां मुष्टिनैकेन पिष्टवा
कूट कूटप्रवीणं शलमपि कुशलं संगरे तोशलं च ।
भित्त्वा द्वारावरोध दलितकुवल्यापीडदन्तैकशस्त्रौ
___ मध्येरङ्गं प्रविष्टौ मदकलकलभोद्भासिनौ रामकृष्णौ ॥ २९॥
१. नासारन्ध्र. २. 'भुजौ.
-

Page 90****************************************************************************************
६ अङ्कः] कंसवधम् ।
७९
वैत्रधरकोष्ठपालो-(आकर्ण्य सातकम् ।) तदिदमिदानीमनर्गलं
कंसस्य खेशरीरमात्रचिकित्सनीयमत्याहितमुपस्थितम् । न पुनरत्र
कंचित्प्रतीकारं पर्यालोचयावः । भवतु तावदिमं पूर्ववृत्तं वृत्तान्तं महा-
राजाय निवेद्यावहितौ प्रत्यनन्तरीभूय प्राणव्ययेनापि खामिभक्तित्रत-
मनुवर्तावहे । (इति निष्क्रान्तौ ।)
(ततः प्रविशतो रामकृष्णौ )
कृष्णः -(सर्वतो निरूप्य सहर्षम् ।) अहो रमणीयता रङ्गवाटस्य ।
यतः-
प्राकारा मणकुट्टिमैरुपचिताः स्थूलेन्द्रनीलोपल-
प्रायाः प्राङ्गणभूययः सितशिलासंदर्भगर्भोज्वलाः ।
मुक्ताहीरकतारहारतरलस्रग्गन्धदीपाम्बर-
प्रोद्भुतागुरुसारघूमशबलाश्चास्थानिका मण्डपाः॥ ३० ॥
रामः-(निर्वर्ण्य साश्चर्यम् ।) अये, विश्वविलक्षणैवैषा सृष्टिः ।
तथा हि-
न स्रष्टा सृष्टिमेतां विरचयितुमलं विश्वकर्मापि नैत-
कर्माभिज्ञो न सुज्ञः प्रतिहतविबुधाशेषमायो मयोऽपि ।
नायं लोको बलारेन च बलिनिलयो नापि वैकुण्ठपीठी
नाप्यन्यस्यानुबिम्बः किमयमुदयते दृष्टिबन्धः प्रबन्धः॥३१॥
(उच्चमैञ्चानिरूप्य ।) अये, कथममी खखकाष्ठामधिष्ठिता नानादिगन्ता-
गता दिक्पाला इव भूपालाः सदा रङ्गमण्डलं मण्डयन्ति ।
तथा हि-
१. 'तदिदानी' इति ख-पाठः. २. 'स्वशरीरमानं' इति क-पाठः. ३. 'यज्ञ-
वाटस्य' इति ख-पाठः, ४. 'प्रोद्भूता' इति क-पाठः. ५. विविधाशेष
इति क-पाठः. ६. 'दृष्टिबन्धप्रबन्धः' इति क-पाठः.
-

Page 91****************************************************************************************
काव्यमाला।
लीलादोलायमानोन्नमदमलशिरःशेखरश्रेणिरोह-
द्रोचिर्वीचिप्रपञ्चच्छलवलदमितोद्वान्तकान्तप्रतापाः ।
एते राजन्यगोष्ठीव्यतिकररमसोत्सर्पिदर्पप्ररोह-
प्राग्भारस्फारवक्षस्तटविकटलुठल्लोलमाला नृपलाः ॥३२॥
(अत्युच्चैरवलोक्य कृष्णं प्रति ।) आयुष्मन् , कथमयं सप्तभूमिप्रासादशिख-
रशेखरीभूतां क्रीडाभवनवलमीमस्मद्दिदृक्षोत्कलिकाकुलो मातुलोऽलंक-
रोति । तदस्याकुण्ठोत्कंठोपशमाय सत्वरमुपसमिः ।
(इति सोपानारोहणं नाटयतः ।)
कंस:-(दूरादवलोक्य सोद्वेगं ससंभ्रमं च सहसोत्थाय।) रे रे सामन्ताः
सदस्याः ,
निःसार्यतामिमौ पापौ कुलाङ्गारौ मदोद्धतौ ।
मच्चक्षुःसंनिपातामौ यावन्न शलभायितौ ॥ ३३ ॥
सभ्या:-(सर्वे समाकर्ण्य सादरमवलोक्य सानन्दम् ।) अयमयं भोः,
मल्लक्रीडाश्रमजलकणाकीर्णमुग्धाननश्रीः
पीतस्फीताम्बरपरिकरो बर्हपिच्छावतंसः।
कण्ठोल्लुण्ठत्कमलवल्यामृष्टवक्षोङ्गरागः
स्कन्धासक्तद्विरददशनः साग्रजोऽग्रेऽभ्युपैति ॥ ३४ ॥
(पुनः परिभाव्य सानुक्रोशहर्षम् ।) अहह, कथमिमौ सुकुमारतराकृती
नन्दगोपकुमारौ निरीक्षमाणानामस्माकमन्तरात्मा प्रशान्तपावनत्वमव-
गाहते । तथा हि-
राकासुधाकरमुधाकरचारुवक्र-
मिन्दीवरोदरसहोदरमेदुराङ्गम् ।
१. 'सानुक्रोशं सहर्षम्' इति क-पाठः,

Page 92****************************************************************************************
६ अङ्कः] कंसवधम् ॥
कृष्णं बलं च घनसारपराग़गौरं
____दृष्ट्वा सुधाम्बुधिनिमजनमेति चेतः ॥ ३५ ॥
(पुनः सानुक्रोशम् ।) हन्त भोः, कथमयं महाराजस्य महान्धर्मव्यतिक्रम
उपस्थितः । यतः-
बालखमावचपलावज्ञातगुणदूषणौ ।
नयनानन्दनिःप्यन्दौ कूटयुबैर्जिघांसति ॥ ३६ ॥
अपि च । न केवलमिहं महाराज एवापराध्यति, अपि तु तद्दाक्षि-
ण्यादनिवारयन्तः सदस्या अपि । यदुदाहरन्ति-
न योध्याः स्त्रीबालस्थविरकृशषण्डासमबला
न मत्तोन्मत्तार्ता न कृपणगिरो नापि विमुखाः।
अतिक्रामन्नेतत्पतलि नृपतिस्तस्य सचिवा-
न्ससभ्यानभ्येति द्विगुणितमधर्मोऽनुसरतः ॥ ३७॥
अपि च-
न वारणो यस्य निवारणाय न का रणो दोर्मदवारणाय ।
अलं बभूवास निरोधनाय कथं भवेमाद्य विरोधनाय ॥ ३८ ॥
तदेतत्सराजकं राष्ट्र प्रहीणप्रायमाप्ति परिहातुमस्साकमुचितम् ॥
(पुनर्नेपथ्ये।)
।
अरे रे, कथमिमावतिक्रम्यारमच्छासनमकुतोभयाविवेत एवाभिव-
तेते । तदेतौ राजद्रोहिदण्डरीत्या आततायिवधेन च नातिदूरेण निग्र-
हीतव्यौ । (पुनः सरोषम् ।) हहो, किमतः परमपि दाक्षिण्यंसंरक्षणेन ।
वध्यन्तां ब्रजवासिनः सतनया नन्दादयः सत्वरं
हन्तव्यः प्रतिपक्षतामनुसरन्किं चोग्रसेनः पिता ।
बन्धव्यौ निगडै दैश्च भगिनीभामौ निकारोचितौ ..
निग्राद्यों नितरां चिराय विविधैर्दण्डाभिघातो १३॥
६ कंस.

Page 93****************************************************************************************
काव्यमाला।
रामः-(कृष्णं प्रति ।) आयुष्मन् , किमद्यापि प्रतीक्ष्यते
पश्य ।
रोपावेशप्रदष्टाधरमलिकतटमूकुटीभङ्गमीमः
क्षुभ्यत्तारारुणाक्षः स्मयविधुतशिरःशेखरलस्तकेशः ।
कुक्षेराक्षिप्य कौक्षेयकमलघुललत्कालनिहाकरालं
देवारियर्यो मसानयमतिरभसाक्षसनादुजिहीते ॥ ४०
कृष्णः -(विहस्य ।) आर्य,
रजसान्धमनात्मज्ञं खजनं मातुलं नृपम् ।
हन्तुं मनो न वलते कारुण्यप्रवणं मम ॥ ११॥
राम:-(सरोषम् ।)
आः क्षत्रियातलय नैष विमर्षकाल:
___ क्षत्रस्य संगरमुपेयुष एष धर्मः।
विश्वठ्ठहः किल खानखिलानिहन्तुं
विश्वाश्रयस्य भवतो भवतोऽवतारः ॥४२॥
कृष्णः-(सविचिकित्सम् ।) अनतिक्रमणीय आर्यादेशः
सत्वरमुपसर्पति ।)
(नेपथ्ये कलकलः ।)
हन्त भोः,
क्रोधोद्भूतासिधेनूद्धतपरिघगदापट्टिशप्रासकुन्त-
प्रोद्यचमिचक्राकमजघनघवकाणघोरीकृताशम् ।
शिस्त्वा योषारोवं हरिरिक कल रशिलास्य कुशे-
संगदुबैरुमालकालिकाचः कसमाकर्षवि माम् ।
-

Page 94****************************************************************************************
६ अङ्कः]
कंसवधम् ।
अपि च-
अगणितपरपक्षः श्येनपातं पतित्वा
चटकमिक गृहीत्वा कंसमुचैः कचेषु ।
अनुपतति शिलाय पोथितं पातयित्वा
व्यसुमपि गुरुवैराद्धन्त मृद्राति पञ्याम् ॥४४॥
(सर्वे सातङ्कमाकर्णयन्ति ।)
कृष्णः-(निपुणं निरूप्य, साश्चर्यम् ।) अहो, महदद्भुतमेतत् ।
शृण्वानस्याद्वितीयं निरवधिसहजानन्दसंविखरूपं
मन्वानस्यातिचित्राकृतिप्रतिषिषणाशक्तिरूपोपपत्त्या ।
विश्वं कृष्णाद्वितीयं भयचकितधिया ध्यायतश्चान्तकाले
__ ज्योतिज्योतिःवरूपे भगवति विशतिब्रह्मरन्धं विभिद्य ॥४५॥
(रामः सत्वरमुपसृत्य कृष्णमालिन्य मूर्धानमाजिघ्रति । कृष्णो विमना इवा-
धोमुखस्तिष्ठति ।)
रामः-आयुष्मन्, न युक्तं हर्षसाने वैमनस्यम् । पश्य ताव-
खर्वासिनामप्युत्सवम् । यतः-
उच्चैर्दुन्दुभयो नदन्ति परितो नृत्यन्ति वाराङ्गनाः
पाथोदाः पथि सेचनाय मधुरं वर्षन्ति गर्जन्ति च ।
सद्यो दैत्यवधमहरहृदया देवाय गन्धोदुर
खर्नारीकरलतपुष्पनिकर मुञ्चन्ति भीस्तैः ॥ ४६॥
कृष्णः-(सस्मितम् ।) आर्य, खजनघातपातकलिनामात्मानं नामि-
नन्दामि । गुरुलजामराक्रान्तमाननं च नोनमवितुमीशे । बजावि-
मर्षकृतसाहसात्परितप्यते मे चेतः।

Page 95****************************************************************************************
४
काव्यमाला।
रामः-आः, कथमतिमुग्धोऽसि । न खलु समरविहारिणो वीरा-
न्हत्वा हिंसादोषेण लिप्यन्ते । विशेषतस्त्वाततायिवधे । यत्स्मरन्ति-
'आततायिनमायान्तमपि वेदान्तपारगम् ।
जिघांसन्तं जिघांसीयान्न तेन ब्रह्महा भवेत् ॥४७॥' इति ।
तदेहि । राजापायविरहशोकावेशविवशं राजावरोधं परिसान्त्वयितु-
मन्तःपुरं प्रविशामः।
कृष्णः -एवमस्तु..
(इति निष्क्रान्ताः सर्वे ।)
इति षष्ठोऽङ्कः।
सप्तमोऽङ्कः।
(ततः प्रविशति विश्वकर्मा ।)
विश्वकर्मा--आदिष्टोऽस्मि तत्रभवता वासुदेवेन भगवता । यथा
किल-
निःशल्या निरमायि यद्यपि मही संहृत्य दैत्याधमा-
भोजाना कुलमुंज्वलं विरचितं भिन्नाश्च कारागृहाः ।
खर्बन्धः प्रतिमोचितः क्रतुभुजश्चासन्कृतास्तथा-
प्येतद्राष्ट्रमराजकं न हृदयवास्थ्याय कल्पृिष्यते ॥१॥
तदद्य तदीये पदे तत्पितरभुप्रसेनमस्सन्मातामहमभिषेक्तुमिच्छामि ।
तदत्र सबहुमानमाहूयन्तां तस्य पापीयसो भिया पलायिता असदनुरा-
गिणः पौराः । संनिपात्यन्तां च भोजवृष्ण्यन्धककुपभृतयो राजानश्च ।
निर्मीयन्ता. पुराधलंगोपुरप्रासादपरिसरोद्यानविहारभूमयः । प्रसाध्यन्त
१. विशिष्य त्वाततायि इति "क-पाठः. ' २: 'भित्त्वा च कारागृहान
इति व-पाठः. ३. 'कुकुरप्रमृतयो' इति स्व-पाठ..

Page 96****************************************************************************************
७ अङ्कः] कंसवधम् ।
च राजपथनगरवीथीद्वारतोरणसौधशिखरमांकारप्रकराः । प्रवर्त्यन्तां च
मङ्गलाचारगीततूर्यरवाः । उद्घोष्यन्तां च सौविस्तिकब्राह्मणमन्त्रघोषाः।
नय॑न्तां च खर्वासिवाराङ्गतासहस्राणि । संघीयन्तां च राजाभिषेको-
चिताः संभाराः । आँघोष्यन्तां च दिण्डीरकाः । यत्किल-
'रच्यन्तां राजमार्गाः प्रशमितरजसः खर्गवाटीपटीरै-
र्वध्यन्तां तोरणानि त्रिदशपतिधनुर्मण्डलोड्डामराणि ।
उच्छीयन्तां पताकाः सुरपुरतरुणीखेदविच्छेददक्षाः
सृज्यन्तां भूरिभेरीमुखरवमुखरा भूर्भुवःवर्गलोकाः ॥२॥ इति'
तदिह तावदपरं सर्व मयैव सुविहितम् । अभिषेकसंभारसंभरणं
तु ब्राह्मणैर्विधेयम् । तदत्रभवन्तं कुलाचार्य शाण्डिल्यनामानमन्वे-
षयामि यावत् । (इति पुरः सर्पति ।)
(प्रविश्य ।)
शाण्डिल्यः-आयुष्मन्विश्वकर्मन् , क प्रस्थितोऽसि ।
विश्वकर्मा-आर्य, भवन्तमेवान्वेष्टुम् ।
शाण्डिल्या-तदुच्यतां प्रयोजनम् ।
विश्वकर्मा-
कंसं निहत्य दनुजाननुजांश्च सप्त
निष्कण्टकां भुजबलेन विजित्य पृथ्वीम् ।
मातामहाय भगवान्विनिवेद्य तस्य
राज्येऽभिषेऊममुमिच्छति विश्वात्यै ॥ ३ ॥
शाण्डिल्य:-विश्वकर्मन् , कुतः पुनरकं भगवानात्मतत्रे जगति
१. 'प्रासादप्रकराः' इति ख-पाठ... २. 'प्रनृत्यन्तो' इति क-पाठ, ३. 'आ-
घोध्यतां च डिण्डीरवः इति क-पाठः, ४, 'अभिवाञ्छति इति खपाठा.

Page 97****************************************************************************************
काव्यमाला।
निजमुजबलार्जितमपि प्राज्य राजमन्यसै प्रतिपादयति । न पुनः स्वय-
मेवामिपद्यते।
विश्वकर्मा-अये, बालिशोऽसि । यतः-
खाराज्यादिसुखानि यस्य सहजानन्दाम्बुधेर्विषुषो
___ ब्रह्माण्डानि वसन्ति यस्य कुहरे रोम्णः परार्धात्परम् ।
लीलाबालतनोश्चराचरगुरोराश्चर्यचिन्तामणे-
विक्षेपाय न चेतसः प्रमवति क्षुद्रेगर्थेषणा ॥४॥
शाण्डिल्यः-ननु भणामि ।
षट्पञ्चाशत्कोटयो यादवानां
____व्याप्याशेष विश्वमध्यावसन्ति ।
तेष्वेवैकः कोऽपि किं नामिषितो
__ भक्तः शक्को जातु नार्हत्सुपेक्षाम् ॥ ५॥
विश्वकर्मा अस्त्यत्र किंचिनिगूढं बीजम् ।
शाण्डिल्या-तबिभृतं कथय ।
विश्वकर्मा ययातिदनो यदोः शापः । न तद्वंश्या राज्यभाजनं
भवन्तीति महतीयं कथा पुराणेषु गीयते । अपि च-
निहते सहजे कसे देवकी विर्मनीमवेत् ।
इति तत्परितोषाय तत्तातमभिषिञ्चति ॥ ६ ॥
तदास्तामप्रस्तुतमेतत् । प्रकृतमनुवर्त्यताम् ।
शाण्डिल्य:-क पुनरिदानी भगवान् ।
विश्वकर्मा-मामसिन्कर्मणि नियुज्य खयं देवकीवसुदेवयो-
निराडमेदनाय कारागारं सहागजेन प्रविष्टः ।
१. 'अभिषिच्यते इति क-पाठः, . २. धिमना भवेत्' इति ख-पाठः,
-

Page 98****************************************************************************************
७ अङ्कः]
कसवधम् ।
शाण्डिल्यः-तर्हि तत्रैवैनमनुसरांमि ।
(इति निष्कान्तौ ।)
प्रवेशकः।
(ततः प्रविशतो रामकृष्णो देवकीवसुदेवौ च ।)
देवकीवसुदेवौ-(पुत्रांवालिङ्गय मूर्धन्यवघ्राय च सालम् ।) हा वत्सौ,
अद्याभूतां भवन्तौ वयमपि तदिमे जीवलोकं प्रविष्टा
व्युष्टा शोकत्रियामा समजनि सुचिरात्प्रेत्यभावोऽसदक्ष्णोः ।
संसारोऽभूत्संसारः समुदितमहिमज्योतिषांद्यैव दिष्ट्या
यदृष्टयालम्भेि युष्मद्वदनशंशिसुधापूरदूरावगाहः ॥ ७॥
देवकी-
नोत्सङ्गे परिशायितौ न च कराडल्यापि संचारितौ
न स्तन्यं परिपांयितौ न मधुरैर्गीतैश्च सैलालितौ ।
सोहं न निरीक्षितौ स्खलितया वाचाथि नोल्लापितौ
चच्याया इव वीसश ममें गता लब्धा, भवन्तौ सुतौ ॥८॥
आ जन्म प्रतिवासरं बहुविधेनामत्कृतेनोगसा
दैत्येन्द्रेण विबाधितौ किल युवां नानाविधैर्बन्धनैः ।
नाकाभ्यां तनयोचितं विरचितं किंचित्कदाचिनतो
वात्सल्यादपराध्यतोरविनयं क्षन्तुं युवामईथः ॥९॥
(इति साष्टाङ्गपातं पादयोः पततः । पितरावुत्थाप्य चिरमालितः।)
कृष्णः -(सभयमञ्जलिं बद्धवा।)
१. 'प्रवेशकः' इति पुस्तकद्वयेऽपि नास्ति. २. शोकरूपा रात्रिः प्रभातेत्यर्थः.
३. प्रेयभावः पुनरुत्पत्तिः, ४. 'यदृष्ट्वा' इति स-पाठः. ५. संसाविती' इति
ख-पाठः.

Page 99****************************************************************************************
काव्यमाला।
मातस्ते निहतो आता दुरात्मा कुलदूषणः ।
मन्तुमेनं न मे मन्तुं परं तु क्षन्तुमर्हसि ॥ १० ॥
देवकी-वत्स, मैवं वादीः। .
उपभुङ्क्ते निजं कर्म शुभं वा यदि वाशुभम् ।
इहामुत्र च सर्वोऽपि न तंत्रान्योऽपराध्यति ॥ ११ ॥
कृष्णः-(सानन्दम् ।)उज्जीवितोऽसीदानीं शापशङ्कांतङ्कसंतापात् ।
(पुनः सालिबन्धनम् ।) जनकौ, यद्यनुगृहीतोऽसि तत्किंचिद्विज्ञापयामि ।
यत्किल दैवकृतात्प्रामादिकाद्वापराधात्संप्रत्यराजकं जगदिदमास्ते । न
चाराजकं राष्ट्रमिष्टानिष्टप्राप्तिपरिहारयोः प्रभवति । यदुदाहरन्ति-
'अनायका विनश्यन्ति नश्यन्ति बहुनायकाः।
स्त्रीनायका विनश्यन्ति नश्यन्ति शिशुनायकाः ॥१२॥ इति ।
तनामदभिजनेषु बहुषु संनिहितेष्वप्यस्सन्मातामह उअसेन एव तदा-
स्पदेऽभिषेक्तव्य इति जायते मे मनोरथः । यदि पितरावनुमन्येते ।
देवकीवसुदेवौ-प्रथमः कल्पः । अनुमतमेतदावयोरपि ।
कृष्णः-यद्येवं तर्हि भवत्पुरःसरा मातामहाभिषेकमहोत्सवमनु-
वर्तामहे ।
रामः-तदिह सर्व एव वयं कृतवानप्रसाधनादिमङ्गलाः श्रम-
मपनीयाभिषेकमण्डपपरिसरमध्यास्य कृताकृतमवेक्षमाणाः समाजकौतु-
कमनुभवामः ।
सर्वे-एवमस्तु । (इति मन्यन्ते ।)
कृष्णः-(राम प्रति ।) आर्य, यावत्पितरौ कृतप्रसाधनौ राज-
१. अपराधम्.

Page 100****************************************************************************************
७ अङ्कः] कंसवधम् ।
८९
द्वारमुपसीदतस्तावदावां कृताभिषेकं महाराजमुपासीना पित्रोरागमन-
मावेदयावः।
रामः-यथाभिरुचितमायुप्मते।
(इति निष्क्रान्तौ।)
(ततः प्रविशत्युप्रसेनो रामकृष्णौ च ।)
रामकृष्णौ-महाराज, देवकीवसुदेवो भवन्तं द्रष्टुकामा प्रतीहार-
भूमिमुपासाते।
राजा-(ससंभ्रमम् ।) आः, किमत्रावेदनविलम्वेन । अहमेव
गत्वा तौ प्रवेशयामि । (इति सहसोत्थातुमिच्छति ।)
रामकृष्णौ-महाराज, न युक्तमिदानीमभिषिक्तस्य सर्वेश्वरपदे
प्रतिष्ठितस्य सविधेयासु प्रजासु प्राकृतस्यैव बाह्योपचाराचरणम् । तदा-
वामेव महाराजानुज्ञया प्रवेशयावः ॥
राजा-नात्र किमप्युत्तरं प्रतिभाति । अतिमानाही खल्वेतौ न
विलम्बमर्हतः प्रियसमागमस्य ।
___ (रामो निष्कम्य पितृभ्यां सह प्रविशति ।).
देवकीवसुदेवौ-(पुरो निरूप्य ।) अये, कथमयमुग्रसेनोऽत्युग्रो-
स्कण्ठापूर्णकण्ठस्तूोपकल्पितानल्पाहणोपकरणोऽतिरभसचलितेनान्तः-
करणेनोत्तिष्ठमानोऽपि परिसरोपसन्नसेवागतानेकराजलोकोपदिष्टाभिषि-
क्ताचारविरोधनिरुद्ध इवास्ते । (निपुणं निरूप्य ।)
अयमुदयमहीभृत्तुङ्गशृङ्गाग्रसङ्गी
दिनमणिरिव दीव्यत्युञ्चसिंहासनस्थः ।
१. 'राजानं इति ख-पाठः. २. 'निवेदयामः' इति ख-पाठः. . ३. 'राम-
कृष्णौ इति पुस्तकद्वयेऽपि नास्ति. ४. 'वलितेन' इति क-पाठ.. ५. 'उपपन्न'
इति ख-पाठः,
-

Page 101****************************************************************************************
काव्यमाला।
कलितकनकवेत्रणाच्युतेनाप्रभूमौ
__ सविनयमतिदूरं वारितामात्यभूपः ॥ १३ ॥
तदुपसर्पवस्तावत् ।
कृष्णः-महाराज, एतौ देवकीवसुदेवौ भवन्तमभिवादयेते ।
राजा-आः, कथं देवकीवसुदेवौ । दिष्ट्या जीवलोकं प्रविष्टो-
ऽस्मि । (इति संरभसमुपसृत्यालिङ्गति । सांत्रम् ।) हन्त भोः,
बाष्पोत्पीडः स्थगयति दृशौ गद्गदः कण्ठपीठं
शोकावेगो दहति हृदयं चेतनामुच्छिनत्ति ।
कृच्छ्रान्मुक्तौ कथमपि चिरात्संगतौ वां न चेशे
वाचा संभावयितुमिह हा चक्षुषा चेतसा वा ॥१४॥
देवकीवसुदेवौ-देव, दैवायत्ते साधारये च विषये नाहंसा-
त्मानं विषादयितुम् । (इत्पन्थोन्यमणि पैरिसृजन्ति ।)
राजा-इत आस्यताम् । (इत्यासने संभुपवेशयितुमाकर्षति ।)
देवकी-नोचितमसद्विधैरिदमीदृशमासनमध्यासितुम् ।
राजा-(विहस्य ।) अये, कथमहं रामकृष्णाभ्यामीहशे कर्मणि
नियुञ्जानाभ्यां खजनव्यवहारबाह्यः कृतोऽस्मि । (इति स्वसंनिहित आसने
समुपवेशयति ।)
देवकी-महाराज, यदीदानीमपि ज्ञातेयमनुरुध्यते तर्हि वत्संयो
रामकृष्णयोः कृतागसोर्दुललितयोरपि परेभ्यो महाराजेनं भक्तावनुरक्ता-
वनुचरौ ज्ञाती इति वा संरक्षणं करणीयम् ।
राजा-किमुच्यते संरक्षणमिति । यतः-
१. 'शोचे' इति ख-पाठः. २. 'समामृजन्ति' इति ख-पाठः

Page 102****************************************************************************************
७ अङ्कः]
कंसवधम् ।
विश्वाधीशस्त्रिभुवनगुरुः सर्वगः सर्वशक्तिः
__साक्षी साक्षानिरवधिपरानन्दसंदोहकन्दः ।
लीलाबालः परमपुरुषः क्लेशकोषाद्यपेतः
कुक्षौ यस्य त्रिभुवनमिदं को नु तं बातुमीष्टे ॥१५॥
अपि च ।
एष क्रीडनकैः स्वयं विरचितैरस्मादृशैः क्रीडति
___ प्रज्ञाया निधिरेन्द्रजालिक इव व्यालादिभिर्मायिकैः ।
आत्मानं लघुवत्परांश्च गुरुवत्संदर्शयश्लीलया
पुत्रप्रातसुहृत्सखिव्यतिमिदानान्त्यामितो भासते ॥ १६ ॥
देवकी-देव, स एष प्रेमोगारः।
तथा हि-
जडोऽपि क्षीणोऽपि प्रकृतिकुटिलोऽपि प्रविगल-
कलोऽपि द्वाग्दोषाकरवपुरपीशेन विधृतः ।
मृगाश्चेन्मौलो द्विजपतिधिया तद्भुवमहो
__ महोदराः प्रायो लघुमपि नयन्त्येव गुरुताम् ॥ १७॥
कृष्णः -(प्रविश्य सप्रश्रयावसमम् ।) महाराज,
एतच्छीतरुचेमरीचिनिचयं स्रोतः सुरस्रोतसः
स्फूर्जबालमृणालजालकमिभाधीशस्य दन्तद्युति ।
निर्मोकं भुजगेश्वरस्यविशदं प्रालेयधारागृहं
___पार्श्वस्थो विधुनोति चामरयुग श्रीसिंहलाधीश्वरः ॥१८॥
रामः-महाराज,
- अम्भोज विजयश्रियो निलयमं शीतांशुबिम्बं दिवः
सेवायै प्रणतं खतोऽत्रभवतो मूर्त यशोमण्डलम् ।

Page 103****************************************************************************************
काव्यमाला।
स्फारस्फाटिकसौधमेतदमलं युष्मत्प्रतापार्चिषः
श्वेतच्छत्रमयं बिभर्ति निभृतं श्रीकामरूपेश्वरः ॥ १९॥
अपि च-
आस्ते कलिङ्गाधिपतिर्गजानां कोटीः प्रदाय प्रवहन्मदान्धाः ।
गौडेश्वरोऽपि प्रतिपाद्य सर्व संसेवते संप्रति संप्रतीतः ॥ २० ॥
कृष्णः-कथं वा प्रतिपुरुष निवेदयामः । संक्षेपतोऽवधार्यताम्
त्वङ्गतुङ्गतुरंगपुंगवगलदान द्विपद्वीपजो..
दञ्चचारुपदार्थसार्थरमणीचञ्चन्मणीनां गणैः ।
क्षोणीपाः समुपासते परिजनान्विज्ञापयन्तो बहि-
द्वारे कोट्यधिका नतेस्वसरं लब्धं दिगन्तागताः ॥२१॥
राजा-(सहर्षम् ।) वासुदेव, भवदनुगृहीतानां भवत्सहायान
कियदेतत् ।
तथा हि-
येषां त्वं दयसे हरे कियदिदं तेषां कृपायाः फलं
राज्यप्राज्यगजादिसंपदियती खद्योतविद्योतिका ।
ब्रह्मेन्द्रादिपदानि यस्य करुणालेशानुषक्तेः फलं
यस्याः सर्वपुमर्थमस्तकमणेविनाय सियष्टकम् ॥ २२ ॥
अपि च-
शीतं चन्दनचन्द्रिकापरिचयात्स्फीतं नभोमण्डला-
द्वीतं किंनरकामिनीपरिषदाचीतं सुधाम्भोधिना ।
उन्नीतं सकलोपकारकरणाद्रीत परीवादतः
श्रीदामोदर किं भणामि भवतः सौजन्यंजन्यं यशः॥२३॥
१. अन्यदप्यवधार्यताम् इति स्व-पाठः

Page 104****************************************************************************************
७ अङ्कः कंसवधम् ।
तद्भवानेव सर्वानेतान्समागतान्यथोचिताचारचतुरवचनादिभिः स्वयमेव
संभावयतु । किमत्रान्यैरुपदेष्टव्यम् । . . . .
कृष्णः-यदादिशति महाराजः । (इति बहिर्निष्क्रम्य तोरणपरिसरे
स्थित्वा दक्षिणं बाहुमुद्यम्योच्चैःखरम् ।) भो भो नानादिगन्तागताः ससा-
मन्ताः सकलभूपालाः, सजानपदाः पौरजनाश्च, सावधानाः समाकर्णयत
महाराजस्य श्रीमत उग्रसेनस्य शासनम् । यत्किल-
खेषु स्वेषु पदेषु तिष्ठत चिरान्नित्योत्सवैनन्दत
व्यावर्तध्वमनध्वनः परहितैर्मोदध्वमाध्वंपथि ।
राज्ञः शासनमाद्रियध्वमुचितं दवं पृथिव्याः करं ।
सेवध्वं विविधोपदाभिरनपं यद्यात्मनोऽभीप्सथ ॥ २४ ॥
(पुनः प्रविश्य ।) महाराज, यथादिष्टमनुष्ठितम् । आघोषितं च राजानु-
शासनं पुरनगरजनपदेषु । अनुकूलिताश्च प्रसाददानादिमिर्लोकपालाः,
किं पुनर्भूपालाः । अधिकृताश्च पदे खामिहितैषिणो लोकाः । परितो-
पिताश्च सकलजनपदाः। किं ते भूयः प्रियमुपकरोमि ।
राजा-वासुदेव, किमतःपरमपि कर्तव्यमवशिष्यते ।
यतः-
उत्पत्तिप्रभृतिक्रमेण दितिजाः सर्वेऽपि निःशेषिताः
___खर्बन्धः पितरौ वयं च निगडे बद्धाश्चिरान्मोचिताः।
त्रातं गोकुलमिन्द्रतः प्रकुपितादुद्धृत्य गोवर्धनं
प्राज्यं राज्यमकण्टकं भुजबलेनावर्ण्य मय्यर्पितम् ॥ २५॥
तथापीदमस्तु-
भूपालाः परिपालयन्तु विधिवद्धर्मेण वर्णाश्रमा-
पृथ्वी कामफला भवत्वविरतं वर्षन्तु काले घनाः ।

Page 105****************************************************************************************
काव्यमाला।
ईर्ष्यामुज्झतु दुर्जनः परगुणेष्वासज्जतां सज्जनः
____ सत्काव्यामृतवर्षिणीकविमुखे वाणी चिरं नन्दतु ॥ २६ ॥
अपि च-
साहित्यामृतसिन्धुसान्द्रलहरीनिर्व्याजमज्जन्मनो
मज्जानः परिशीलितामलकलामोदेन मेदखिनः ।
उद्यत्काव्यकथाप्रवन्धमधुरद्राक्षासहक्षाक्षराः
खैरं कंसवधं बुधाश्चिस्तरं गायन्तु कृष्णानुयाः ॥ २७ ॥
कृष्णः-एवमस्तु ।
(इति निष्क्रान्ताः सर्वे ।)
इति सतमोऽङ्कः।

Page 106****************************************************************************************
.
.
.
.
काव्यमाला मासिकांत छापलेले ग्रंथ.
= किं. रु. आ.ट. रु. आ.
१ आर्यासप्तशती-पोवर्धनाचार्यविरचित.... ... १ ४ . ४
२ काव्यालंकार-रुद्रटकृत,नमिसाधुकृत टीकासहित. १ ८ ० ४
३ श्रीकण्ठचरितकाव्यम्-श्रीमलकविकृत. ... २ ८ ० ६
४ कर्पूरमजरीसट्टक-राजशेखरकृत. ... ... १
५ अनर्घराघव नाटक-मुरारिकृत. ... ... २
६ कंसवधनाटक-पं. दुर्गाप्रसादकृत.... ... .
७ कर्णसुन्दरीनाटिका-महाकविश्रीविणकृत. .. .
८ धर्मधर्माभ्युदयकाव्य-महाकविश्रीहरिनन्दविरचित. १ .
१० समयमातृकाकाव्य-क्षेमेन्द्रविरचित. ... . १० .
११ कादम्बरीकथासारकाव्य-श्रीमदभिनन्दकृत. • १० .
१२ रसगङ्गाधर-महाकविश्रीजगन्नाथपण्डितरायविरचित. ३ ८ ० ८
१३ साम्बपञ्चाशिका-साम्बकविप्रणीत. ... ... . ४
१४ पारिजातहरणचम्पू-शेषकृष्णविरचित. ... . ७
१५ काव्यालंकारसूत्राणि-वामनविरचित. ... • १२
१६ मुकुन्दानन्दभाण-श्रीकाशीपतिविरचित. ... . ८
१७ उन्मत्तराघवप्रेक्षाणक-भास्करकविविरचित. . ३
१८ अमरुशतक-अमरुककविविरचित. ... ... • १२
१९ सूर्यशतक-मयूरकविविरचित.... ... ... . ५
२० लटकमेलकप्रहसन-शंखधरविरचित. ... . ५
२१ गाथाशप्तशती-हालोपनामकसातवाहनसंकलित. ३ .
२४ काव्यप्रदीप-महामहोपाध्यायश्रीगोविन्दविरचित. २ . . ६
२५ ध्वन्यालोक-आनंदवर्धनाचार्यविरचित. ... २ • • ४
२६ दशावतारचरितकाव्य-क्षेमेन्द्रविरचित. ... १ • • ४
२७ जीवानन्दनाटक. ... ... ... ... . १२ ० ३
२८ दूताइदछायावाटक--श्रीसुभटकविविरचित.... . ३ . १
२९ भहरिनिर्वेदबाटक-श्रीहरिहरोपाध्यायकृत. • २॥ • १
० ० ० ० ० ० ०
* w x y motorn vor nmax oor w »

Page 107****************************************************************************************
.
م
.
م م
م
م
م
.
.
.
.
Gsn nna
.
. .
. .
م
م م
किं. रु. आ. ट.रु. आ.
३० चन्द्रप्रभचरित-महाकवि वीरनन्द्रिविरचित. . . . . . .
३१ विष्णुभक्तिकल्पलता-पुरुषोत्तमविरचित. ... . १० . १
३२ संहृदयानन्दकाव्य-कृष्णानंदविरचिंत.. ... . १०.
३३ श्रीनिवासविलासचम्पू-वेङ्कटेशकविप्रणीत. .
३६ वृत्तिवार्तिक-श्रीमदप्पय्यदीक्षितप्रणीत. ... . ३ ..
३७ रससदनभाण-युवराजकविविरचित.... ... .
३८ चित्रमीमांसा-श्रीमदप्मयदीक्षितप्रणीत... ... १
३९ विद्यापरिणय-आनन्दरायमखिविरचितः । ... .
४० रुक्मिणीपरिणय-श्रीरामवर्मवञ्चियुवराजविरचित. .
४३ काव्यानुशासन-श्रीमद्वाग्भटविरचित.... ... . ७ . २
४४ शृङ्गारतिलकमाण-श्रीरामभद्रदीक्षितविरचित. . ६.
४६ वृषभानुजानाटिका-श्रीमथुरादासविरचित. ... . ७
४८ वाग्भटालंकार-श्रीवाग्भटप्रणीत. ... ... . ८
५. अलंकारशेखर-श्रीकेशवमिश्रकृत. ... ... . १२
५१ पतञ्जलिचरित-श्रीरामभद्रदीक्षितप्रणीत. ... ०.१० " .२
५२ मन्दारमरन्दचम्पू-कृष्णकविविरचित. ... १ ८ ८.४
५३ वाणीभूषण-श्रीदामोदरमिश्रविरचित.... ...
५४ धनंजयविजय. श्रीकाश्चनाचार्यविरचित. ... . ३ . १
५५ अद्भुतदर्पणनाटक महादेवविरचित. ... ... . १२ १ २
५७ राधक्नैषधीयकाव्य-हरदत्तसूरिकृत. ... . १० . १
५८ शृङ्गारभूषणमाण-वामनभट्टबाणविरचित. ... . ३ ...
५९ अमृतोदयनाटक-गोकुलनाथकृत. ... ... . ८ ..
६० युधिष्ठिरविजय महाकवि श्रीवासुदेवविरचित. • १२ १ ४
६१ हरचरितचिन्तामणिकाव्य-राजानकजयरथकृत. १ १२ : ४
६५ भारतमञ्जरीकाव्य-महाकविश्रीक्षेमेन्द्रविरचित. ५ . ० १२
م
س
.
س
९.
as an
०
०
पांडुरंग जावजी,
निर्णयसागर छापखान्याचे मालक,
२६-२८, कोलभाट लेन, मुंबई नं. ३

Page 108****************************************************************************************
.
.
.
विक्रयाणि संस्कृतपुस्तकानि
------ro - मू. रू. डा.
अद्भुतदर्पणनाटकम्-~-श्रीमहादेवकविविरचितम् . ... ll. 64
अभिज्ञानशाकुंतलनाटकम्---कालिदासकृत--राघवभकृत-
अर्थद्योतनिकाटीकासहितम्. ... ... ... ... ... १॥
अमृतोद्यनाटकम्-श्रीमद्गोकुलनाथकृतम्. ... ... ... .
अनर्घराघवनाटकम्---श्रीमुरारिकृतं, रुचिपत्युपाध्यायकृत-
टीकासहितम्.... ... ... ... ... ... ... २ ॥
उत्तररामचरितम्-महाकविश्रीभवभूतिप्रणीतं, वीरराघवकृतया
टीकया समेतम्. ... ... ... ... ... ... १ ४
उन्मत्तराघवप्रेक्षाणकम्-भास्करकविविरचितम्. ... 6
कर्पूरमजरीसट्टकम्-श्रीराजशेखरकृतं, वासुदेवकृतटीकासहितं .
बालभारतनाटकं च ... ... ... ... ... १ .
जीवानन्दम्-आनन्दरायमखिप्रणीतम्. ... ... ... .lt
कर्णसुन्दरी नाटिका-महाकविश्रीबिलणकृता. ... ... ...
चैतन्यचन्द्रोदयं नाटकम्-श्रीकविकर्णपूरविरचितम्. ... १।
दूताङ्गदं नाटकम्---श्रीमुभटकविविरचितम्. ... ... ४०
प्रसन्नराघवं नाटकम्-श्रीजयदेवकविविरचितम्. ... >
मृच्छकटिकं नाटकम्-पृथ्वीधरकृतया व्याख्यया समेतम्. १॥
मालविकाग्निमित्रं नाटकम्-कालिदासकृतं, काटयवेमकृत-
टीकासहितम्. . ... ... ... ... ... ... ..
रत्नावली नाटिका-श्रीहर्षदेवकृता, गोविन्दकृतटीकासहिता. १॥
विद्यापरिणयः-आनन्दरायमखिविरचितः. ... ... .॥
रुक्मिणीपरिणयं नाटकम्-श्रीरामवर्मवञ्चियुवराजकृतं....."
लटकमेलकप्रहसनम्-शंखधरविरचितम्. ... ....
विदग्धमाधवम्-(नाटक) श्रीरूपगोखामिप्रणीतम्. ...
पार्वतीपरिणयनाटकम्-महाकविवाणभट्टप्रणीतम्. .....
वृषभानुजा नाटिका-श्रीमथुरादासविरचिता. ... ... .-
सत्यहरिश्चंद्रनाटकम् -प्रबंधशतकर्तृमहाकविरामचंद्रकृतम्. . .
पाण्डुरङ्ग जावजी-निर्णयसागराध्यक्षः,
पो० कालबादेवी, मुंबई
-
५.7
.
..
