
Page 1****************************************************************************************
KAVYAMALÄ. 17.
orvoo
THE
UNMATTA-RÂGHAVA
OF
BHÂSKARA BHATTA.
EDITED BY
PANDIT DURGÂPRASADA
AND
KÂSÎNÂTH PÂNDURANG PARAB.
Second Revised Edition.
PRINTED AND PUBLISHED
BY
TUKÂRÂM JÂVAJÍ
PROPRIETOR OF JAVAJI DADAJI'S "NIRNAYA-SAGARA" PRESS.
BOMBAY.
1899.
Price 2 Annas,

Page 2****************************************************************************************
(Registered according to act XXV of 1867.)
( All rights reserved by the publisher.)

Page 3****************************************************************************************
काव्यमाला. १७.
श्रीभास्करकविविरचितं
उन्मत्तराघवम् ।
जयपुरमहाराजाश्रितेन पण्डितब्रजलालसूनुना महामहोपाध्याय-
पण्डितदुर्गाप्रसादेन, मुम्बापुरवासिना परबोपाह्व-
पाण्डुरङ्गात्मजकाशीनाथशर्मणा च
संशोधितम् ।
तच
मुम्बय्यां निर्णयसागराख्ययन्त्रालये तदधिपतिना मुद्राक्षरैरङ्कयित्वा
प्राकाश्यं नीतम् ।
१८९९
(अस्य ग्रन्थस्य पुनर्मुद्रणादिविषये सर्वथा निर्णयसागरमुदायन्त्रालयाधिपते-
रेवाधिकारः।)
मूल्यं २ आणकाः।

Page 4****************************************************************************************

Page 5****************************************************************************************
1
काव्यमाला।
श्रीमद्भास्करकविविरचितम्
उन्मत्तराघवम् ।
कला चान्द्री शंभोः प्रणयकलहप्रापितरुषः
प्रणामे पार्वत्याः पदकमललाक्षापरिचिता ।
श्रियै भूयादस्याः वदनशशिनः कोपकलुषा-
त्प्रसादेनारुण्यं विनिमयवशेनेव दधती ॥ १ ॥
(नान्यन्ते)
मूत्रधारः-(नेपथ्याभिमुखमवलोक्य ।) आयें, इतस्तावत् ।
(प्रविश्य)
नटी-अज्ज, इअं म्हि । को णिओओ आणवेदु । (क)
सूत्रधारः-अद्य खल्वादिष्टोऽस्मि विमलतरनिजकीर्तिकर्पूरकरण्डी-
कृतनिखिलब्रह्माण्डेन दिगन्तदन्तावलकुम्भमण्डलमण्डनायमानप्रतापसि-
न्दूरेण सकलकलाकलापकोविदेन विद्यारण्यश्रीचरणारविन्दवन्दनमहोत्स-
वमिलितेनामुना सामाजिकेन, यथा-
१. अयं ग्रन्थस्तओरप्रदेशवर्ति पल्मनेरी'नगराच्छ्रीसुब्रह्मण्यशास्त्रिभिः खदेशलि-
पितो देवनागरलिप्यां परिवर्त्य प्रहितः. अधस्तनी भूमिका च तैरेव लिखितेति परमनु-
गृहीता वयम् , काव्यामालानुग्राहकाः सहृदयाश्चेति शिवम्,
'भो भोः काव्यमालासंपादका विद्वन्मुकुटमणिवराः, अतिदुर्लभमिदं महाकविश्री-
भास्करविरचितमतिप्राचीनमुन्मत्तराघवं नाम प्रेक्षाणकं मया कुहचनातिमहता प्रयासेन
संपाद्य श्रीमतामन्तिकं सकुतुकं प्रैषि । अल्पमपीदमनल्पगुणनिरन्तरतया सुतरां सहृदय-
हृदयमुल्लासयेदित्येव ममाशयः । तदधुनैतन्मुद्रणविषये मय्यनुग्रहबुद्धिः श्रीमद्भिः कार्येति
प्रार्थना ॥
इति सहृदयसमुदायविधेयः
सुब्रह्मण्यशास्त्री।
(क) आर्य, इयमस्मि । को नियोग आज्ञापयतु ।
--
-
-
-
-

Page 6****************************************************************************************
काव्यमाला ।
उन्मत्तराघवं नाम यत्प्रेक्षाणकमुक्तवान् ।
भास्करः कृतिनां मान्यस्तत्त्वयाद्य निरूप्यताम् ॥ २ ॥
इति । तदादिश्यतां प्रयत्नः।
नटी-(सविमर्शम् ।) बहुविण्णाणकुसलो क्खु एसो सभाजणो । कहं
से हिअअं आवजिदूं सक्खिअदि । (क)
सूत्रधारः मा मैवं वक्तव्यम् । विशेषज्ञानामेव गुणग्राहिला नैस-
र्गिकी । अतस्ते सुखमावर्जनीयाः । शृणु ।
विज्ञानविशदमेव हि चेतः सुजनस्य शक्यते हर्तुम् ।
परिशुद्धमेव लोहं सुतरां कषेत्ययस्कान्तः ॥ ३॥
नटी-होदु । जं अणन्तरकरणिजं तं अज्जो णिरूवेदु । (ख)
सूत्रधारः-नन्विदानी वर्तते वसन्तसमयः । तथा हि ।
माकन्दालिं मलयपवना मन्दमान्दोलयन्ते
___ मन्जत्यस्या मधुकरयुवा मञ्जरीणां मरन्दे ।
आसेवन्ते मुकुलनिकरानासमन्तादशोका
वक्तुं मत्ताः पिकयुवतयः पञ्चमं प्रारभन्ते ॥ ४ ॥
देवि, तत्समयोचितं किंचिद्गीयताम् ।
नटी-(गायति ।)
जस्स हि महू अमच्चो दक्खिणपवणो वरूहिणीणाहो ।
पिअभमराणुअरो सो जेदु चिरं वम्महो राओ ॥ ५ ॥ (ग)
सूत्रधारः-साधु गीतम् । (अन्यतोऽवलोक्य ।) आर्ये, इतः पश्य ।
मनोहराणामपि मञ्जरीणां विहाय जालानि विशेषलिप्सुः ।
लतान्तराण्येति मधुव्रतालिः सीता यथेयं कुसुमेषु लोभात् ॥ ६ ॥
(इति निष्क्रान्तौ ।)
प्रस्तावना।
(क) बहुविज्ञानकुशलः खल्वेष सभाजनः कथमस्य हृदयमावर्जयितुंशक्यते।
(ख) भवतु । यदनन्तरकरणीयं तदार्यो निरूपयतु।
(ग) यस्य हि मधुरमात्यो दक्षिणपवनो वरूथिनीनाथः ।
प्रियभ्रमरानुचरः स जयतु चिरं मन्मथो राजा ॥
-
-
wom

Page 7****************************************************************************************
उन्मत्तराघवम्।
Tre
(ततः प्रविशति पुष्पावच नाटयन्ती सीता सखी च ।)
सखी-हला जाणइ, अग्गदो एव्य कुसुमाइं दीसन्दि । किं अगदो
दिण्णदिट्ठी गच्छसि । (क)
सीता–हला महुअरिए, इदो वि पुरहिदे काणणन्तरे मणोहराई
कुसुमाइं दीसन्दि । ता अहिलासेण गच्छम्मि । (ख)
__ मधुकरिका-हला जाणइ, दाणिं वि अम्हाणं अपरिचिदो पदेसो ।
काणणेसु सावाणुग्गहसमत्था इसिणो चिट्ठन्ति । अदो जस्सि कस्सि वि
अस्समे कुसुमेसु गहिदेसु जो को वि कुप्पइ । रामभद्दो वि तुह पिअं कार्दु
कणअमिअ गेण्हिअ मिअआवावारादो दाणिं एव्व णिवट्टिस्सदि । ता
एत्तिएहिं कुसुमेहिं णिवत्तेमो । (ग)
सीता-सव्वजणसाहारणाइं क्खु वणलदाइं फलपुष्फमूलाई णईज-
लाई अ । अदो किंणिमित्तं जो को वि कुप्पदि । (पुष्पभाजनं विलोक्य ।) अ-
जउत्तस्स देव्वचणोपजुत्ताई कुसुमाइं पज्जत्ताई । इदो पुरढिदे काणणन्तरे
मणोहराई कुसुमाइं अहिंगेण्हिअ उडअं गच्छम्हो । (घ)
(इत्युभे प्रस्थिते ।)
__ (क) सखि जानकि, अग्रत एव कुसुमानि दृश्यन्ते । किमन्यतो दत्तदृष्टि-
गच्छसि ।
(ख) सखि मधुकरिके, इतोऽपि पुरःस्थिते काननान्तरे मनोहराणि कुसु-
मानि दृश्यन्ते । तस्मादभिलाषेण गच्छामि।
(ग) सखि जानकि, इदानीमध्यस्माकमपरिचितः प्रदेशः । काननेषु
शापानुग्रहसमर्था ऋषयस्तिष्ठन्ति । अतो यस्मिन्कस्मिन्नप्याश्रमे कुसुमेषु गृही-
तेषु यः कोऽपि कुप्यति । रामभद्रोऽपि तव प्रियं कर्तुं कनकमृगं गृहीत्वा
मृगयाव्यापारादिदानीमेव निवर्तिष्यते । तस्मादेतावद्भिः कुसुमैर्निवर्तावहे ।
___ (घ) सर्वजनसाधारणानि खलु वनलताः फलपुष्पमूलानि नदीजलानि च ।
अतः किंनिमित्तं यः कोऽपि कुप्यति । आर्यपुत्रस्य देवार्चनोपयुक्तानि कुसु-
मानि पर्याप्तानि । इतः पुरःस्थिते काननान्तरे मनोहराणि कुसुमान्यभि-
गृह्योटनं गच्छावः ।

Page 8****************************************************************************************
काव्यमाला।
सीता-(सदृष्टिक्षेपम् ।) हला, इदौ भमरो किंणिमित्तं संभमन्तो देसु
देसु लदाविडवेसु कुसुमकोडरेसु आलुठन्तो परिब्भमइ । (क)
___ मधुकरिका-(विभाव्य ।) हला, मअरन्दपाणणिञ्चलपक्खदाए पल्ल-
बन्तरिदं इमं सहरं भमरिं अवेक्खन्तो अविलोअणवेअणाए" णूणं उ-
म्मत्तो संवुत्तो । (ख)
सीता--(विलोक्य ।) हला, साहु लक्खिदं तुए। (ग)
मधुकरिका-अम्हहे । सविसेसं परिब्भमन्तो वि एसो सहअरिं ण
पेक्खदि । (घ)
सीता-महुअरिए, संजोजेहि णम् । (ङ)
मधुकरिका-इमिणा सहआरदण्डेन मञ्जरिं ताडिअ मअरन्दपाण-
णिच्चलं भमरि उट्ठावेमि । (तथा कृत्वा ।) अम्हहे । मञ्जरीए उद्विदाए ताए
सहअरीए संगदो इमो महुअरो माहवीमण्डवं अहिरुहिअ महुरसं पि-
बन्तो सुहं वट्टइ । (वनान्तरं विलोक्य सावेगम् ।) कहिं गदा जाणई । (पुन-
विलोक्य ।) अम्हहे । ण कस्सि वि दीसइ। (वनान्तरं प्रविश्य सर्वत्रान्विघ्यन्ती ।)
अम्हहे । इअं मणोहराकिदी का वि हरिणी सिणिद्धाए दिट्टिए मं पेक्खिअ
णिस्सरन्तेहिं णअणसलिलेहिं सहीसिणेहं सूअअदि । मह हिअ वि
एदस्सि चिरपरिचिदं विअ विस्सद्धं होदि । अहवा इमाए जणणन्तरस-
हीए होदव्वम् । (इति ससंभ्रमं परिभ्रमन्ती सविमर्शम् ।) एत्थ महेसिणो अ.
स्समप्पहावादो दुट्ठमिआणं संचारो णत्थि । ता कहिं पत्थिदा जाणइत्ति मे
अच्चरिअं होदि । (निःश्वस्य ।) मन्दभाइणी अहं खु । मिअआवावारादो णि-
(क) सखि, इतो भ्रमरः किंनिमित्तं संभ्रमंस्तेषु तेषु लताविटपेषु कुसु-
मकोटरेष्वालुठन्परिभ्रमति ।
(ख) सखि, मकरन्दपाननिश्चलपक्षतया पल्लवान्तरितामिमां सहचरी भ्र-
मरीमप्रेक्षमाणोऽविलोकनवेदनया नूनमुन्मत्तः संवृत्तः ।
(ग) सखि, साधु लक्षितं त्वया ।
(घ) आश्चर्यम् । सविशेषं परिभ्रमन्नप्येष सहचरीं न पश्यति ।
(ङ) मधुकरिके, संयोजयैनम् ।
८

Page 9****************************************************************************************
powman
उन्मत्तराघवम् ।
उत्तस्स रामभदस्स कहं कहइस्सम् । रामभद्दो वि सुरणअ कीरिसं अवत्थ-
न्तरं अणुहविस्सदित्ति वेर्वइ मे हिअअम् । (क)
(नेपथ्ये कलकल: ।)
मधुकरिका-इदो तदो वि संभमन्ता तावसजणा दीसन्ति । अदो
रामभद्दो वि आअच्छदित्ति तक्केमि । (ख)
(पुनर्नेपथ्ये।)
संमृज्यन्तां पदव्यः करधृतकलशावर्जितैस्तोयपूरैः
सिच्यन्तामासमन्तादविरलमभितः कीर्णपुष्पाः क्रियन्ताम् ।
जीवग्राहं गृहीत्वा कनकमृगमसौ जानकीप्रीतिहेतोः
संप्राप्तः काननान्तात्समधिकमहिमा सत्वरं रामभद्रः ॥ ७ ॥
अयं हि
प्रतिपदमुपयान्तं लक्ष्मणं वीक्ष्य किंचि.
द्वलितनयनकोणेनादराद्भाषमाणः ।
श्रमजललसदास्यः शोभते चापदण्डं
शिथिलितगुणबन्धं स्कन्धदेशे दधानः ॥ ८॥
(क) अनेन सहकारदण्डेन मञ्जरी ताडयित्वा मकरन्दपाननिश्चलां भ्र-
मरीमुत्थापयामि । आश्चर्यम् । मञ्जर्या उत्थितया तयासहचर्या संगतोऽयं मधुकरो
माधवीमण्डपमधिरुह्य मधुरसं पिबन्सुखं वर्तते । कुत्र गता जानकी । आश्च-
र्यम् । न कुत्रापि दृश्यते । आश्चर्यम् । इयं मनोहराकृतिः कापि हरिणी स्नि-
ग्धया दृष्टया मां दृष्ट्वा निःसरद्भिर्नयनसलिलैः सखीस्नेहं सूचयति । मम हु-
दयमप्येतस्यां चिरपरिचितमिव विस्रब्धं भवति । अथवानया जननान्तर-
सख्या भवितव्यम् । अत्र महर्षेराश्रमप्रभावाद्दुष्टमृगाणां संचारो नास्ति ।
तस्मात्कुत्र प्रस्थिता जानकीति म आश्चर्य भवति । मन्दभागिन्यहं खल्लु ।
मृगयाव्यापारान्निवृत्तस्य रामभद्रस्य कथं कथयिष्ये । रामभद्रोऽपि श्रुत्वा
कीदृशमवस्थान्तरमनुभविष्यतीति वेपते मे हृदयम् ।
(ख) इतस्ततोऽपि संभ्रमन्तस्तापसजना दृश्यन्ते । अतो रामभद्रोऽप्या-
गच्छतीति तर्कयामि ।

Page 10****************************************************************************************
काव्यमाला।
%
D
IAN
मधुकरिका--(ससंभ्रमम् ।) अए, कणअमिअंगेण्हिअ अन्तिअत्थेण
लक्खणेण किं वि मन्तअन्तो रामभद्दो एव्व आअच्छदि । अहं से मग्गं
परिहरिअ चिट्ठामि । (तथा करोति ।) (क)
(ततः प्रविशति यथानिर्दिष्टः सलक्ष्मणो रामः ।)
रामः-वत्स, नूनमिमं कनकमृगं विलोक्य जानकी सविशेषं तुष्यति।
लक्ष्मण:-'वचनमात्रेण देव्याः कुतूहलं निवर्तयतस्तवायं प्रसाद
एव कनकमृगलाभादपि महान्तं परितोषमापादयति ।
रामः-(निमित्तमभिनीय ।) वत्स, महामुनेरगस्त्यस्य सामर्थ्यादप-
गतसकलभये तपोवने सख्या मधुकरिकया सह वर्तमानामपि जानकी
विचिन्त्य, अपरिचितप्रदेशतया मनः शङ्काकुलमास्ते ॥
लक्ष्मणः--प्रेमविशेषो हि प्रियजने प्रथमं प्रमादमेव चिन्तयति ।
मधुकरिका-(सनिःश्वासम् ।) सव्वहा जदाकदावि कहणिजो जेब
सो उत्तन्तो । ता गच्छम्हि । दाणिं एव्व कहेमि । (उपसर्पति ।) (ख)
लक्ष्मणः-(मधुकरिकां दृष्ट्वा खगतम् ।) एकाकिनी दीनमुखी मधुक-
रिका समागच्छति । सर्वथात्याहितेन भवितव्यं देव्याः सीतायाः।
मधुकरिका-जेदु महाराओ । (ग)
रामः-मधुकरिके, वास्ते जानकी ।
मधुकरिका-(सगद्गदम् ।) देव, तुम्हाणं देव्वच्चणाए उडअसमी-
वहिदासु लदासु कुसुमाइं अवचिणोमि त्ति णिग्गदा । (घ)
(क) अये, कनकमृगं गृहीत्वान्तिकस्थेन लक्ष्मणेन किमपि मन्त्रयनरामभद्र
एवागच्छति । अहमस्य मार्ग परिहत्य तिष्ठामि ।
(ख) सर्वथा यदाकदापि कथनीय एव स वृत्तान्तः । तद्गच्छामि । इदानी-
मेव कथयामि ।
(ग) जयतु महाराजः।
(घ) देव, युष्माकं देवार्चनायै उटजसमीपस्थितासु लतासु कुसुमात्युव-
चिनोमीति निर्गता।

Page 11****************************************************************************************
उन्मत्तराघवम् ।
लक्ष्मणः-देवतार्चनाकुसुमान्यवचेतव्यान्येव :
रामः-(स्वगतम् ।) किमतःपरं कथयिप्यतीति कम्पते मे चेतः।
(प्रकाशम् ।) ततस्ततः ।
मधुलरिका-मणोहराइं कुसुमाइं दीसन्दि त्ति इदं काणणन्तरं प-
विट्ठा जाणई अण्णेसन्दीए मए ण दिवा । (क)
रस्म:-हा, हतोऽस्मि ।
ज्वलत्तुषाराग्निकणोपमानि सीता न दृष्टेति दुरक्षराणि ।
कर्ण प्रविष्टानि हठादमूनि सर्वाङ्गतापं जनयन्ति हन्त ॥ ९ ॥
कष्टम् । अतिदारुणो दैवदुर्विपाकः ।
अम्बाजनं च पितरं च सहोदरौ च
राज्यं च तानि भवनानि सबान्धवानि ।
देवाद्विहाय विपिने वसतां तथापि
हन्तातिदुःखमविषह्यमुपागतं नः ॥ १० ॥
हा जानकि,
विरहं मम सोढुमक्षमा त्वं वनवीथीष्वपि मामनुदुतासि ।
अकृतागसमेनमद्य मुक्त्वा वद कुत्रासि कुरङ्गशावनेत्रे ॥ ११ ॥
लक्ष्मणः-(खगतम् ।) इममार्यः पश्यति चेदतिपीडितो भविष्यति ।
तदेनं प्रेषयामि । (अपवार्य ।) मधुकरिके, इममुटजं नय । अहमार्यसमीपे
तिष्ठामि ।
मधुकरिका-(कनकमृगमादाय ।) तह । (इति निष्क्रान्ता ।) (ख)
राम:-
प्राणप्रियां प्राप्तवती कठोरामकीर्तितव्यां पदवीमकाण्डे ।
त्रैलोक्यलावण्यललामभूतां हा जानकी कुत्र विलोकयामि ॥ १२ ॥
(क) मनोहराणि कुसुमानि दृश्यन्त इतीदं काननान्तरं प्रविष्टा जानकी
अन्वेषन्त्या मया न दृष्टा।
(ख) तथा ।

Page 12****************************************************************************************
काव्यमाला।
लक्ष्मण:-किमेव खिद्यसे । इदं दनं प्रविश्यान्विष्यद्भिदृश्यते देवी।
रामः-मन्दभाग्ययोर्मम चक्षुषोरतःपरं कुर्तः सीतादर्शनसुखम् ।
तथापि प्रतिपादय।
लक्ष्मण:-इत इतः ।
(उभौ परिक्रम्य वनं प्रविशतः ।)
लक्ष्मणः-आर्य, सिकतावति प्रदेशे स्पष्टं प्रतीयते देव्याः पदपद्धतिः ।
रामः-(विलोक्य ।) नूनमियं प्रियायाश्चरणसरणिः । तथा हि ।
स एवाङ्गुलिविन्यासः स एव चरणक्रमः ।
तदेवाल्पप्रदेशत्वं सैव विक्षेपचातुरी ॥ १३ ॥
(निःश्वस्य ।)
प्रणतात्प्रणयापराधकाले शिरसो मे पतितैः प्रसूनजालैः ।
कृतपूजनयोर्मुगेक्षणायाः पदयोरत्र विलोकयामि मुद्राम् ॥ १४ ॥
(पदसरणिमनुसरन् । विलोक्य ।)
अश्रुबिन्दुचयमञ्जनाञ्चितं मुञ्चती प्रणयकोपनिर्गतम् ।
पाटलं विनमितं मुखाम्बुजं बिभ्रतीयमिह दृश्यते प्रिया ॥ १५ ॥
(उपमृत्य ।) प्रिये, प्रसीद प्रसीद ।
अयि मुञ्च रुषं तव प्रसन्नं जितपूर्णेन्दु मुखारविन्दमस्तु ।
प्रणति कलयन्नहं त्वदीयां पदलाक्षां परिपालयामि मूर्ना ॥ १६ ॥
(इति तत्रस्थितां पादमुद्रां प्रणमति ।)
लक्ष्मणः-कष्टमार्यस्योन्माददशा वर्तते । आर्य, न जानकी । (इति
मूर्धानमुन्नमयति ।)
रामः-(उत्थाय स्थलपद्मिनी विलोक्य ।) मधुभरनमितप्रसूनां महीतल-
गलितमकरन्दपानाय कमलोदरादापतन्त्या मधुकरमालया स मे तामरुणां
स्थलपद्मिनीं विलोक्य मूढोऽस्मि ।
लक्ष्मणः-अहो, ज्ञानाज्ञानयोः संकरः । तथा हि ।
वाक्यानि कानिचिदयुक्ततराणि वक्ति
ब्रूते च कान्यपि तथापि यथार्थवन्ति ।
-
-

Page 13****************************************************************************************
उन्मत्तराघवम् ।
।
राम-
-
-
आयें सहैव वसतस्तदबोधबोधौ
छायातपावि तलेऽल्पदलद्रुमस्य ॥ १७ ॥
रामः-भवतु । एतामेव पृच्छामि ।
त्वामाग्रतेयं पदपतिरस्याः प्रयच्छ मे पद्मिनि पद्मवत्राम् ।
न चेत्तदीयां चरणाजमुद्रां प्रदर्शयान्यत्र विनिर्गतां मे ॥ १८ ॥
(विभाव्य ।) इयमपि चलितकमलमुखसंज्ञया पदपद्धतिमितः, प्रयातामावे-
दयति।
लक्ष्मणः-इतः सहकारवाटिकामुपगता पादमुद्रा ।
(उभौ चूतवाटिकामुपसरतः ।)
लक्ष्मण:--(स्वगतम् ।) आर्यस्य हृदयमन्यतो नयामि । (प्रकाशम् ।)
किसलयपरिपाटी किंचिदने विधुन्व-
न्प्रतिपदमुप(मनु)यातः पतिभिः षट्पदानाम् ।
अभिनवमकरन्दानाहरन्मञ्जरीणां
मलयशिखरिजन्मा मारुतो याति मन्दम् ॥ १९ ॥
राम:-अये, विरहिजनवनदावानलः समीरणः।
सर्वस्य जगतः प्राण इति त्वां ब्रुवते वृथा ।
जगदन्तःस्थितस्यैव यतो मे प्राणहारकः ॥ २० ॥
तथा हि।
अङ्गं यदि प्रियायाः स्पृष्टं भवता शिरीषसुकुमारम् ।
तालिङ्ग ममाङ्गान्यपसर तूर्णं न चेत्पवन ॥ २१ ॥
(विभाव्य ।) भवतु, प्रेयसीमेव पृच्छामि ।
जगत्प्राण मम प्राणकान्ता कान्तारसीमनि ।
भ्रमता भवता दृष्टा किं सा हंसलसद्गतिः ॥ २२ ॥
अये, प्रियाया निसर्गसुरभिणा मुखमारुतेन तिरस्कृततया वैरमनुसरं
स्तूष्णीमुपयासि ।
माकन्दपालीमकरन्दपूरे मधुव्रता मज्जनमाचरन्तः ।
मानापनोदाय मनखिनीनां मानोभवं मन्त्रमुदीरयन्ति ॥ २३ ॥

Page 14****************************************************************************************
काव्यमाला ।
-
-
अपि च ।
माकन्दवृन्दमकरन्दजलेषु मन्ना
धृत्वा व पङ्कजरजांसि मधुव्रतालिः ।
मानापनोदनफलाय मनखिनीनां
___ मन्त्रानुदीरयति मन्मथदेवताकान् ॥ २४ ॥
किं [च] निरन्तरमधुरसाखादमत्तानाममीषां वबनमप्रमाणमेव । अतः
प्रियागतिर्न प्रष्टव्या । (पदान्तरमभिनीय कर्णं दत्त्वा ।) वत्स,
सरोजनेत्रा सहकारवीथ्यां नवप्रवालान्तरिता प्रिया मे ।
अव्यक्तवर्णं किमपि ब्रुवाणा समुत्सुकं मे हृदयं तनोति ॥ २५ ॥
लक्ष्मणः---(स्वगतम् ।) कोकिलालापमाकर्ण्य प्रान्तो नूनमार्यः ।
रामः-अये, प्रियालाप इव श्रूयते नाकृतिस्तु दृश्यते । अतः
प्रार्थयामि ।
चेतसः सपदि जीवनौषधं नेत्रयोरमृतवर्तिकाञ्जनम् ।
मन्मथज्वरमहारसायनं दर्शयख दयिते तवाकृति(नन)म् ॥२६॥
(क्षणमात्रं तूष्णीं स्थित्वा ।) अयि जानकि, किमित्यौदासीन्यं भजसि ।
आगत्य तूर्णमसितोत्पलरम्यनेत्रे
कण्ठं बधान मम ते भुजवल्लरीभ्याम् ।
पश्चादुपेत्य निभृतं पदमर्पयन्ती
_ यद्वा पिधेहि नयने करपल्लवाभ्याम् ॥ २७ ॥
(इति नयने निमील्य तिष्ठति ।)
लक्ष्मणः-(स्वगतम् ।) कष्टं प्रतीकारदुःस्थे कर्मणि किं कुर्मः।
रामः-प्रिये, किमिति विलम्बसे । उभयोः पक्षयोरेकतरमाचर ।
लक्ष्मणः-आर्थ, एष कोकिलालापः श्रूयते । नात्र जानकी सा-
ज्वलति (१)।
रामः-(नेत्रै निमील्य पुनः कर्ण दत्त्वा ।) स एवेदानीं श्रुतवीणारवस्य ढ-
काध्वनिरिव कठोरतां भजति ।

Page 15****************************************************************************************
उन्मत्तराघवम् ।
(लक्ष्मणोऽन्यतो दर्शयति ।)
रामः-(विलोक्य ससंश्रमम् ।) वत्स, केचिदमी चोराः प्रियायाः सर्वा-
भरणजातमादाय मस्तके दधानाः प्रसारितबाहवो मया योद्धमग्रतो निः-
शङ्कमासते-। पश्य पश्य ।
मुक्ताहारच्छटामेके पद्मरागावलि परे ।
प्रियायाः कनकाकल्पानपरे हन्त विभ्रति ॥ २८ ॥
लक्ष्मणः-(स्वगतम् ।) कष्टमार्यस्य पुनरप्युन्मादः ।
रामः-भो भोश्चोराः, तिष्ठत । ममाग्रतः कुतो गम्यते । इदानीमेव
धनुरारोप्यकेनैव सायकेन सर्वान्वः पातयामि । (इति साटोपं परिक्रम्य
धनुरारोपयति ।)
लक्ष्मणः-(सज्ज धनुरवलम्ब्य ।) अलमाटोपेन ।
रामः-वत्स, मुञ्च मुञ्च बाणं संधास्यामि । अमी पुनरत्रैव निर्भया नि-
श्चलमासते । (इति तूणीरमुखाद्वाणमुद्धर्तुमिच्छति ।)
लक्ष्मण:-
निषङ्गान्निर्गते बाणे परेषां प्राणनिर्गमः ।
तदेव ज्ञायते देव संधानं किंप्रयोजनम् ॥ २९ ॥
अतः शरसंधानं विहाय विभावयत्वार्यः, नात्र चोराः ।
रामः-(विभाव्य ।) अहो, मे मूढा मतिः । तथा हि ।
आरक्तोऽयमशोककुड्मलचयो नो पद्मरागच्छटा
__ फुल्लोऽयं नवकर्णिकारनिकरो न स्वर्णभूषावलिः ।
एषा च स्फुटसिन्धुवारपटली नो मौक्तिकानां ब्रजः
शाखाजालभृतस्त एव तरवो नोद्यद्भुजा दस्यवः ॥ ३० ॥
लक्ष्मणः-इतोऽपि लताकुलेषु विभावयावः ।
रामः-तथा । (इति पदान्तरे स्थित्वा विलोक्य सहर्षम् ।) वत्स, दृष्टा
जानकी।
स्तनभरविनम्रमूर्तिर्मामिह चाहूय- पाणिचलनेन ।
कर्णामृतैर्वचोभिः कलयति मम हृदयमाहितानन्दम् ॥ ३१ ॥
m

Page 16****************************************************************************************
E
काव्यमाला।
लक्ष्मणः-अहो, चिरमुन्मादो वर्तते ।
रामः-अये जानकि, एतावन्तं कालं कुत्र गतासि । (कर्ण दत्त्वा ।) किं
ब्रवीषि-'आर्यपुत्रस्य प्रेमपरीक्षार्थ क्वचिल्लताकुञ्जे निगूढास्मि' इति ।
लक्ष्मणः-वास्ते जानकी।
राम:-(अनाकर्णितकेन ।)
त्वदालापाः कर्णे मम नवसुधाशीकरमया-
स्तव स्पर्शोऽप्यङ्गे शिशिरशिशिरश्चन्दनरसः ।
शरज्ज्योलापूरस्तव वपुरिदं मे नयनयोः
कथं ते कल्याणि क्षणमपि सहे हन्त विरहम् ॥ ३२ ॥
लक्ष्मणः-आर्य, वास्ते जानकी ।
रामः-नन्वियमग्रत एवास्ते । (इति पुरोपस्थितां लतामुपसृत्य विलोक्य ।)
अहो मे मोहः ।
कुसुमस्तबकानता विलोलां दधती पल्लवसंपदं मनोज्ञाम् ।
मकरन्दलिहां मधुव्रतानां कलझंकारकरम्बिता लतेयम् ॥ ३३ ॥
(पुनर्विलोक्य ।) वत्स, अस्यामेव लतायां पुष्पाण्यवचितवती जानकीति
तर्कयामि । तथा हि ।
अवचितकुसुमानि तया केवलवृन्तावशेषितान्यधुना ।
पतिताः पल्लवभङ्गा लक्ष्यन्ते तत इतश्चामी ॥ ३४ ॥
लक्ष्मणः-एवमेतत् । पदपद्धतिरप्यविच्छिन्ना लतामिमां प्राप्ता ।
राम:- इतः परं कां दिशं प्रस्थितेति विलोकय ।
लक्ष्मणः-तथा । (इति लतां परिभ्रमन् , मणिवलयं विलोक्य, स्वगतम् ।)
इदं देव्याः करपरिभ्रष्टम् । तदार्यस्य हृदयविनोदनार्थमवसरे दर्शयामि ।
(इत्यादाय पटान्ते पिदधाति । उपसृत्य प्रकाशम् ।) आर्य, नेतःपरं कुत्रापि ल-
क्ष्यते पादमुद्रा । किंतु वने संचरतः कस्यापि मृगस्यात्रैवाभिव्यक्ता पद-
सरणिरालोकिता।
रामः- हन्त, निराशाः सः । अये जानकि,

Page 17****************************************************************************************
उन्मत्तराघवम् ।
आयतेक्षणमरालकुन्तलं पक्कबिम्बफलपाटलाधरन् ।
मञ्जुभाषिणि ममाक्षिगोचरं कल्पते तव कदा मुखाम्बुजम् ॥३९ ॥
(परितोऽवलोक्य ।) अये, प्रियायाः किंचिदपि वस्तु न लक्ष्यते । केनाहं
हृदयमवलम्चे।
लक्ष्मणः-आर्य, देव्याः करपरिभ्रष्टमिदं मणिवलयम् । तदद्वधार-
यत्वार्यः 7 (इति ददाति ।)
रामः-(गृहीत्वा सहर्षम् ।)
मम हृदयमिदं चिराय किंचिद्विगलिततापरुजं वितन्वदेतत् ।
कथमपि करपल्लवात्प्रियाया मणिवलयं पतितं मयाद्य लब्धम् ॥३६॥
(हृदये निक्षिपन् ।)
एतत्पुरा मम गलं परिपीड्य गाढं
च्छिन्नं व्यधत्त बहुशः परिरम्भणेषु ।
विम्वाधरं मयि रसात्पिवति प्रियायाः
कोलाहलं च कृतवत्करधूननेषु ॥ ३७॥
(निःश्वस्य ।) वत्स, क जानकी पश्यामः । कुत्र वनान्तः पुनरन्विष्यामः।
केपु वा निकुञ्जेषु पुनर्विलोकयामः । हन्त, सर्वथा निराशाः स्मः ।
दिशो विलोकयाम्यद्य ज्वालापरिवृता इव ॥
बाढं जगदिदं मन्ये ह्यद्य मे प्रियया विना ॥ ३८ ॥
लक्ष्मणः-अहो, कष्टमार्यस्येयं दशा वर्तते ।
रामः-किमत्रास्महे ।
वत्सा याहि गृहं व्रजाम
लक्ष्मण:-
किमिदं गेहं
राम:-
लक्ष्मण:-
वत्स्यामः
रामः- कथमागता वनभुवं
-
कुतः
कानने

Page 18****************************************************************************************
काव्यमाला।
लक्ष्मण:-
ताताज्ञया यन्त्रिताः।
राम:-
आयाताः कति वा वयं कथय मे ।
लक्ष्मण:-
देव त्रयः
राम:-
के च ते
लक्ष्मण:-
त्वं चाहं जनकात्मजा च
रामः-
दयिते कुत्रासि हा जानकि ॥३९॥
(नेपथ्ये ।)
वत्से, मा भैषीः ।
लक्ष्मणः-(कण दत्त्वा सहर्ष विभाव्य ।) आर्य, मधुकरिकासमेतां जानकी
समाश्वासयन्कुम्भसंभवो महर्षिरित एवाभिवर्तते ।
(ततः प्रविशति यथानिदिष्टः कुम्भसंभवः ।)
अगस्त्यः--वत्से, मा भैषीः । अयमिह त्वामन्विष्यन्नास्ते सलक्ष्म-
णो रामभद्रः।
सीता--(रामं विलोक्य लज्जा नाटयन्ती खगतम् ।) एदेहिं विलोअणेहिं
अजउत्तो दिट्ठो त्ति अहो मे भाअहेअम् । (क)
रामः-भगवन्, अभिवादये।
अगस्त्यः-आयुष्मानेधि ।
लक्ष्मणः-भगवन् , अभिवादये ।
अगस्त्यः -वत्स, चिरं जीव ।
सीता-जेदु जेदु अजउत्तो । (ख)
मधुकरिका-जेदु जेदु महाराओ । (ग)
(क) एताभ्यां विलोचनाभ्यामार्यपुत्रो दृष्ट इत्यहो मे भागधेयम् ।
(ख) जयतु जयत्वार्यपुत्रः।
(ग) जयतु जयतु महाराजः ।

Page 19****************************************************************************************
उन्मत्तराघवम् ।
१
रामः-(सीतां विलोक्य ।) वत्स, अकाण्डपतितसुनावृष्टिसदृशं सीता-
दर्शनम् ।
लक्ष्मणः-आर्य, एवमेतत् । (अगस्त्वं प्रति ।) भगवन् , अत्र लतामण्डपे
मुहूर्तमासनपरिग्रहः क्रियताम् ।
सर्वे तथा । (इत्युपविशन्ति ।)
लक्ष्मणः-भगवन् , कथमासादिता जानकी ।
अगस्त्यः -श्रूयताम् ।
रामः-अवहिताः सः।
अगस्त्यः-पूर्वमत्र वने दुर्वासाः कानिचिदिनानि तपः कृतवान् ।
मधुकरिका-सुलहकोब्बो क्खु एसो महेसी सुणिअदि । (क)
रामः-ततस्ततः।
अगस्त्यः-तस्मिन्समये तेषु तेष्वाश्रमेषु तीव्रतपःशङ्किना महेन्द्रेण
विसृष्टानां चरन्तीनां मध्ये हरिणी नाम काचिदेतत्तपोवनं प्रविश्य पुष्पा-
ण्यवाचिनोत् ।
रामः-हन्त, महान्प्रमादः ।
अगस्त्यः-ततः परमभिषेकायागच्छन्नयं दुर्वासास्तामवलोक्य 'अये
हरिणि, यतोऽसद्देवतार्चनोचितानि कुसुमान्यवचिनोषि, ततस्त्वन्नामसह-
शीमेवाकृतिमहि' इति शशाप । तदानीमेव परित्यज्य वनमिदमन्तर्हितश्च ।
मधुकरिका-अम्हहे, अदिणिदुरदा तावसाणम् । (ख)
लक्ष्मणः-कथमस्यास्तदुपरमो जातः।
अगस्त्यः-ततो हरिणीभूतां हरिणीमादायास्मदन्तिकं प्राप्ताभिरति-
करुणमाक्रन्दन्तीभिरप्सरोभिरभ्यर्थितेन मया कृपावशेनाभिमन्त्रिता दूर्वा-
मुष्टिरर्पिता । तस्मिन्वने नास्याः प्रत्यासत्तिरासीत् । (१)
रामः-किमांश्चर्यम् ।
(क) सुलभकोपः खल्वेष महर्षिः श्रूयते ।
(ख) अहो, अतिनिष्ठुरता तापसानाम् ।

Page 20****************************************************************************************
काव्यमाला।
दवदहनदग्धमूर्तेः काननलक्ष्म्याः पुनर्नवीकरणम् ।
उपकर्तुरखिलजगतां घननिकरस्य खभाव एवायम् ॥ ४० ॥
अगस्त्यः--अयमेवाद्याप्यनुवर्तमानः शापो महानस्मिन्वने कुसुमान्य-
वचिन्वन्तीं जानकीमस्पृशत् ।
रामः-(साश्चर्यम् ।) किमेतावन्तं कालं हरिणीभूय स्थितेयम् ।
मधुकरिका-(स्वगतम् ।) तस्सि एव्व समुवदिट्ठाए हरिणीए होद-
व्वम् । (क)
अगस्त्यः---अहमेकाकिनीमस्मदाश्रमे तिष्ठन्तीमितस्ततः प्लवमाना-
मदृष्टपूर्वी हरिणीं समाधिना जानकी निश्चित्य तत्क्षणमेव शापान्मोचयि-
त्वा भवदन्तिकमनैषम् ।
रामः-
1
परोपकारशीलत्वं परदुःखासहिष्णुता।
दयापरत्वं दाक्षिण्यं सतां स्वाभाविका गुणाः ॥ ४१ ॥
अगस्त्यः-अनया जानक्या लक्ष्मणेन सह महान्तं कालं वर्तेथाः।
अपि च ।
दोषध्वान्तं क्षालयन्ती नराणा-
__ माकल्पान्तं नन्दयन्ती जगन्ति ।
स्फायज्ज्योत्स्नापूरपाण्डुस्त्वदीया
जीयात्कीर्तिः श्रीनिधे राघवेन्द्र ॥ ४२ ॥
रामः-महान्प्रसादः।
अगस्त्यः -किं ते भूयः प्रियमुपकरोमि ।
रामः-इतः परं किं प्रियमस्ति । तथापीदमस्तु भरतवाक्यम् ।
समयविहितवर्षः सस्यपूर्णी धरित्रीं
___ जनयतु जलदौघः प्रेरितो वासवेन ।
भवजलनिधिमध्ये मज्जतां मानवानां
भवतु तरणिरूपा संगतिः सज्जनानाम् ॥ ४३ ॥
___ संपूर्णम् ।
(क) तस्मिन्नेव समुपस्थितया हरिया भवितव्यम् ।
