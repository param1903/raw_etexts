
Page 1****************************************************************************************
KAVYAMÂLÂ. 58.
THE
SRINGARABHÛSHANA
OF
VÂMANA-BHATTA-BÂNA
EDITED BY
PANDIT S'IVADATTA
Head Pandit and Superintendent, Sanskrit Department,
Oriental College, Lahore,
AND
KÂSÎNÂTH PÂNDURANG PARAB.
varings
PRINTED AND PUBLISHED
BY
TUKÂRÂM JAVAJI,
PROPRUTOR OF Jậvajî DaDaJi's "NIRNAYA-SAGA"
BOMBAY. न्त्रालयाधिपते-
1896.
Price :} A170s.

Page 2****************************************************************************************
wrigte
itivno
QAN
.A1; v
P
w PITH
16095
23.12: 74.- -,
**
.. -
(Registere accoriling lo rict XXV. of 1867.)
(All rights reserved by the publisher.)

Page 3****************************************************************************************
काव्यमाला. ५८.
श्रीवामनभट्टबाणविरचितं
.
शृङ्गारभूषणम् ।
जयपुरमहाराजाश्रितमहामहोपाध्यायपण्डितदुर्गाप्रसाददारक-
केदारनाथकृपाङ्गीकृतशोधनकर्मणा शिवदत्तशर्मणा,
मुम्बापुरवासिपरबोपाह्वपाण्डुरङ्गात्मजकाशीनाथ-
शर्मणा च संशोधितम् ।
तच
मुम्बय्यां निर्णयसागराख्ययन्त्रालये तदधिपतिना मुद्राक्षरैरङ्कयित्वा
प्राकाश्यं नीतम् ।
१८९६
(अस्य ग्रन्थस्य पुनर्मुद्रणादि विषये सर्वथा निर्णयसागर मुद्रायन्त्रालयाधिपते-
रेवाधिकारः ।)
-~
-~-
मूल्यं ३ आणकाः ।

Page 4****************************************************************************************
م
اینستاگرا
.. س س : ا
.3 APITH
ا نه
.: :.:.
....
دوح
. .قے
ir.( :همتی . .

Page 5****************************************************************************************
-
L
AR
L
काव्यमाला।
->Ot>< ---
श्रीवामनभट्टबाणविरचितं
शृङ्गारभूषणम् ।
मैत्री येन मनोभवो विरचयन्विश्वं जयत्यञ्जसा
येनोद्दीपनकारिणा विजयते शृङ्गारनामा रसः ।
रम्या यत्किरणाश्चकोरपरिषत्सौहित्यनाडिंधमाः
सोऽयं वः सुखमातनोतु जगतामानन्दनश्चन्द्रमाः ॥ १ ॥
अपि च ।
ताराजालकचुम्ब्यमानकमलं धौतप्रवालोदरं
शङ्खान्तर्गतकूजितं शशिकलासंसक्तकालाम्बुदम् ।
शैलक्षोभवलन्मृणाललतिकं संत्रस्तविद्युल्लतं
वेलोल्लङ्घिमनोभवं विजयते वीरायितं योषिताम् ॥ २ ॥
(नान्द्यन्ते)
सूत्रधारः-(सप्रश्रयमञ्जलिं वसा ।)
असितमलके मध्ये शून्यं नितम्बभरे घनं
__ मधुरमधरे मन्दं याने च तुङ्गमुरोजयोः ।
अधिकमृदुलं बाह्वोरायामशालि विलोचने
वपुरवतु वो मुग्धाक्षीणामभङ्गुरवैभवम् ॥ ३ ॥
इति पुष्पाञ्जलिं विकीर्य नेपथ्याभिमुखमवलोक्य ।) मारिष, इतस्तावत ।
(प्रविश्य ।)
पारिपावकः-भाव, अयमसि ।
१. द्रविडदेशविहितसंचारोऽयं शृङ्गारभूषणभाणः काव्यमालाकरावलम्वनमहोत्सव-
नुभूय सार्वजनीनता सार्वत्रिकतां च भजतामित्यादरपुरःसरमस्मत्संनिधौ श्रीमद्भिः
ब्राह्मण्यशास्त्रिभिः प्रेषित इति तेषामुपकारं बिभ्रमः.

Page 6****************************************************************************************
काव्यमाला ।
सूत्रधारः—मारिष, अद्य खलु चराचरगुरोरुत्तुङ्गतुङ्गभद्रातरङ्गताल.
वृन्तापनीयमानसंध्याताण्डवपरिश्रमस्य हेमगिरिकूटनीलाकरहेमकूटशृङ्गवि-
हितमङ्गलायतनस्य कामागमगन्धिवामभागस्य शेखरीभूतशीतभानुशकलस्य
भगवतो विरूपाक्षस्य चैत्रयात्रामहोत्सवे
रतितन्त्रदेशिकानां रतिपतिनिगमान्तवावदूकानाम् ।
वैदग्ध्यभूषणानामेषा परिषत्समागता विदुषाम् ॥ ४ ॥
तत्केनापि रूपकेण सभामिमामाराध्य सफलयिष्यामो वयं कुलक्रमागतं
प्रयोगविद्यावैशद्यम् ।
पारिपार्धकः-यथा रोचते भरतकुलभूषणाय भावाय ।
सूत्रधारः—तत्किमिति क्रियते विलम्बः ।
पारिपार्श्वकः-भाव, कस्य पुनः कवेः कृतिमभिनीय सामाजिकम- ।
नांसि रञ्जयिष्यति भवान् ।
सूत्रधारः-(स्मरणमभिनीय ।)
सौभाग्यस्य निधिः श्रुतस्य वसतिर्विद्यावधूनां वरो
___ लक्ष्म्याः केलिगृहं प्रसूतिभवनं शीलस्य कीर्तेः पदम् ।
निःसामान्यविकासया कवितया जागर्ति वत्सान्वयः
श्रीमान्वामनभट्टबाणसुकविः साहित्यचूडामणिः ॥ ५ ॥
तेन कविना प्रणीतं शृङ्गारभूषणं नाम भाणं प्रयुञ्जानैरमाभिर्नियत-
मावर्जितैव सभा।
पारिपार्श्वकः-सम्यगुपन्यस्तं भावेन ।
सूत्रधार:-किं च
वाचस्तस्य कवेः प्रसन्नमधुरा दक्षाः प्रयोगे वयं
___वैदग्ध्यप्रथमावतारसरणिः सामाजिकानां मनः ।
कालः कोकिलकण्ठरागविलसत्कंदर्पदर्पोदयः
शृङ्गारोऽपि रसः स एष मिलितो दिष्ट्या गुणानां गणः ॥६
पारिपार्थकः-सम्यगुपक्षिप्तं वसन्तागम इति । तथा हि ।

Page 7****************************************************************************************
शृङ्गारभूषणम् ।
कुङ्मलितचूतविटपाः कोमलकलकण्ठपञ्चमप्रसराः ।
पक्ष्मलितमदनशौर्या मदयन्ति मनांसि माधवारम्भाः ॥ ७ ॥
सूत्रधारः-तर्हि नियुज्यन्तां भूमिकापरिग्रहाय भरतलोकाः।
पारिपार्थकः-यदाज्ञापयति भावः । (इति निष्क्रान्तः ।)
सूत्रधारः-(सर्वतोऽवलोक्य ।) अये, मधुसमयारम्भगुम्भितामोदमुत्सव-
मयमिव जगदखिलमालक्ष्यते । तथा हि ॥
चूताः पञ्चशरस्य बाणरचनाप्रस्तावमातन्वते
संल्लापान्परिचिन्वते परभृताः प्रादुर्भवत्पञ्चमाः ।
आदत्ते पवनोऽपि सौरभमयीमन्यादृशीं वासनां
पुष्पोद्भेदवतीमशोकलतिकामभ्येति पुष्पंधयः ॥ ८॥
(पनि म्यावलोक्य च ।) क एष कामिनीकुचकलशगाढाश्लेषविलिप्तकु-
व स्थलः ककेलिपल्लवानुकारिणा कौसुम्भेन वाससा कलितसंव्यानः
के पदनिहितकमनीयकह्लारः करतलकलितकनकवेत्रयष्टिः कंदर्प इव
मूर्तिमानित एवाभिवर्तते । य एष
विलुलिततिलकश्रीानकर्णावतंसो
____ दरमुकुलितनेत्रो दर्शयन्नङ्गकेन ।
नवनखपदभागां नैशसंभोगमुद्रा-
___मिह विशति विटानामग्रणीर्वेशवाटीम् ॥ ९ ॥
(निरूप्य ।) अयं खलु भागिनेयो भरतशेखरो विलासशेखरभूमिकामा-
दायेत एवाभिवर्तते। अहमप्यनन्तरकरणीयाय सज्जीभवामि। (इति निष्क्रान्तः।)
इति प्रस्तावना।
(ततः प्रविशति विलास शेखरः ।)
विलासशेखरः-(विलोक्य ।) अये, प्रभातप्राया विभावरी । तथा हि।
आकुलिततिमिरचिकुरामामीलिततारकामसौ श्यामाम् ।
अनुभूयेव श्रान्तः संप्रत्युपयाति वारुणीं चन्द्रः ॥ १० ॥

Page 8****************************************************************************************
काव्यमाला।
अपि च।
अयमिह मधुपविलासी सादरमनुभूय कुमुदिनी रात्रौ ।
आविस्मितकमलमुखीमम्बुजिनीमद्य चुम्बति प्रेम्णा ॥ ११
(परिवृत्यावलोक्य ।) अये, मार्तण्डस्य धूर्तजनाचरणसरणिवैदग्धी । एप
आश्लिष्यत्यनुरागिणी कमलिनी गाढानुरागः करै-
रालिम्पन्हरिचन्दनेन हरितो बालातपच्छद्मना ।
आनन्दं दिवसश्रियो विरचयन्नाकृष्टरक्तांशुको
मीलत्तारकमुच्चलद्भमरकं प्राचीमुखं चुम्बति ॥ १२ ॥
(स्मरणमभिनीय ।)
आघ्राय कर्णमूलं सुतनोः सुरतश्रमेण सुप्तोऽहम् ।
प्रतिबोधितः प्रभाते तारनिनादेन ताम्रचूडेन ॥ १३ ॥
तदानीं च
उन्निद्रोऽपि धनस्तनं वरतनोरालिङ्गय गाढं वपु-
निद्राशेषकषायितेन मनसा व्यामीलदर्धेक्षणः ।
अङ्गैरुत्पुलकैरनङ्गकलहव्यापारदूरालसै-
रैक्यं तादृशमन्वभूवमलकामोदेन वीतश्रमः ॥ १४ ॥
(परिक्रम्य स्पर्शसुखमभिनीय सानन्दम् ।)
विलुलितचिकुरो विलासिनीनां विदलितपङ्कजवासनासनाथः ।
अयमिह पवनः प्रभातजन्मा कलयति चेतसि कंचन प्रमोदम् ॥१५
(कतिचित्पदानि गत्वा सवितर्कम् ।) अये, महत्येव प्रत्यूषे गुरुतरकार्यारर
व्याप्त इव किमित्यहं निर्गतोऽस्मि । (सस्मरणम् ।) आः, ज्ञातमेव । कामुक
जनहरिणवञ्चनवागुरायाः कनकमञ्जरीदुहितुरनङ्गमञ्जर्याः प्रथमार्तवमहे
त्सवं संभावयितुमुद्यतोऽस्मि । अथवा विस्मृतिशीलः खलु कामिलोकः
यतः ।
अधरयति भावमन्यं तत्तादृक्सुरतकौशलं सुतनोः ।
अनुभूयमानमिव मे संप्रति संचिन्त्यमानमपि मन्ये ॥ १६ ।

Page 9****************************************************************************************
शृङ्गारभूषणम् ।
तदहमधुना विटविदूषकपीठमर्दकसंकुलेन विविधविलासिनीवर्गेण म-
न्द्रतरतन्त्रीरवानुकारिकर्णहारिकलमधुरगीतेन धम्मिल्लहल्लकानुसारिमधुक-
रझंकाररचितमन्मथचापटंकारविभ्रमेण निरन्तरवितन्यमानमहोत्सवेन निर-
कुशानङ्गशासनेन वेशवाटेन
प्रणयकलहं कोपोद्वेलं नियम्य विलासिनः
प्रकृतिमधुरं नालापं विधाय वधूजनैः ।
दिवसमखिलं नीत्वा तां तां विलोक्य चमत्कृतां
मुदितहृदयः सायं गन्ता सखीमहमीक्षितुम् ॥ १७ ॥
(परिक्रम्याग्रतो दृष्टिं दत्त्वा।) कैषा गाढपरिभोगशंसिना वपुषा बालातपलेखेव
भासुरमधिवसति रम्यह→तलम् । तथा हि ।
नखपदविषक्तमलकं विमोचयन्ती विमुक्तसीत्कारम् ।
सुरतपरिश्रमखिन्ना सुतनुरियं सौधमध्यमध्यास्ते ॥ १८ ॥
एषा खलु मन्दारिकादुहिता मलयवती । तदेनामुपसृत्य संल्लापयिष्ये ।
(तथा कृत्वा ।) अयि मलयवति,
जातश्वेतिमपल्लवं शशिकलासंनद्धमुक्तावली
म्लाने चम्पकमालिके मणिगणव्यासङ्गिनौ दर्पणौ ।
मात्राधिक्यजुषानिलेन कलशद्वंद्वं च कम्पोत्तरं
___ क्लान्तं व्योम च कस्य वा सुकृतिनः शंसन्ति भाग्योन्नतिम्॥१९॥
किं ब्रवीषि--'भाव, किं न जानासि गन्धसारम्' इति । (सश्लाघम् ।)
साधु रे गन्धसार, साधु । ईदृशभाग्यानुभवभाजनं भवानेव धन्यः । सखि
मलयवति, इयमाशीः।
ईदृशं प्रेम युवयोरेव मन्येऽन्यरागिणोः ।
अनन्यपरतन्त्रेण रतितन्त्रेण वर्धताम् ॥ २० ॥
किं ब्रवीषि-'किमन्यतो गन्तुमभिलषति भावः' इति । भवत्वेवम् ।
पूर्वेयुः प्रत्यूषवेलायामेव सख्याः कनकमञ्जर्या दुहितुरनङ्गमञ्जर्याः प्रथमार्त-
वमहोत्सवं संभावयितुं निमन्त्रितोऽस्मि । आस्व । (इति परिक्रम्यान्यतोऽव-
लोक्य् ।) एषा खलु कलावतीदुहिता कमलवती भवनवेदिकामधिवसति ।

Page 10****************************************************************************************
काव्यमाला ।
स्मरमृगयुवागुराभानसितानवकीर्य नखमुखैरलकान् ।
तरुणजनहृदयहरिणान्निसर्गतरलान्गृहीतुमुद्युक्ते ॥ २१ ॥
तदेनामुपसमि । (तथा कृत्वा ।) सखि कमलवति,
परिदर्शितचारुबाहुमूलं प्रकटालक्षितनव्यभोगचिह्नम् ।
__ कचसंयमनच्छलेन कान्ते मनसः संयमनं ममातनोषि ॥ २२ ॥
किं ब्रवीषि-'भवानेव जानाति चाटुवैदग्ध्यम्' इति । (सस्मितम् ।)
शृणु तन्वि,
आमण्डलीकृतकुचं परिरभ्य दो-
___आघ्राय कण्ठमगुरुद्रवरञ्जितं ते ।
बिम्बाधरं विहसितामरलोकसार-
मास्वाद्य रन्तुमभिलष्यति मेऽन्तरात्मा ॥ २३ ॥
किं घीषि-'धूर्त, निगूढंभण । अन्तरास्ते माधवगुप्तः' इति । (विहस्य ।)
किं मलयगुप्तो निष्कासितः । अथवा किमसुलभं जननीपिशाचिकायां
जीवन्त्याम् । तथा हि ।
रसज्ञलोकैरभिनन्दितानां वाराङ्गनाचन्दनवल्लरीणाम् ।
मुहुर्वमन्त्यो गरलं मुखेन खमातरः कालभुजङ्गय एव ॥ २४ ॥
अपि चायमाजन्मसिद्धः खभावः ।
__तरुणं वा ललितं वा गुणोन्नतं वा कुलप्रसूतं वा ।
___ अपहाय मातृलोको धनिनं यं कंचिदेव कामयते ॥ २५ ॥
किं ब्रवीषि-'किमस्त्यविदितं भावस्य' इति । (सोत्प्रासम् ।) सखि, ते
हितमुपदिशामि मातृगृहानुसरणमुन्मुच्य नवनवसंपन्नलावण्यं सफलीकु-
रुष्व तारुण्यम् । आस्व । साधयामि । (इति परिक्रामितकेनान्यतो दत्तदृष्टिः ।)
अत्र हि
कण्ठैर्मञ्जुलनिनदैः साकं सौधे निलीय दयिताभिः ।
कुर्वन्त्यमी कपोताः कूजव्याजेन मणितरणितानि ॥ २६ ॥
(अन्यतोऽवलोक्य ।) क एष गाढतरताम्बूलकृष्णिकालंकारिताधरदल को-

Page 11****************************************************************************************
शृङ्गारभूषणम् ।
व्यक्तदशनक्षतः करपदमुद्राङ्कितकर्णबाहुमूलः कामिनीकुचकलशहरिद्रा-
द्रवरञ्जितोपसंवीतस्तिष्ठति । (सविमर्शम् ।) एष खलु माधवसूनुर्मन्दारको
नाम विप्रविटः पितुरध्वरार्थनिहितानि धनान्यपहृत्यानङ्गसत्रे दीक्षितवान् ।
भवतु । एनं तावत्परिहासभाजनं विधास्यामि । (उपसृत्य ।) सखे मन्दारक,
साधु कृत भवता । यतः ।
रम्भाभोगसुखं महाक्रतुकृतां स्वर्गे भवेदित्यहो
वाचा केचन मोहिता विदधते यागेन वित्तव्ययम् ।
कन्दर्पाध्वरदीक्षितेन भवता द्रव्यं खपित्रार्जितं
कान्ताश्लेषमहोत्सवोऽयमधुना निर्विघ्नमासाद्यते ॥ २७ ॥
अपि च ।
अकृताधरबिम्बचुम्बनानामनभिज्ञातनखाङ्कसीत्कृतानाम् ।
अवधूतनिषेधगर्भवाचामसिपात्रं नकुलाङ्गनारतानाम् ॥ २८ ॥
किं च वयस्य, ते हितमुपदिशामि । किं ब्रवीषि—'त्वदृते को मे हित-
मुपदेक्ष्यति' इति । शृणु तावत् ।
वामाङ्गे वदनेऽपि वक्षसि विभोरव्याहतप्रक्रमा-
माज्ञां शम्बरशासनस्य यदमी देवास्त्रयो बिभ्रति ।
कान्तारे विषयोपभोगविमुखा ये केऽपि तेषां ततः
__कान्ताश्लेषसुखोपरोधवचनं नैव प्रमाणं हि ते ॥ २९ ॥
तस्मात्त्वं श्रुतिस्मृतिविहितान्यपहाय कामागमविहितानि कर्माणि नि-
विशङ्कमनुतिष्ठ । एष खलु परमो धर्मः। किं ब्रवीषि—'यथोपदिष्टं भावेन'
इति । (सश्लाघम् ।) आस्व । अन्यतो गच्छामि । (इति परिकामितकेन ।) इयं
खलु रत्नावली मदुपभुक्तयौवनारम्भा प्रणयकलहवतीव मामाघूर्णितया दृशा
दर्शितैकस्तनोत्तरीया विलोकयति । तदेनां कपटगतादिभिरुक्तिभिः प्र-
लोभ्य कृतापराधमात्मानं मोचयामि । इतरथा पुनरियमनागममूला-
न्यागांसि संजनयति । (उपसृत्य सस्मितम् ।) रत्नावलि,
अमृतकरबिम्बमेतन्मुञ्चति किमिति प्रसादमात्मीयम् ।
कोणेन शोणिमानं कुवलययुगलं च किमिति संधत्ते ॥ ३० ॥

Page 12****************************************************************************************
काव्यमाला।
किमेवं मयि भाषमाणेऽप्यनालपन्ती तिष्ठसि । किं ब्रवीषि-'कितव,
काहं तवोत्तरं दातुम्' इति । (सानुस्मरणम् ।)
त्यज विलासिनि दासजने रुष किमिति कोपकषायितमीक्षणम् ।
न विहितं नलिनायतलोचने तव निदेशविलङ्घनसाहसम् ॥ ३१॥
किं ब्रवीषि—'नाहं भाजनं विटजनकपटचाटुपाटवस्य । पश्य ।
अन्तर्गुम्भितगरलं बहिरपि पुण्ड्रेक्षुसारतो मधुरम् ।
कथमिव सत्यं मन्ये खलवचनं गगनकुसुमगन्धनिभम् ॥ ३२ ॥
तद्यथागतं गच्छ' इति । शृणु भामिनि,
सहजनिजचापलेन भ्रमरयुवा तत्र तत्र कृतकेलिः ।
कमलमुखि कस्य मान्यः कमलिन्या गाढरोषमवधूतः ॥ ३३ ॥
तत्कृतापराधमपि मां क्षमस्व। (इति पादयोः पतन् ।) किं ब्रवीषि--'तर्हि ताम्बूलं
गृहीत्वा गच्छ' इति । (सहर्षे नाट्येन ताम्बूलं गृहीत्वा ।) सख्युत्सवसंभावनाय
साधयामि । (इति यामितकेन दक्षिणतोऽवलोक्य ।) अयं खल नवोढया. क-
नकलतया सह कामन्दको भवनवेदिमधिवसति । तदेनमुपसृत्य नववधू-
विस्रम्भणमुपदेक्ष्यामि । (इति तथा कृत्वा ।) अये कामन्दक, न्यं कनकलता
भाग्येन ते पञ्चशरविजयदायिना वयसा परिष्क्रियते । तथा हि ।
आभोगेन कुचद्वयी विवृणुते संनाहमागामिनं
नेत्रे विस्तृतिशालिनी नवनवं कौटिल्यमभ्यस्यतः ।
चक्षुर्गोचरतामुपैति शनकैस्तन्वी च रोमावली
बाला सेयमुपैति मन्मथयशःसंजीवनं यौवनम् ॥ ३४ ॥
किं ब्रवीषि-'किं न संपद्यते भावपक्षपातेन' इति । वयस्य, यदुच्यते
गन्तृच्छायां परित्यज्यागामिनीच्छाया गृहीतव्येति, तदिदं तव फलि-
तम् । यतः ।
परिमुच्य पत्रलेखां परिणततारुण्यगर्वदुर्ललिताम् ।
___ अनुभवसि वीतबाल्यामेनामप्रौढयौवनां तन्वीम् ॥ ३५ ॥
अपि चायमेव कालः शृङ्गारसर्वस्वं रतिसुखमनुभवितुम् । किं ब्रवीषि-

Page 13****************************************************************************************
शृङ्गारभूषणम् ।
'आश्लेषे सति संकुचद्वपुरियं विम्बाधरस्य ग्रहे
व्यावृत्ताननपङ्कजा स्तनतटस्पर्शे कृतस्वस्तिका ।
नीवीमोक्षविधौ च निह्नतिपरा नोपूरयत्यञ्जसा
मद्वान्छामधुना तथापि जनयत्यानन्दमन्यादृशम् ॥ ३६ ॥'
इति । वयस्य, इतः परं कर्तव्यमुपदिशामि ते ।
इक्षुलतामिव मधुरामिन्दुकलामिव मनोज्ञलावण्याम् ।
एनामनतिक्लिश्यां मधुकर इव भुक्ष्व मालतीमालाम् ॥ ३७॥
आस्व । साधयामि । (इत्यन्यतोऽवलोक्य ।) इतः पुनरियमिन्दुमती क-
न्दुकताडनमाचरन्ती परिक्रीडते । (उपसृत्य ।) भद्रे इन्दुमति,
शश्वन्निःश्वसितानिलव्यतिकरव्याधूतबिम्बाधरं
स्वेदाम्भःकणमञ्जरीविलुलितव्याकीर्णचूडालकम् ।
उत्कम्पिरतनलोलहारलतिकं क्लान्तावलग्नं वपुः
कुर्वन्कन्दुक एष कान्त इव ते धत्ते परां निर्वृतिम् ॥ ३८ ॥
विस्मयमानमुखी किं ब्रवीषि-'कुटिलमेव भाषितं भावस्य' इति ।
किमत्र चित्रं यदाचार्यस्य गुणो न शिष्यस्य । पश्य ।
पञ्चशरमोहनास्त्रं पङ्कजवनभागधेयपरिणामम् ।
उपदिशति लोचनं ते कामुकलोकस्य किमपि कौटिल्यम् ॥ ३९ ॥
किं च स्पृहयामि खलु दुर्ललितायास्मै कन्दुकाय । यतः ।
निपत्य चरणान्तिके करसरोजसंताडितः
पुनश्च सहसोत्पतन्नधरबिम्बलोभादिव ।
अधीरनयनं त्वया क्षणमिवायमालोकित-
स्तनोति मम कौतुकं पुलकितस्तनाश्लेषवान् ॥ ४० ॥
किं ब्रवीषि-'क्षणमिव मिथः संल्लप्य गम्यताम्' इति । (सस्मितम् ।)
इदानी खलु सख्युत्सवविलोकनकौतुकिना मया न कालः क्षेप्तव्यः । नि-
वृत्तावेव सर्व भविष्यति । आस्व । (इत्यन्यतः परिक्रम्य ।) कैषा सौधशिरो-
ऽधिरोहिणी जननीनिष्कासितप्रियतममार्गावलोकिनी संलक्ष्यते । यैषा

Page 14****************************************************************************************
काव्यमाला।
आभाति मलयमरुता तरलितसंव्यानपल्लवा तरुणी ।
चारुतरनयनशफरा शम्बररिपुविजयवैजयन्तीव ॥ ४१ ॥
(निरूप्य ।) इयं खलु माधवीदुहिता वासन्तिका । (उपसृत्य ।) सखि वा-
सन्तिके, सौधशिखरमधिरूढा किं करोषि। किं ब्रवीषि---'अभिनववसन्ताव-
ताररमणीयस्य पश्यामि सौभाग्यमुपवनस्य' इति । (विहस्य ।)
कोमलस्तबकानम्रा चारुपल्लवरागिणी ।
माकन्दमिह वासन्ती संत्यज्य किमु शोभते ॥ ४२ ॥
सलज्जस्मिता किं तूष्णीं भवसि । किं ब्रवीषि---'जानामि ते मत्सुहृदि
माकन्दे महाननुरागः' इति । किमेष धनलुब्धया जराग्रहगृहीतया जनन्या
निष्कासितः । किं ब्रवीषि-'भवानेव जानाति परेङ्गितम्' इति । सखि
वासन्तिके, काकोऽपि रटतु घटीयन्नं च प्रवर्तताम् । पश्य ।
आक्रन्दनं कामुककालरात्रिः करोतु तावजननी पिशाची ।
तथापि भूयादियमव्यपाया माकन्दसंभोगरसानुभूतिः ॥ ४३ ॥
साधयाम्यहम् । (इति परिक्रम्य दक्षिणतोऽवलोक्य ।) इयं पुपरन्यासङ्गकलुषा
कलकण्ठी मेखलादामनि गलितभुजयुगलमधोमुखं धनमित्रमाहन्ति बकुल-
मालिकया। तदेनमनागसं विधास्यामि । अथवापराधितैव रमणीया। तथा हि।
आकुञ्चितेन हननं नयनाञ्चलेन
काञ्चीगुणेन दृढसंयमनं च बाह्वोः ।
संताडनं बकुलमालिकया च लब्धं
भाग्यं कियद्विहितवान्धनमित्र एषः ॥ ४४ ॥
(उपमृत्य ।) सखि कलकण्ठि, किमपराद्धं धनमित्रेण । किं ब्रवीषि-'भाव,
एष खल मद्भगिनीमप्रौढयौवनां परभृतिकां मामेतिवादिनीमुपहरेऽनुभ-
वन्नस्मत्सख्या मदलेखया दृष्टः' इति । (कर्णी पिधाय ।) शान्तं पापं शान्तं
पापम् । (अपवार्य ।) सखे, किमनुष्ठितं भवता । किं ब्रवीषि-
'तैस्तैर्वचोभिरनुनीय कथंचिदेनां
तालाकृतिरतनयुगां तरलायताक्षीम् ।

Page 15****************************************************************************************
शृङ्गारभूषणम् ।
आलिङ्गय गाढमधरं न पिबामि याव-
____ त्तावचकार हत दुर्विधिरन्तरायम् ॥ ४५ ॥
अहो साधुतरे संग्रामे चापस्य ज्याभङ्गः । साधु कृतं भवता । यतः ।
यद्यपि सहोदरीणां मधुकर इव नव्यचूतकलिकानाम् ।
उपभोगमुत्पलदृशां न विमुञ्चति विटजनो गुणग्राही ॥ ४६ ॥
किं ब्रवीषि-'तद्भवानेव मामनागसमाकलितप्रायश्चित्तं च विधत्ताम्'
इति । (सस्मितम् ।) सखि कलकण्ठि, कस्य वा गच्छतः स्खलनं न संभ-
वति । अथवा रागचपलेन यत्किंचिदसाधु चेष्टितवान् । तदिदानीमस्य दृढ-
मुपदिशामि।
वाचालमञ्जीरमनोहरेण पादेन पद्मोदरकोमलेन ।
वक्षःस्थले ताडनमाचरन्त्या वरानि सोऽयं क्रियतामशोकः ॥४७॥
सखे धनमित्र, इतःपरं त्वमप्येतादृशस्य व्युत्क्रमस्याकरणाय
देवेन चित्तजनुषा मरुता मलयादिजन्मना मधुना।
शशिना च संप्रति भवाशपथं सख्याः करोतु निःशङ्कम् ॥ ४८ ॥
एवं च कृत्वा प्रणिपातविधानेन व्यपनय कोपमस्याः । (सहर्षम् ।) अयें,
प्रियतमप्रणामेन व्यपगतरोषैव कलकण्ठी । तथाहि ।
परिणेतरि कुर्वति प्रणामं मुखमुन्मुक्तकलङ्कमायताक्ष्याः ।
भजते सुषमामभूतपूर्वामपनीहारमिवाम्बुजं प्रभाते ॥ ४९ ॥
सखे धनमित्र, सखि कलकण्ठि, इदानीमाशामहे ।
अक्लिष्टयौवनोन्मेषविकखरविलासयोः ।
एधतां प्रेम युवयोरिन्दुचन्द्रिकयोरिव ॥ १० ॥
आस्व । (इत्यन्यतोऽवलोक्य ।)
अर्धारुकव्यवहितोरुनितम्बसीमां
कक्ष्यावबद्धकमनीयतरस्तनीनाम् ।
लावण्यकल्पितपरिष्कृतिरङ्गशाला-
मभ्येति वृन्दमरविन्दविलोचनानाम् ॥ ११ ॥

Page 16****************************************************************************************
१२
काव्यमाला ।
(निर्वर्ण्य ।) एषा खलु पुरः समायान्ती तरुणजननयनानन्दचन्द्रिका बा-
लचन्द्रिका । एनां हि
बालां तमालनीलां योग्यां तैलाभिषेकललिताङ्गीम् ।
तेजनतैलनिषिक्तां शङ्के शृङ्गारवीरखगलताम् ॥ १२ ॥
तदिदानी नाट्यशालां प्रविश्य सख्या गणदत्तेन क्रियमाणां नृत्यशिक्षा
द्रष्टुमभिलषति मे हृदयम् । (रङ्गशालाप्रवेशं नाटयित्वा ।) अये, गणदत्त एवायं
मदभिमुखमापतति । (उपसृत्य ।) सखे गणदत्त, परिष्वजख माम् । (इति
नाट्येन परिष्वज्य।) किं ब्रवीषि-'मुहूर्तमानं नृत्तशिक्षाविलोकनेन मां कृतार्थ-
यतु भवान्' इति । तथा क्रियताम् । (सहर्षम् ।) सखे गणदत्त, अदृष्टपूर्व-
मस्या बालचन्द्रिकाया नृत्तशिक्षाचातुर्यम् । पश्य ।
हृद्यं मण्डलसौष्ठवं सुललितः प्रौढाङ्गहारक्रमो
___ न्यासस्ताललयान्वितश्चरणयोर्मञ्ज क्वणन्नूपुरम् ।
तत्तद्भावविशेषसौरभजुषो रम्या दृशोर्विभ्रमाः
___ साकूतस्मितचारुवऋकमलं श्राव्यं च गीतामृतम् ॥ ५३॥
यद्यस्ति नर्तकीनां वैशचं किमपि गीतविद्यायाम् ।
तत्किल विदग्धलोकः कथयति कनकस्य सौरभं जातम् ॥ १४ ॥
किं ब्रवीषि-'भाव, परिग्रहेणैव नः प्रकाशते नृत्तविज्ञानम्' इति ।
(अपवार्य ।) सखि बालचन्द्रिके,,
खेदाम्बुमौक्तिकपरिष्कृतफालदेशं
___ मन्दस्मिताङ्कुरितमन्मथबाहुदर्पम् ।
मात्राधिकश्वसितमाननपङ्कजं ते
___ रम्भोरु पातुमभिवाञ्छति मानसं मे ॥ ५५ ॥
किं ब्रवीषि-'किमात्मीयमात्मनो दुर्लभम्' इति । (गणदत्तं प्रति।) सखे,
सरसरमणीयोऽयं कालक्षेपः । तथापि सख्युत्सवसंभावनाय गन्तव्यम् ।
(इत्यन्यतः परिक्रम्य कर्णं दत्वा ।) अये, मकरन्दस्य गृहे कर्णमधुनिष्यन्दि हि-
ण्डोलागानमाकर्ण्यते । तथा हि ।

Page 17****************************************************************************************
शृङ्गारभूषणम् ।
संवाहिकाकरसमीरितरत्नडोला-
___ पर्यन्तबद्धमणिकिङ्किणिकानिनादैः ।
साकं समुल्लसति पङ्कजलोचनानां
संगीतमङ्कुरितपञ्चशरावलेपम् ॥ १६ ॥
तदुपसृत्य संभावयामि । (इति तथा कृत्वा।) अये, मन्दारिकामकरन्देन सार्ध
वसन्तडोलाविहारोत्सवमनुभवति । इयं हि
दत्तैकबाहुपरिरम्भणमादरेण
___ वामेतरेण परिणाहवता स्तनेन ।
वक्षःस्थलं प्रियतमस्य निपीडयन्ती
__ डोलां गता विहृतिमातनुते मृगाक्षी ॥ १७ ॥
(उपगम्य ।) अये, इयमवतितीर्षति मामवलोक्य मन्दारिका । अयि म-
न्दारिके, अलमलमतिसाहसेन ।
___ अवतरणसंभ्रमेण स्तनभरपरिणाहदूरखिन्नस्य ।
मध्यस्य चेद्विभङ्गो भविता भङ्गुरमनङ्गसर्वस्वम् ॥ १८ ॥
किं ब्रवीषि-'वासन्तिकडोलाविहारोत्सवमनुभवामि' इति । साधु साधु ।
श्रवणमधुरं ते हि डोलागीतं श्रोतुमिच्छामि । कथं गायसि ।
जअइ महुमासलच्छी जअइ अणगस्स बाहुदप्पसिरी ।
जअइ णिसाअरबिम्ब जअइ अ मलअदिसंभवो पवणो ॥ १९ ॥
अइ अ मज्झं वि किसं जहणं वि घणं थणं वि उत्तुङ्गम् ।
णअणजुअलं वि दीहं तत्तारिसमङ्गणाण सोभग्गम् ॥ ६० ॥
अहो गीतस्य माधुर्यम् ।
पुंस्कोकिलस्य ललितेन च पञ्चमेन
तन्त्रीरवेण मधुरेण च वल्लकीनाम् ।
१. जयति मधुमासलक्ष्मीर्जयत्यनङ्गस्य बाहुदर्पश्रीः।
जयति निशाकरविम्वं जयति च मलयाद्रिसंभवः पवनः॥ [इति च्छाया].
२. जयति च मध्यमपि कृशं जघनमपि घनं स्तनमप्युत्तुङ्गम् ।
नयनयुगलमपि दीर्घ तत्तादृशमङ्गनानां सौभाग्यम् ॥ [इति च्छाया].

Page 18****************************************************************************************
काव्यमाला ।
आनन्दमेति न तथा स्फुटरागभङ्गया
गीत्या तवाद्य करभोरु यथा मनो मे ॥ ६१ ॥
खच्छन्दं परिक्रीडल । साधयाम्यहम् । (कतिचित्पदानि गत्वा ।) इयं खलु
विलासवती विटशेखरेण सह प्रवर्तिताक्षयूता विभाव्यते ।
मुखरितवलयं सलीलमक्षान्करकमलेन मुहुर्मुहुः क्षिपन्ती ।
तरुणजनमनांसि मोहयन्ती कलकरभोरु करोषि किं विहारम् ॥ ६२ ॥
किं ब्रवीषि—'भाव, इत उपविश्यतां क्षणमात्रम् । आवयोरक्षक्रीडि-
तस्य साक्षी भवतु भवाञ्जयपराजययोः' इति । अथ कीदृशः पणबन्धः ।
अथवा वयस्यमेव पृच्छामि । वयस्य, कीदृशो वां पणबन्धः । किं ब्रवीषि-
'पराजयवता सुरतेष्वधः शेतव्यम्' इति । साधु भणितम् । किं तु
अयमस्तु पराजयो महीयान्भवतः केवलमुत्सवोपमेयः ।
अवलग्नमिदं नतं मृगाक्ष्या वद वीरायितसंभ्रमे कथं स्यात् ॥६३॥
तत्सखीपराजयान्तरित एव विहारः क्रियताम् । अन्यतो गच्छामि ।
(इति परिक्रम्यावलोक्य प्रौढातपस्पर्शमभिनयन् ।) गगनकेशवकौस्तुभमणिभंग-
वानम्बरमणिरलंकरोति मध्याह्नम् ॥
उपैति शफरावलिः शिशिरशैवलाभ्यन्तरं
कथन्मधुमधुव्रतः कमलकाननं मुञ्चति ।
कपोतपरिपाटिकागृहविटङ्कमासेवते
मुखानि सुदृशामपि श्रमजलान्यलंकुर्वते ॥ ६४ ॥
इमामुग्रातपवेलां चन्द्रवतीमन्दिरोद्याने यापयामि । (परिक्रम्य ।) इयं खलु
चन्द्रवती चन्द्रकान्तमणिवेदिकामधिवसति । (उपसृत्य ।) सखि चन्द्रवति,
मुग्धे मुखकमलं ते मौक्तिकनासाविभूषणोदारम् ।
अङ्कुरितामृतबिन्दोरिन्दोरिव बिम्बमातनोति मुदम् ॥ १५ ॥
सखि, क गतः सखा मे वसन्तकः । किं ब्रवीषि—'मालतीनिमित्तं माध-
वसेनचन्द्रसेनयोरन्योन्यकलहमुपशमयितुं गतः' इति । सखि, दारुणतर-
तरणिकिरणतापो न व्यज्यतेऽस्मिन्भवनोद्याने । तथा हि ।

Page 19****************************************************************************************
शृङ्गारभूषणम् ।
सीमा तत्तद्विटपिजनुषां संपदामार्तवीनां
योग्या शाला मलयमरुतामालयः शीतलिग्नाम् ।
गञ्जाशाला मधुपसुदृशां केलिसौधं पिकानां
गेहोद्यानं दिशति नितरां नेत्रयोरुत्सवं मे ॥ ६६ ॥
(क्षणमिव स्थित्वा ।) चन्द्रवति, व्यतीतो मध्याह्नसमयः । त्वया च गम्यते
खलु सख्युत्संवसंभावनाय । तत्संल्लापयामि । (परिक्रम्यावलोक्य ।) अये, कैषा
अजस्रविटकुट्टनस्थपुटितस्तनाभ्यन्तरा
नखव्रणकिणावलीविषमितं वपुर्बिभ्रती ।
करस्थगितपत्रिकापलितपाण्डुधस्मिल्लका
प्रसह्य जरती पुनस्तरुणमेकमाकर्षति ॥ ६७ ॥
अयि, तथैव सा लौकिकी गाथा वृद्धवारविलासिनी वानरी भवतीति ।
नूनमियं स्वदुहितरि नवमालिकायामलमल्लकमात्रावशेषमपगतवित्तं माध-
वदत्तमाकर्षति व्यवहारश्रवणाय करगृहीतपत्रा वेत्रवती । तदहमपि सभ्या-
नामन्तरे भवामि । (उपसृत्य ।) अयि वेत्रवति, किमिदानीं नारीजनोचित-
माचर्यते दारुणं कर्म । किं ब्रवीषि-'अविलासिजनोचितमनेन माधवद-
तेनाचर्यते' इति । तत्कथय कोऽयमस्यानाचारः। किं ब्रवीषि--'षण्मासान्म-
दुहितरं नवमालिकां कलत्रीकृत्य न किंचिद्रव्यमर्पयति' इति । (अपवार्य ।)
सखे, त्वदर्थमेव पक्षपाताद्वक्ष्यामि । (प्रकाशम् । शृणु वेत्रवति, वित्तहीनोऽयं
माधवदत्तः । इयं च ते दुहिता षण्मासाननुभुक्ता । किं ब्रवीषि—'नायमव-
सरः परिहासस्य । पश्य तावदनेन दत्तां कलत्रपत्रिकाम्' इति। (इति नाट्येनादाय
वाचयति-) 'स्वस्ति समस्तभुवनमोहने मन्मथनामनि संवत्सरे विजयनगर-
वासी माधवदत्तो वेत्रवतीदुहितुर्नवमालिकायाः कलत्रपत्रमर्पयति-
पण्मासानियमस्तु मे प्रणयिनी शश्वत्पणानां शतं
दास्यामि प्रतिमासमिन्दुधवलं धौतं दुकूलद्वयम् ।
माल्यं नूतनमन्वहं मृगमदं कर्पूरवीटीशतं
यच्चाभीप्सितमन्यथा पुनरसौ सर्वं च मे दास्यति ॥६८ ॥'

Page 20****************************************************************************************
काव्यमाला।
इति । भद्र माधवदत्त, न ह्यस्ति लिखित्वा व्यवहारः । तदुच्यतामुत्तरम् ।
किं ब्रवीषि-
___ 'श्वश्रूपिशाचिकेयं मामतिसंधाय कृत्रिमोपायैः ।
आहूय धनिनमन्यं दुहितरमेनां तनोति तद्दयिताम् ॥ ६९ ॥
तदहमियमन्यगामिनीति दत्तान्यंशुकानि प्रत्याहर्तुमुद्यतोऽस्मि' इति ।
(सस्मितम् ।) सखे, कादाचित्कमपराधं क्षमख । भद्रे वेत्रवति, जामातरमाहूय
भवनं प्रति गच्छ । उभौ किं ब्रूथ-'यदादिशत्यलङ्घनीयो भावः' इति ।
भो भोः सभासदो युवानः, सायं सख्युत्सवं संभावयितुं भवद्भिः संनिधात-
व्यम् । किं ब्रूथ-'तथा करिष्याम' इति । (पदान्तरे स्थित्वा साश्चर्यम् ।)
अत्र हि
पश्चात्किचिदिवोपसृत्य मिलितौ तिर्यङ्नमत्कंधरौ
शृङ्गाग्राहितलोहशृङ्खलखलात्कारक्रुधा मेदुरौ ।
कूटास्फालनघोरमस्तकयुगव्याघातभीमारवौ
कुर्वाते प्रहतिं विटप्रणिहितौ मेषों सरोषाविमौ ॥ ७० ॥
अहो तिरश्चामप्यभिवर्धते परस्परं विरोधः । (कतिचित्पदानि गत्वा दक्षि-
णेन निरीक्ष्य ।) अत्र खलु
व्याधूतपक्षतिचलच्चरणावबद्ध-
शस्त्रक्षतिक्षरितलोहितदिग्धदेहाः ।
अन्योन्यतुण्डपरिघट्टनचारुचूडाः
सज्जन्त्यमी समरकर्मणि ताम्रचूडाः ॥ ७१ ॥
किमेतेषां परिमितबलानां समरावलोकनेन । (कतिचित्पदानि गत्वा ।) इह हि
आदौ संमृज्य पाणी क्षितितलरजसा गाढसंश्लिष्टकक्षौ
बाहू कल्पान्तमेघस्तनितकटुतरध्वानमास्फोटयन्तौ ।
निष्पिष्टोरःकवाटौ गिरिशिखरशिलानिष्ठुरैर्मुष्टिपातैः
कुर्वाते मल्लवयौँ रणमखिलजगद्धीषणं गर्जयन्तौ ॥ ७२ ॥

Page 21****************************************************************************************
शृङ्गारभूषणम् ।
१७
(निर्वण्य ।)
उद्धतनियुद्धभाजोर्निर्दयमुष्टिप्रहारनिष्ठुरयोः ।
अतिभीमसेनमनयोः प्राचण्ड्यं प्रेक्ष्य वेपते हृदयम् ॥ ७३ ॥
अन्यतो गच्छामि । (कर्णं दत्वा ।) अये, बधिरितहरिदन्तरो महान्कल-
कलः । नन्वयमेव चन्द्रवतीनिवेदितो मालतीनिमित्तं माधवसेनचन्द्रसेन-
योरन्योन्यशस्त्रपातभीषणो महान्कलहः । अत्र हि
अन्योन्यखड्गपरिघट्टनजायमान-
ज्योतिःकणप्रकरतारकितान्तरिक्षम् ।
एतौ युगान्तकुपितान्तकदुनिरीक्ष्यौ
रक्तोक्षितौ रचयतां रणकर्म वीरौ ॥ ७४ ॥
(क्षणमिव निर्वर्ण्य ।) अहो नृशंसमत्याहितं निपतितम् । यतः ।
प्रलयसमयकुप्यत्कालरुद्राट्टहासं
निजगलविवरोद्यत्क्ष्वेलनां निर्दधानः ।
कलयति रिपुकण्ठच्छेदपर्यन्तमग्रे
करधृतकरवालः साहसं चन्द्रसेनः ॥ ७९ ॥
इदानीं निःसपत्नं मालतीसुरतसुखमनुभवतु चन्द्रसेनः । अहं पुनरीह-
शमत्याहितमवलोकयितुं न शक्नोमि । (अन्यतो गत्वा । एषा खलु चन्द्रसे-
नायाः शम्भली चतुरिका नाम ।
दशनक्षतदन्तुराधरोष्ठी नखनिर्भिण्णकपोलबाहुमूला ।
उपयाति विटान्विलोभयन्ती कबरीकल्पितभुक्तमुक्तमाल्या ॥ ७६ ॥
(उपसृत्य ।) हल्ले चतुरिके, क प्रस्थितं भवत्या । किं ब्रवीषि-'भावं द्रष्ट-
मेव' इति । विदग्धः खलु वेशवाटजनोऽन्यत्कार्यमन्यत्रारोपयितुम् ।
किं ब्रवीषि-
_ 'अभ्यस्य करणशिक्षा नैकमुखी मन्मुखेन खलु बाल्ये।
प्रौढः करोति हि भवानन्यत्रान्यत्र मधुप इव सक्तिम् ॥ ७७ ॥
अयं खलु भवान्नद्यां तीर्णायां नाविकमवमति(?)' इति । (सस्मितम् ।)

Page 22****************************************************************************************
काव्यमाला।
वल्गद्धनस्तनभराकुलितावलग्नं
___ व्यालोलकुण्डलकलापविकीर्णमाल्यम् ।
विस्रब्धचाटुशतजल्पमनल्परागं
नो विस्मरामि दयिते पुरुषायितं ते ॥ ७८ ॥
किं ब्रवीषिक गम्यते भावेन' इति । सख्युत्सवाय गच्छामि ।
(इत्यन्यतोऽवलोक्य ।) मत्तकोकिलातनया मञ्जुभाषिणी
आलिङ्गच स्तनमण्डलाहितमुखीमाकल्पितां वल्लकी
___ तन्त्री तारनिनादिनी नखमुखैरास्फालयन्ती मुहुः ।
मग्नं मन्मथरागसागरजले यूनां मनः कुर्वती
तत्तद्रागविशेषसौरभवती गाथामियं गायति ॥ ७९ ॥
(क्षणमिव स्थित्वा ।) हृदयहारिणा गीतेन विवशीकृतोऽस्मि ।
मुकुलयति पुलकमङ्गे मुद्रयति मनांसि मोहमातनुते ।
किंवा प्रथयति सौख्यं किं किं न करोति गीतमबलानाम् ॥८॥
(ऊर्ध्वमवलोक्य ।) अये, परिणतप्रायो दिवसः ।
क्रीडादिग्गजहस्तवेगविधृतव्योमापगाम्भःपत-
च्छोणाम्भोजविडम्बिपश्चिमदिशस्ताटङ्कचक्रोपमम् ।
एतत्पक्वदिनद्रुमच्युतफलच्छायं शनैरम्बरा-
द्वन्धूकच्छविबिम्बमम्बरमणेरस्ताद्रिमालम्बते ॥ ८१ ॥
यद्यपि हृदयहारि संगीतम् , तथापि सख्युत्सवसमयः समतिकामति ।
(इति परिक्रम्य ।) इदं खलु प्रियसख्याः काममञ्जर्याः प्रारब्धमहोत्सवं सद-
नमालक्ष्यते । तत्सखी संभावयामि । (अन्तःप्रवेशं-नाटयित्वा साश्चर्यम् ।) इदं
किलाविरताहन्यमानमङ्गलमृदङ्गनिनदजनितकर्णपारणम् , आरणन्मणिनू-
पुरवाचालचरणशम्भलीजनमोदमानकमलमुकुलकह्वारमालिकापरिमलवाहि-
मन्दपवनम् , अभ्यन्तरमन्दिरोपविष्टसैरन्ध्रिकावशसंपद्यमानप्रसाधनोपकर-
णम् , अतित्वरितचेटीसमारीप्यमाणदीपिकाचक्रवालनिहुतसायंतनसमयस-
न्तमसबन्धम् , अधिराज्यदेवताभिरिवानङ्गस्य मोहनविद्याभिरिव चक्षुषा-
मनवद्यसर्वाङ्गीभिरभिनववसन्तनवकुसुमाङ्गरागधारिणीभिरङ्गनाभिरलंकृतम् ,

Page 23****************************************************************************************
शृङ्गारभूषणम् ।
अतिविदग्धविटविदूषकपीठमर्दकविलासिसंकुलमुत्सवायतनम् । (निर्वर्ण्य ।)
एषा खलु काममञ्जरी संसारतरुमञ्जरीदुहितरं नितरामलंकृत्य भद्रपीठ-
मारोपयति । प्रकृतिरमणीयेयमनङ्गमञ्जरी प्रथमार्तवमहोत्सवेन भासते
नितराम् । तथा हि ।
कामं खभावललिता मधुपकुलामोददायिनी लतिका ।
नयनोत्सवं विधत्ते लब्ध्वा प्रथमर्तुसंभवां लक्ष्मीम् ॥ ८२ ॥
एषा मङ्गलमज्जनेन विशदा पट्टांशुकोद्भासिनी
कस्तूरीतिलकातिरम्यवदना पुष्पाभिरामालका।
काश्मीराकलिताङ्गरागरुचिरा कहारमालावती
___ मूर्ता शम्बरवैरिणो विजयते साम्राज्यलक्ष्मीरिव ॥ ८३ ॥
(सर्वतो दत्तदृष्टिः ।) अहो सकलोऽपि संमिलितः समयः । (परिक्रम्य ।)
अये, सखी काममञ्जरीयमभिमुखमापतति निर्भरानन्दा। तदेनामुपसर्पामि ।
(तथा कृत्वा ।) सखि काममञ्जरि, संसारतरुमञ्जरीदुहितुरनङ्गमञ्जर्याः प्रथ-
मार्तवमहोत्सवेन वर्धसे । किं ब्रवीषि-'भाव, समागमादुत्सवः संपन्नः'
इति । ससि, पश्य । असाधारणः खल्वावयोरुत्सवः ॥
एतस्यामुदितायामिन्दुकलायामिवातिललिताझ्याम् ।
अनुभवतु बन्धुलोको मकरालय इव महान्तमानन्दम् ॥ ८४ ॥
(प्राचीमवलोक्य ।) अये, उदितभूयिष्ठ एव भगवानोषधीरमणः । तथा हि ।
त्रिभुवनविजयोद्यतस्य कर्तुं धवलमिवातपवारणं स्मरस्य ।
उदयशिखरिकन्दरान्तरालादुडुपतिमण्डलमेतदुन्जिहीते ॥ ८५ ॥
सखि काममञ्जरि, लब्धसकलमनोरथानां निशि किमतःपरेणानन्देन ।
तथापीदमस्तु भरतवाक्यम् ।
वेधोविष्णुमहेश्वरप्रभृतिभिः संभाविता निर्जरै-
राज्ञा शम्बरशासनस्य महती लोकत्रये दीव्यतु ।
सत्स्वन्येषु रसेषु चास्तु विजयी शृङ्गार एको रसः
संनाहि स्तनमण्डलं मृगदृशां तारुण्यमुज्जृम्भताम् ॥ ८६ ॥
समाप्तोऽयं ग्रन्थः।
