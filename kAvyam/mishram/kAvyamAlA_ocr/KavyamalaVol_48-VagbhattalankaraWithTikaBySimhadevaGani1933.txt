
Page 1****************************************************************************************
wammaNamtmyagwanpmRANIORE
श्रीवाग्भटप्रणीतो
sex. . . .
IMNE
वाग्भटालङ्कारः।
M
ewademanartpresent
rephalwamanaries
RBA
।
1
A
4
.
A.mawwam sunaugar
मूल्यं ८ आणकाः॥
MARHI
4
/
4.

Page 2****************************************************************************************
KĀVYAMĀLĀ. 48.
SP
WWW
V
THỂ
VĀGBHATĀLANKĀRA
OF
VĀGBHATA
With the Commentary of Simhadevagaſi. *
EDITED BY
PANDIT KEDĀRANĀTHA SĀSTRĪ.
SON OF
MAHĀMAHOPADHYĀYA PANDIT DURGĀPRASĀDA
JAIPUR
AND
WĀSUDEV LAXMAN SĀSTRI PANSĪKAR.
Fifth Revised Edition.
PUBLISHED BY
PĀNDURANG JĀWAJI,
PROPRIETOR OF THE ' NIRNAYA-SAGAR' PRESS,
BOMBAY.
1933.
Price 8. Annas.
"
M
1

Page 3****************************************************************************************
[ All rights reserved by the Publisher. ]
W
OW
Publisher :-Pandurang Jawaji, Nirnaya-sagar: Press,
Printer :-Ramchandra Yesu Shedge, S 26-28, Kolbhat Lane, Bombay.

Page 4****************************************************************************************
काव्यमाला ४८.
श्रीवाग्भटप्रणीतो
AL
maka
वाग्भटालंकारः।
सिंहदेवगणिविरचितया टीकया समेतः ।
- - -
जयपुरमहाराजाश्रितमहामहोपाध्यायपण्डितश्रीदुर्गाप्रसादात्मजेन
पं० केदारनाथशर्मणा, मुम्बापुरवासिपणशीकरोपाह्व-
लक्ष्मणशर्मात्मजवासुदेवशर्मणा च संशोधितः ।
पञ्चमं संस्करणम् ।
सच
मुम्बय्यां
पाण्डुरङ्ग जावजी
इत्येतैः खीये निर्णयसागराख्यमुद्रणयन्त्रालये मुद्रयित्वा प्रकाशितः ।
शाकः १८५५, सन १९३३.
wwwmwowmammwomemastampeasawaVE.
A
मूल्यं रूप्यकार्धम्।
H
MMMI--
STORAGHA

Page 5****************************************************************************************
काव्यमाला।
श्रीवाग्भटप्रणीतः
वाग्भटालंकारः।
सिंहदेवगणिविरचितया टीकया समेतः।
प्रथमः परिच्छेदः।
श्रीवर्धमानजिनपतिरनन्तविज्ञानसंततिर्जयति ।
यदीः प्रदीपकलिका कलिकालतमः शमं नयति ॥ ...
-
१. भस्यैव वाग्भटस्य 'बाहड' इति प्राकृतं नामान्तरमस्ति. यतोऽत्रैव ग्रन्थे-
'बमंडमुत्तिसंपुडमुत्तिअमणिण्णो पहासमूह व्व । सिरिबाहड ति तणओ आसि बुहो
तस्स सोमस्स ॥' [ब्रह्माण्डशुक्तिसंपुटमौक्तिकमणेः प्रभासमूह इव । श्रीबाहड
इति तनय आसीद्धस्तस्य सोमस्य ॥] इति संकरालंकारोदाहरणस्य 'तस्य सोमस्य
बाहडनान्ना तनय आसीत् । किंभूतस्य सोमस्य । ब्रह्माण्डशुक्तिसंपुटमौक्तिकमणेः।
क इव । प्रभासमूह इव । किंविशिष्टस्तनयः । बुधो विद्वान् । एतद्भन्थकारेण स्वना-
मसहितं संकरालंकारस्योदाहरणं भणितम्' इति दिनवर्धनसूरिव्याख्यातः पितुः
'सोम' इति, स्वस्य 'बाहर्ड' इति नाम प्रतीयते. 'इदानीं ग्रन्थकार इदमलंकार-
कर्तृत्वख्यापनाय वाग्भटामिषस्य महाकवेर्महामात्यस्य तन्नाम गाथयैकया निदर्शयति'
इति सिंहदेवगणिन्याख्यातो महाकवित्वं महामात्यत्वं च. 'अणहिल्लपाटकपुरमवनि-
पतिः कर्णदेवनृपसूनुः । श्रीकलशनामधेयः करी च रत्नानि जगतीह ॥' इति समु.
चयालंकारोदाहरणतो नगरी राजा चावर्णि. 'कर्णदेवनृपस्नुः श्रीजयसिंहः' इति
सर्वे व्याख्यातारः, एवं च 'अथास्ति बाहडो नाम धनवान्धामिकाग्रणीः । गुरुपा-
दान्प्रणम्याथ चक्रे विज्ञापनामसौ ॥ आदिश्यतामतिश्लाघ्यं कृत्यं यत्र धनं व्यये ।
प्रभुराहालये जैने द्रव्यस्य सफलो व्ययः ॥ आदेशानन्तरं तेनाकार्यत श्रीजिनालयः ।
हेमाद्रिधवलस्तुङ्गो दीप्यकुम्भमहामणिः ॥ श्रीमतो वर्धमानस्याबीभरद्विम्बमुत्तमम् ।
यत्तेजसा जिताश्चन्द्र..... क्रान्तमणिप्रभाः ॥ शतैकादशके साष्टसप्ततौ विक्रमार्कतः ।

Page 6****************************************************************************************
काव्यमाला।
mom
वत्सराणां व्यतिक्रान्ते श्रीसुनिचन्द्रसूरयः ॥ आराधनाविधिश्रेष्ठं कृत्वा प्रायोपवेशनम् ।
शमपीयूषकल्लोलप्लुतास्ते त्रिदिवं ययुः ॥ युग्मम् ॥ वत्सरे तत्र चकेन पूर्णे श्रीदेव-
सूरिभिः । श्रोवीरस्य प्रतिष्ठां स बाहडोऽकारयन्मुदा॥ इति प्रभाचन्द्रमुनीन्द्रवि-
रचितप्राभावकचरित्रतो वाग्भटस्य सत्ता११७९ विक्रमसंवत्सरे (1123 A.D.)
स्फुटं प्रतीयते. 'अणहिलपुरं प्राप क्षमापः प्राप्तजयोदयः । महोत्सवप्रवेशस्य
गजारूढसुरेन्द्रवत् ॥ वाग्भटस्य विहारं स ददृशे दृप्रसायनम् । अन्येधुर्वाग्भटामात्यं
धर्मात्यन्तिकवासनः । अपृच्छदाईताचारोपदेष्टारं गुरुं नृपः॥ श्रीमद्वाग्भटदेवोऽपि
जीर्णोद्धारमकारयत् । शिखीन्दुरवि (१२१३ ) वर्षे च ध्वजारोपं व्यधापयत् ॥' इत्य-
ग्रिमप्राभावकचरित्रतो वाग्भटस्य सत्ता १२१३ विक्रमसंवत्सरे (1157 A. D.)
प्रतीयते. वर्णितस्य जयसिंहमहीपतेः सत्तापि १०९३-११४३ खिस्ताब्देष्विति हेमा-
चार्यप्रणीत-ब्याश्रयकाव्यस्य 'इण्डियन् आण्टिकरी' चतुर्थपुस्तकस्थभाषान्तरतोऽवग-
म्यते. जुलियस्-एजिलिङ्ग (Julius Eggeling, Ph. D.) पण्डितस्तु
Catalogue of Sanskrit Manuscripts in the Library
of the India Office' नाम्नि सूचीपत्रे वाग्भटालंकारप्रकरणे 'जयसिंहनरपतेः
सत्ता १०९३-११५४ खिस्ताग्देषु' इति लेस्सनपण्डितोक्तिमनुवदति. वाग्भटालंकार-
कर्ता वाग्भटो नेमिकुमारस्य पुत्रः' (Wagbhata, son of Nemikum-
ara and Mahadevi or TVasundhara)इति वाग्भटालंकारप्रकरणे वदन्
जुलियस्-एज्जिलिङ्ग-पण्डितस्तु प्रागुपदर्शितसंकरोदाहरणगाथानवलोकनभ्रान्त एव.ने-
मिकुमारस्य पुत्रः काव्यानुशासनप्रणेता वाग्भटस्त्वमाद्वाग्भटादन्य एव. यतः काव्या-
नुशासनग्रन्थे गुणप्रकरणे 'इति दण्डि-वामन-वाग्भटादिप्रणीता दश गुणाः । वयं
तु माधुर्योजःप्रसादलक्षणांस्त्रीनेव गुणान्मन्यामहे । शेषास्तेष्वेवान्तर्भवन्ति' इति लेखतः
स्फुटमेव वाग्भटालंकारकाव्यानुशासनप्रणेत्रोर्भेदः प्रतीयते, अष्टाङ्गसंग्रहअष्टाङ्गहृद-
यसंहिताप्रणेता वाग्भटस्तु सिंहगुप्तमनुः. नेमिनिर्वाणकर्तुग्भिटस्य निर्णयस्तद्-
न्थभूमिकातोऽवसेयः. २. अस्य वाग्भटालंकारस्य-(१) जिनवर्धनसूरिविरचिता,
(२) सिंहदेवगणिप्रणीता, (३) क्षेमहंसगणिरचिता, (४) अनन्तभट्टसुतगणे-
शरचिता, (५) राजहंसोपाध्यायरचिता, इति पञ्च व्याख्यास्तु समुपलब्धाः. तत्र
जिनवर्धनसूरिरचितव्याख्यासहितपुस्तकं जयपुरराजगुरुभट्टश्रीनारायणपर्वणीकरैः, सिंह- ।
देवगणिप्रणीतव्याख्यासहितपुस्तकं (क-चिह्नितं ) रामनारायणसू नुमोहनलालैः, (ख-चि-
हितं ) उक्तटीकायुक्तपुस्तकमेव पण्डितवरज्येष्ठारामशर्मभिः प्रहितमिति तेषामुपकारं
महान्तमूरीकुर्मः,

Page 7****************************************************************************************
१ परिच्छेदः] वाग्भटालंकारः ।
वाग्भटकवीन्द्ररचितालंकृतिसूत्राणि किमपि विवृणोमि ।
मुग्धजनबोधहेतोः खस्य स्मृतिजननवृध्यै च ॥
इह 'शिष्टाः क्वचिदिष्टे वस्तुनि प्रवर्तमानाः अभीष्टदेवतानमस्कारपूर्वकमेव
प्रवर्तन्ते' इति शिष्टसमयपरिपालनाय, तथा 'श्रेयांसि बहुविघ्नानि भवन्ति महता-
मपि । अश्रेयसि प्रवृत्तानां क्वापि यान्ति विनायकाः ॥' इति वचनान्मा भूदस्य
शास्त्रस्य काव्यार्थिनां सम्यग्ज्ञानोपदेशकतया श्रेयोभूतस्य कोऽपि विघ्न इति विघ्नो-
पशान्तये च शास्त्रारम्भेऽभीष्टदेवतानमस्कारं महाकविः श्रीवाग्भटः प्रकटयति-
श्रियं दिशतु वो देवः श्रीनाभेयजिनः सदा ।
मोक्षमार्ग सतां ब्रूते यदागमपदावली ॥ १॥
नियमिति । श्रीनामेयजिनो वः श्रियं दिशतु इति संटङ्कघटना । नाभेरपलं
नामेयः । इतोऽनिः' इत्यण् । श्रिया युक्तो नामेयः श्रीनामेयः। 'मयूरव्यंस-
कादयश्च' इति मध्यमपदलोपी समासः। श्रीनाभेयश्चासौ जिनश्चेति कर्मधारयः।
दीव्यति दिव्यकेवलज्ञानश्रिया दीप्यत इति देवः । एतेन भगवतो ज्ञानातिशयः
सूचयांचक्रे । श्रीनाभेय इत्यत्र श्रिया अष्टमहाप्रातिहार्यादिलक्ष्म्या युक्तत्वप्रति-
पादनेन प्रभोः पूजातिशयः प्रत्यपादि । जयति रागद्वेषादिरिपून्पराभवतीति
जिनः । अनेन परमेश्वरस्यापायापगमातिशयो ज्ञापितः। मोक्षमार्गमित्यादिनोत्तरा-
धन पुनः स्वामिनो वचनाविशयः ख्यापितः। एवं चत्वारोऽप्यतिशयाः प्रज्ञाप्यन्ते
स्म । 'यत्तदोनियसंबन्धः' इत्युक्तेः स इति गम्यते । ततश्च स श्रीनाभेयजिनो
वो युष्माकं श्रियं कल्याणलक्ष्मी ददात्विति भावः । स क इत्याह-यस्य भग-
वत आगमपदानां सिद्धान्तवचनानामावली श्रेणिः सतां विदुषामुत्तमानां मोक्षस्य
मार्ग सम्यननत्रयाराधनरूपं ब्रूते ब्रवीति । प्रकाशयतीत्यर्थः । अथान्यस्यापि
कस्यचिदागमस्यागतस्य पदानि पादप्रतिबिम्बानि तेषां पद्दिष्टा सती सां
पन्थानं प्रकटयतीत्युक्तिलेशः । तथा शास्त्रादौ त्रिविधानां देवतानां स्तुतिः
संभवति-समुचितायाः, इष्टायाः, समुचितेष्टायाश्चेति । तत्र समुचिताया देव-
तायाः स्तुतियथा नीतिशास्त्रारम्भे राजादेः, कामशास्त्रारम्भे स्मरादेः । इष्टायाः
स्तुतियथा रघुकाव्ये शिवगौर्योः । समुचितेष्टायाः स्तुतिर्यथा श्रीयोगशास्त्रारम्भे
महावीरयोगिनाथस्येति । अत्र पुनः शास्त्रारम्भे श्रीनाभेयनमस्कारेणाभीष्टदेवता-
स्तुतिं प्रचक्के वाग्भटः । अथवा श्रियोऽष्टमहाप्रातिहार्यादिलक्ष्म्या इनः स्वामी

Page 8****************************************************************************************
काव्यमाला।
श्रीनः । 'मिमीक् भये । मीयते इति मेयम् । 'भावे य एश्चातः' इति यः।
भयमित्यर्थः । न विद्यते भेयं संसारभ्रमोद्भवं भयं यस्य सोऽमेयः । जिनः
श्रुतकेवस्यपि भव्यते, तस्यापि प्रायो रागादिजयात् । तबिरासार्थमभेयश्चासौ
जिनचामेयजिन इति । एवंविधश्च सामान्य केवल्यपि लभ्यते, तस्य भवभ्रम-
मयाभावात् । तबिराकरणार्थ श्रीनश्वासावभेयजिनश्च श्रीनाभेयजिनः इति ।
एवंविधश्चाहनेव भवतीति सामान्येनाईतो नमस्कारः कृतो भवति ॥
यहा काव्यशास्त्रस्य सर्वेषामपि साधारणोपयोगिलाद्वैष्णवमतेनापि नमस्कारस्य
लेशतो व्याख्या । यथा-श्रीविष्णुपनी । नाभेरुत्पश्चलामापि नाभेयः कथ्यते।
"विष्णोर्नाभिस्थकमले विश्वकर्तुर्निवासः' इति लोकोक्तेः । तथा चाहुः-'नामिभूः
पद्मभू:-' इत्यादि तन्नामानि । जिनो विष्णुः । पीताम्बरो मार्जजिनौ कुमोदकः'
इति चिन्तामणिवचनात् । ततश्च श्रीश्च नाभेयश्च श्रीनाभेयौ ताभ्यामुपलक्षितो
जिनः श्रीनाभेयजिनः स श्रियं दिशतु । वाशब्दोऽव्ययमवधारणे पूरणे वा।
किंविशिष्टः । उदेवः 'उरीश्वरः' इत्येकाक्षरनाममालावचनात्-उः शंभुः स एव
पूज्यत्वाद्देवो यस्य स तथा । तदुक्तम्-'ब्रह्माच्युताभ्यर्चितपादपद्मो न पूज्यते
कि मनु गिरीशः' इति ॥
ननु नमस्कारस्य विघ्नविघाते कथं सामर्थ्यम् । उच्यते-नमस्कारेण पुण्य-
मुपजायते, पुण्येन विघ्नाः प्रतिहन्यन्त इति । यत्रापि च नमस्कारमन्तरेणापि
निर्विघ्ना शास्त्रपरिसमाप्तिर्दश्यते, तत्रापि मानसिकः प्रणिधानरूपोऽयं घटत एवेति
सफलो नमस्कारव्यापारः । इति प्रथमपद्यार्थः॥
'मजलं चाभिधेयं च संबन्धश्च प्रयोजनम् ।
चखारि कथनीयानि शास्त्रस्य धुरि धीमता ॥'
तत्र मजलमभिहितं नमस्कारवचनेन । अभिधेयं चात्र शास्त्रे सम्यकाव्यस्ख-
रूपम् । संबन्धश्चास्य वाच्यवाचकभावादिः । तथाहि-एतच्छास्त्रं वाचकम् ,
सम्यकाव्यखरूपं वाच्यम् । उपायोपेयभावो वात्र संबन्धः । वचनरूपापन्नं हीदं
शास्त्रमुपायः। तत्परिज्ञानं चोपेयमिति ॥ प्रयोजनं त्वनन्तरं शिष्याणां शास्त्रा-
र्थपरिज्ञानम् । परम्परं तु सम्यकवित्वलव्विस्फूर्त्या कीर्तिप्रभृति । आचार्यस्य
त्वनन्तरं प्रयोजनं शिष्यानुग्रहः । परम्परं तु तदेव । ऐहिकमिदमुक्तम्. पार-
त्रिकं तु परम्परप्रयोजनमुभयेषामपि निःश्रेयसावाप्तिरिति । अतो यदुच्यते केन-

Page 9****************************************************************************************
१ परिच्छेदः]
वाग्भटालंकारः।
HAPPAMPA
वित्-नारब्धव्यमिदं शास्त्रमभिधेयादिरहितत्वात्काकदन्तपरीक्षावत्' इति, तन
किंचित् , उत्तयुक्त्याभिधेयादिदर्शनात् । अमुमेवार्थ समर्थयितुं वक्ष्यमाणार्थ-
परिच्छेदक्रमोद्देशगर्भ काव्यफलमाह-
साधुशब्दार्थसंदर्भ गुणालंकारभूषितम् ।
स्फुटरीतिरसोपेतं काव्यं कुर्वीत कीर्तये ॥२॥
अत्र प्रस्तावाच्छिष्यः कर्ता गम्यते । ततः शिष्यः काव्यं कवेः कर्म काव्यम् ।
'पति राजान्ताद्यम्' इति यणि प्रत्यये साधुः । कुर्वीत विदधीत । कस्यै । कीर्तये
यशसे । इति फलनिर्देशः। अत एव 'कुर्वीत' इत्यत्र फलवत्कर्तर्यात्मनेपदवि-
धानम् । काव्यं किंविशिष्टम् । साधुशब्दार्थसंदर्भ वक्ष्यमाणेनानर्थकत्वादिना
दोषेण रहितः शब्दः साधुः । अर्थस्तु वक्ष्यमाणेन देश विरुद्धत्वादिना दोषेण
विमुक्तः साधुर्भवति । ततश्च साधू निर्दोषौ शब्दार्थों यस्मिन्संदर्भ स साधुत्र-
ब्दार्थः संदर्भो रचना यत्र तत्तथा । साधुशब्दार्थयोः संदर्भो यत्रेति विग्रह
कुर्वन्ति । तत्र समासप्राप्तिरुत्सूत्रा ॥ यद्वा-शब्दार्थयोः संदर्भः शब्दार्थसंदर्भः
साधुः शब्दार्थसंदर्भो यत्रेति विग्रहः कार्यः ॥ 'साधुशब्दार्थ-' इत्यनेन च
शब्दार्थप्रतिपादको द्वितीयः परिच्छेदः सूचितः ॥ तथा-गुणा औदार्यादयः,
अलंकाराश्च शाब्दाश्चित्रवक्रोक्त्यादयः, आर्थास्तु जात्युपमादयः, तैर्भूषितम् ।
अलंकृतमित्यर्थः। अनेन च तृतीयो गुणपरिच्छेदः, चतुर्थश्चालंकारपरिच्छेदः
सूचितः ॥ तथा स्फुटाः काव्यानुकूलत्वेन प्रकटा या रीतयो गौडीयाद्याः
पदरचनाविशेषाः, रसाश्च शृङ्गारादयो वक्ष्यमाणाः, तैरुपेतमन्वितम् । अनेन
चतुर्थपरिच्छेदे रीतिप्रतिपादनं ज्ञापितम् , पञ्चमश्च रसपरिच्छेदः सूचितः ।
प्रथमः पुनरय शिक्षापरिच्छेदः॥ काव्यस्य चानेकगुणत्वेऽपि कीर्तेरेव ग्रहणं
प्राधान्यख्यापनार्थम् । यावता हि कवित्वं धनं, व्यवहारपरिज्ञानं, अशिवोप-
शमनं, सहृदयानां चाहादं करोति । इदमेव च कवित्वं कान्तासंमितभूतं
कान्तेव सरसतापादनेनाभिमुखीकृत्य 'रामादिवद्वर्तितव्यं न रावणादिवत्' इत्यु-
पदेशं च विधत्ते इति । तदुक्तं काव्यप्रकाशे राजानकश्रीमम्मटकवीन्द्रेण-
'काव्यं यश सेऽर्थकृते व्यवहारविदे शिवेतरक्षतये। सद्यःपरनिर्वृतये कान्तासं-
मिततयोपदेशयुजे ॥' त्रिविधं हि शास्त्रम् । यथा-प्रभुसंमितं शब्दप्रधानं
वेदादि। सुहृत्संमितमर्थतात्पर्यवत्पुराणादि । कान्तासंमितं चोक्तलक्षणं विशि-
टकाव्यादि-इति । एतद्विपरीतं काव्यं विपरीतफलमेव सादिति व्यतिरेकार्थः ।

Page 10****************************************************************************************
काव्यमाला।
अथ कवित्वस्योत्पत्तये सामग्रीमुपदिशमाह-
प्रतिभा कारणं तस्य व्युत्पत्तिस्तु विभूषणम् ।
भृशोत्पत्तिकृदभ्यास इत्याद्यकविसंकथा ॥ ३ ॥
'सर्व हि वाक्यं सावधारणमामनन्ति' इति न्यायात् प्रतिभैव तस्य काव्यस्य
कारणं हेतुर्भवति । नवनवबोधप्रकारशालिनी बुद्धिः प्रतिभा। 'बुद्धिर्नवनवोन्मेष-
शालिनी प्रतिभा मता' इति वचनात् । ननु यदि प्रतिभैव काव्योत्पत्तेबीजं तदा
व्युत्पत्तिः किं करोति । उच्यते-तस्य काव्यस्य प्रतिभया जन्यमानस्य व्युत्पत्ति-
भूषणमलंकारो भवतीत्यर्थः । अभ्यासस्तु पुनःपुनस्तदासेवनलक्षणस्तस्य काव्यस्य
सृशमुत्पत्ति करोति भृशोत्पत्तिकृद्भवति । अभ्यसने हि सतः स्थैर्यादेयोगानिर्वि-
लम्बकाव्योत्पत्तेः । एवं प्रतिभाव्युत्पत्त्यभ्यासानां त्रयाणामपि खख विषयः
पार्थक्येन प्रदर्शितः । इति पूर्वोक्तप्रकारः पुराणकवीनां संकथोपदेशः ॥
अथ प्रन्थकारः प्रतिभा व्याख्यातुमाह-
प्रसन्नपदनव्यार्थयुक्त्युबोधविधायिनी।
स्फुरन्ती सत्कवेर्बुद्धिः प्रतिभा सर्वतोमुखी ॥ ४ ॥
प्रसन्नान्यक्लिष्टानि यानि पदानि । तथा-नव्याभिनवा यार्थयुक्तिः । ततः-
प्रसन्नपदानि च नव्यार्थयुक्तिश्व प्रसन्नपदनव्यार्थयुक्तयस्तासामुबोध उल्लासस्तं विद-
धातीत्येवंशीला स्फुरन्ती अस्खलद्रूपा सर्वतो मुखं यस्याः सा तथा। सर्वव्यापिनी
सर्वाशीणा चेत्यर्थः । एवंविधोत्तमकवेर्बुद्धिः प्रतिभा प्रोच्यते॥
अथ व्युत्पत्तिं व्याचिख्यासुराह-
शब्दधर्मार्थकामादिशास्त्रेष्वाम्नायपूर्विका ।
प्रतिपत्तिरसामान्या व्युत्पत्तिरभिधीयते ॥ ५ ॥
शास्त्रशब्दस्य प्रत्येकं संबन्धात्-शब्दशास्त्रं व्याकरणम्, धर्मशास्त्रमागमः,
अर्थशास्त्रं चाणक्यप्रणीतो राजनीतिप्रन्थः, कामशास्त्रं को(कुक्को)कवात्स्यायना-
दिग्रन्थः। आदिशब्दाच्छन्दोलंकाराभिधानचिन्तामणिगजाश्वरत्नपरीक्षादिशास्त्राणि ।
बौद्धादिदर्शनाभिधायकशास्त्राणि च गृह्यन्ते । अत्र 'शब्द-' इत्यादिद्वन्द्वे कृते श-
ब्दधर्मार्थकामा आदौ येषां ते शब्दधर्मार्थकामादयस्तेषां शास्त्राणीति समासवि-
धिः । एतेषु सर्वेषु-आम्नायः पूर्वो यस्याः सान्नायपूर्वा खार्थिककप्रत्यये आम्ना-

Page 11****************************************************************************************
१ परिच्छेदः] वाग्भटालंकारः।
यपूर्विका । गुरुपारम्पर्यमूलेयर्थः । असामान्या निःसामान्या प्रतिपत्तिः परिज्ञान-
विशेषो व्युत्पत्तिः प्रोच्यते । शब्दशास्त्रेऽप्रवीणो हि काव्ये क्रियापद विन्यासे निः-
संशयो न भवति । धर्मशास्त्रादिपरिज्ञानरहितश्च तत्तत्प्रबन्धेषु धर्मार्थकाममोक्षा-
दिकार्यजातमुदाहर्तुमशक्तः कथं कविर्भवतीति ॥
अथाभ्यासमाह-
अनारतं गुरूपान्ते यः काव्ये रचनादरः ।
तमभ्यासं विदुस्तस्य क्रमः कोऽप्युपदिश्यते ॥६॥
निरन्तरं गुरुपार्श्व यः काव्यविषये रचनाया आदरो भवति, कवयस्तमभ्यास
विदुनिश्चितत्वेन जानन्ति । एतेन-यः कदाचिदेकवारमप्यभ्यसनमात्रमभ्यासः,
सोऽभ्यास एव न भवति इति ज्ञापितम् । तस्य पूर्वोक्तस्याभ्यासस्य कोऽपि कि-
यन्मात्रः। न समग्र इति भावः । क्रमः प्रकार उपदिश्यते ॥
तमेवाह-
बिभ्रत्या बन्धचारुत्वं पदावल्यार्थशून्यया ।
वशीकुर्वीत काव्याय छन्दांसि निखिलान्यपि ॥ ७॥
काव्याय काव्यं निष्पादयितुं शिष्यः सर्वाण्यपि छन्दांसि शालिनीमालिनीप्रभू.
तीनि वशीकुर्वीत अवशान्यपि वशानि कुर्यात् । कया। पदानामावली श्रेणिस्त-
या। किंविशिष्टया । अर्थशून्यया। अभिधेयरहितयापीत्यर्थः। तथा-बन्धस्य
संदर्भस्य चारुत्वं मृदुपद्धतियोगेन मनोज्ञत्वं बिनया धारयन्त्या । यादृशो हि
प्रथममभ्यासस्तादृशी पुरः कार्यनिष्पत्तिरिति विशिष्टकाव्यार्थिभिरभ्यासोऽपि सु-
ललितपदशय्यामाधुर्यविशिष्ट एव विधेयः ॥ अत्र चोदाहरणमुच्यते-
'देवश्रेणी कीर्तिनिस्फूर्तिरेणी धर्माधर्मप्राप्तये धर्ममानः ।
विश्वाधानं मन्यमानः समानं मातृस्नेहा रोहिणीव प्रदीपा ॥'
इति शालिन्यभ्यासोऽर्थसंबन्धशून्ययापि शब्दश्रेण्या । एवं सर्वाण्यपि छन्दांसि
सार्थकैनिरर्थकैर्वा शब्दसंबन्धैरभ्यसनीयानीति ॥
अथ बन्धचारुत्वमेव कथं भवतीत्याह-
पश्चाद्गुरुत्वं संयोगाद्विसर्गाणामलोपनम् ।
विसंधिवर्जनं चेति बन्धचारुत्वहेतवः ॥ ८॥

Page 12****************************************************************************************
काव्यमाला।
__ संयोगवशात्पाश्चात्यवर्णस्य गुरुत्वं कार्यम् । एवं हि बन्धस्य दार्थ भवति ।
तथा-विसर्गलोपो न कार्यः। यतो विसर्गाणामवस्थानेन काव्य ओजोगुण उप-
मायते । तथा-विशब्दो विरूपत्वेऽभावे च वर्तते । यथा-'विखरोऽयं गायनः,
विमदो मुनिरयम्' इति च । ततोऽत्रापि विरूपः संधिर्विसंधिः। यद्वान संधि-
विसंधिरिति । विरूपसंधेरसंधेश्व वर्जन कार्यम् । एवंप्रकारा अन्येऽप्युष्ट्रखष्ट्रादि-
क्लिष्टपदवर्जनादयो बन्धचारुखस्य हेतवो भवन्तीति प्रकारार्थ इति शब्दः सूच-
यति । अत्रोदाहणं यथा-
"निपीय यस्य क्षितिरक्षिणः कथां तथाद्रियन्ते न बुधाः सुधामपि ।
नलः सितच्छत्रितकीर्तिमण्डलः स राशिरासीन्महसां महोज्वला ।'
इदमुदाहरणमन्वये उक्तम् ॥
व्यतिरेके तु अन्यकार एवोदाहरति-
शिते कृपाणे विधृते त्वया घोरे रणे कृते ।
धीश क्षितिपा भीत्या वन एव गता जवात् ॥९॥
नृणामधीशो बधीशः । संबोधने हे धीश नरेन्द्र, त्वया शिते तीक्ष्णे खड्ने
धारिते सति । अत एव रणे संग्रामे घोरे रौदे खया कृते सति क्षितिपाः प्रस्ता-
वाच्छत्रवो नृपा भयेन वने कानने एव गताः न क्षणमपि युद्धे स्थिता इति भा-
वः । जवाद्वेगात् । अनेन सातिशयं भयं व्यज्यते । अत्र 'विधृते खया' इत्यादौ
संयोगवशात्पूर्वस्य गुरुत्वं नास्ति, किं तु सहजं विभक्तिकृतम् । 'बधीशः' इत्यत्र
विरूपसंधिः, 'क्षितिपा भीत्या' इत्यत्र विसर्गाणां लोपोऽस्ति । एवमेभिर्दोषैरस्मि-
न्बन्धे शैथिल्यादिप्राप्तेर्नास्ति बन्धचारुत्वम् । अतो विशिष्टकाव्यार्थिभिरभ्यासोऽपि
बन्धचारुत्वेऽप्येतयैव पदावल्या कार्य इति स्थितम् ॥
अथार्थविशेष विनापि पद्यबन्धाभ्यासमाह-
अनुल्लसन्त्यां नव्यार्थयुक्तावभिनवत्वतः ।
अर्थसंकलनातत्त्वमभ्यस्येत्संकथास्वपि ॥ १० ॥
शिष्यः कविरर्थसंकलनातत्त्वमर्थस्याभिधेयस्य संकलनातत्त्वं संघटनारहस्यं
पद्यबन्धविधिलक्षणं संकथाखपि परस्परालापेष्वप्यभ्यस्येत् । कस्यां सत्यामित्या-
ह-नव्यार्थयुक्तावमिनवायामर्थयुक्तावनुल्लसन्त्यामस्फुरन्यामित्यर्थः ॥ नव्यार्थ-
युकेरनुलासः कुत इलाह-अभिनवत्नतः कवेर्नवीनत्वादित्यर्थः ॥

Page 13****************************************************************************************
Dump
MANTRA
१ परिच्छेदः ] वाग्भटालंकारः।
भत्रोदाहरति । यथा-
आगम्यतां सखे गाढमालिङ्ग्यात्र निषीद च ।
संदिष्टं यन्निजभ्रातृजायया तन्निवेदय ॥ ११ ॥
यथेति दृष्टान्तोपदर्शनार्थः। हे मित्र, त्वयागम्यताम् । तथा--प्रस्तावान्मा-
मालिजया श्लेषं कृत्वात्र स्थाने त्वं निषीदोपविश । 'आलिङ्गात्र' इति पाठे तु-
सखे, वं मामालिङ्ग । ममालिङ्गनं कुर्वित्यर्थः । तथा-यनिजभ्रातुमल्लक्षणस्य
जायया। अथवा निजया भ्रातृजायया । संदिष्टमस्ति । स्वभ्रातृजायया यः संदेशो
मम ज्ञापितोऽस्तीत्यर्थः । ननु कथं भ्रातृजायया' इति सिध्यति । यतोऽत्र योनि-
संबन्धसद्भावात् 'ऋतो विद्यायोनिसंबन्ध' इति सूत्रेण षष्ठ्यलु प्राप्तेः 'भातुर्जायया'
इत्यलुप्समासः प्राप्नोति 'मातुःवसा' इत्यादिवत् । उच्यते-भ्रातेव भ्राता वयस्य
इत्यर्थः । ततश्च भ्रातृशब्दस्य मित्रार्थवादत्र योनिसंबन्धाभावादलुप्समासस्या-
प्राप्तिः । तथा च वक्तारो भवन्ति-'ममानेन सह भ्रातृत्वमस्ति' । सखित्वमि-
सर्थः॥
नतु यदि नव्यार्थयुक्तिोलसति, तदा परकाव्यार्थमादाय किमित्यभ्यासो न
विधीयते इत्याशङ्कापनोदार्थमाह-
परार्थबन्धाधश्च स्यादन्यासो वाच्यसंगतौ ।
स न श्रेयान्यतोऽनेन कवेर्भवति तस्करः ॥ १२ ॥
चशब्दोऽत्र पुनरर्थे। यः पुनरभ्यासः परेषां कवीनां गृहीतस्यार्थस्य बन्धाद्भवेत्।
अभ्यासः किंविषय इत्याह-वाच्यसंगतौ वाच्यस्यार्थस्य संगतौ संघटनायामि-
त्यर्थः । अत्र विषयसप्तमी ज्ञेया। अर्थसंबन्धविषये योऽभ्यासो भवतीति भावः।
सोऽभ्यासः श्रेयान्प्रशस्यो न भवति । यस्माद्धतोरनेन परार्थबन्धेन । अथवा-
परार्थबन्धाक्रियमाणेनार्थविषयाभ्यासेन कविः काव्यकर्ता तस्कर इव तस्करतु-
ल्यो भवति ॥ 'वाच्यसंगतौ' इति प्रतिपादनाच्छब्दसंगतिविषयोऽभ्यासः परतो.
ऽपि गृहीतो न सैन्यं सूचयतीति । तथा परार्थबन्धप्रसक्तः कविः सुखमनो ना-
१ उक्तं च-'परस्य काव्यं खमिति ब्रुवाणो विज्ञायते शैरिह काव्यचौरः। विलोक्य
माणिक्यमयोग्यहस्ते प्रत्येति को नाम यदेतदस्य ॥ इति. जिनवर्धनसरिप्रणीतन्या-
ख्यायां संवादान्तरमप्युक्तम्.
-

Page 14****************************************************************************************
काव्यमाला ।
भिनवार्थोत्पत्तये क्लिश्यते । ततश्च परार्पितवर्ण्य विशेषेवर्णनायामशक्तः सञ्चपहास्यः
स्यात् । कीर्त्यर्थं च काव्यविधानं विपरीतफलमेव भवेदिति ॥
समस्यायां पुनः परार्थप्रहणं न विरुद्ध विशेषतस्तथा बैदुष्यातिशयदर्शनादिति
तथैव चाह-
परकाव्यग्रहोऽपि स्यात्समस्यायां गुणः कवेः ।
अर्थ तदर्थानुगतं नरं हि रचयत्यसौ ॥ १३ ॥
समस्यायां परकाव्यग्रहोऽपि विशिष्टबुद्धिप्रकाशलक्षणहेतुलाद्गुणः स्यात् कवेः
काव्यकर्तुरित्यर्थः ॥ अत्र परकाव्यग्रहणेन परकाव्यस्यैको वा द्वौ वा त्रयो वा
पादा ग्राह्याः, न तु संपूर्ण काव्यम् । परकाव्यग्रहणस्य गुणत्वे हेतुमाह-हि
यस्माद्धतोरसो समस्यापूरकः कृविस्तस्य परकाव्यस्य योऽर्थस्तस्यानुगतमनुयायि-
नमनुकूलमर्थमश्रुतपूर्व नवं निजप्रतिभाप्रागल्भ्येनाभिनवं रचयति । एवं च सम-
स्यापूरणे परकाव्यार्थमपि निजनिर्मलबुद्धिबलोत्पादिताभिनवार्थेन योजयन्कवि-
श्चमत्कारकारको भवतीति । समस्योदाहरणं यथा-केनाप्येकपादोऽर्पितः-'कन्ज-
लं जयति कुङ्कुमोपमम्' इति । एतदर्थ संगत्यर्थ पादत्रयं नवं विधेयम् । यथा-
'जानती भगवता भवं हतं पार्वती निजपतिभ्रमाद्रुषा।
रक्तमक्षि विदधे रुचास्य तत्कजलं जयति कुडमोपमम् ॥'
खमिदम् ॥ राज्ञार्पितं पादत्रयं कुमारसंभवस्य पृथक्पृथप्रसं यथा-'चकार
मेना विरहातुराङ्गी', 'प्रवालशय्याशयनं शरीरम्', 'हिमालयो नाम नगाधि-
राजः' इति । तुर्यपादेन पूरणे तु-
'चकार मेना विरहातुराङ्गी प्रवालशय्याशयनं शरीरम् ।
हिमालयो नाम नगाधिराजस्तव प्रतापज्वलनाजगाल ॥'
इत्यादि खयं ज्ञेयम् ॥
अथ काव्यनिमित्तमर्थोत्पत्तये सामग्रीमाह-
मनःप्रसत्तिः प्रतिभा प्रातःकालोऽभियोगिता ।
अनेकशास्त्रदर्शित्वमित्यर्थालोकहेतवः ॥ १४ ॥
सकलाधिविगमनान्मनसः प्रसन्नता। 'बुद्धिर्नवनवोन्मेषशालिनी प्रतिभा मता' ।
१. विषयैवर्णना' क. २. 'पृथक् पृथक् रक्तं' क; 'पृथग्रसत्वं' ख.

Page 15****************************************************************************************
१ परिच्छेदः ] वाग्भटालंकारः ।
प्रातःकालस्योपलक्षणवादपररात्रादिवेलापि ज्ञेया । तत्र हि मन्दमेधसोऽपि
मेधा प्रसीदति । अभियोग उद्यमोऽस्यास्तीति । इन् । तद्भावोऽभियोगिता । ना-
नाशास्त्रदर्शनशीलत्वं च । अत्र समुच्चयार्थश्वशब्दोऽनुत्तोऽपि गम्यते । यथा-
'अहरहर्नीयमानो गामश्वं पुरुषं पशुम् । वैवखतो न तृप्यति सुराया इव दुर्मदी॥'
इति पूर्वोक्ता अर्थालोकस्यार्थप्रकाशस्य हेतवो भवन्ति ॥
वर्ण्यवस्तुपरीवारं दृष्ट्वा बध्नन्विशेषणैः ।
वाक्यैर्वाशुकविर्भूयादुत्तरार्धोपमादिभिः ।
अथ समुत्पन्नस्यार्थस्य निवेशनविषये शिक्षामाह-
समाप्तमिव पूर्वार्धे कुर्यादर्थप्रकाशनम् ।
तत्पुरुषबहुव्रीही न मिथःप्रत्ययावहौ ॥ १५ ॥
कविरर्थस्य प्रकाशनं पूर्वार्ध काव्यस्य समाप्तमिव समाप्तप्रायं विदध्यात् । न तु
समाप्तमेव। उत्तरार्धे तूपमार्थान्तरन्यासादिप्रकारैर्थपूरणं कार्यमित्युक्तपूर्वम् ॥ पुनः
शिक्षान्तरमाह-कुर्यादिति क्रियानुवर्तते । तत्पुरुषश्च बहुव्रीहिश्च मिथः प्रत्यय-
मावहत इति मिथःप्रत्ययावहौ तौ परस्परप्रतीतिकारकौ न कुर्यादित्यर्थः ॥ यथा-
'वृत्रशत्रुः' इत्युक्ते वृत्रः शत्रुर्यस्येति बहुव्रीहौ सत्यपि वृत्रश्चासौ शत्रुश्चेति तत्पुरु-
पभ्रान्तिः स्यात् । एवं 'वीरपुरुषः' इत्युक्ते-वीरश्चासौ पुरुषश्चेति तत्पुरुषे सत्य.
पि वीराः पुरुषा यत्र ग्राम इति बहुव्रीहिप्रतीतिः स्यात् । एवं न कार्यम् । ननु,
'वृत्रश्चासौ शत्रुश्च' इत्यत्र 'वीरश्वासौ पुरुषश्च' इत्यत्र च कर्मधारयसद्भावात्तत्पु-
रुषत्रान्तिरयुक्ता प्रोक्तति चेत्, मैवम् । कर्मधारयसंज्ञाधिकारे तत्पुरुषसंज्ञाया
अपि शाब्दिकैः प्रतिपादनात् । ततः कर्मधारयः तत्पुरुषसहचर एवेति तत्पुरुष-
भ्रान्तिरुक्ता । 'अनुष्टुभि सनौ नाद्यात्' इति वचनानिषिद्धो नगणपातः 'तत्पुरुष-
बहुव्रीही' इत्यत्र न विरुद्धः स्यात् , अस्य शिक्षाशास्त्रवादिहेतुभिः ॥
१. अयं श्लोकः कास्वपि टीकासु- न व्याख्यातः केवलं प्रकृतटीकायामेव लभ्यते,
ख पुस्तके तु मूले टीकायां चोपलभ्यते. परंतु व्याख्यास्य नोपलभ्यते. परं प्रकृतव्या-
ख्यायामेव 'समाप्तमिव पूर्वार्धे-' इति वक्ष्यमाणश्लोकव्याख्यायां 'उत्तरार्धे तूपमार्थान्त.
रन्यासादिप्रकारैरर्थपूरणं कार्यमित्युक्तपूर्वन्' इति लेखेनास्य पद्यस्योक्तत्वं प्रतीयते, त-
चोक्तत्वं मूले टीकायां वेति संदिग्धम्.

Page 16****************************************************************************************
काव्यमाला।
samAL
AMARPAN..
TAMMmtamny.
PM
.
-
-
-
पुनः शिक्षान्तरमाह-
एकस्यैवाभिधेयस्य समासं व्यासमेव च ।
अभ्यस्येत्कर्तुमाधानं निःशेषालंक्रियासु च ॥ १६ ॥
कविः एकस्यैव एकस्याप्यभिधेयस्यार्थस्य समासं लघुनि च्छन्दसि संक्षेप, व्यान
समेव च विस्तरमपि च कर्तुं विधातुमभ्यस्वेच्छिक्षयेत् । लघुच्छन्दसार्थस्य संक्षेप
कर्तुमभ्यस्येत् । प्रौढच्छन्दसार्थस्य विस्तरमपि कर्तुमभ्यस्येत् । तथा । कविरभ्य-
स्पेत् । किं कर्तुम् । आधानं कर्तुं अर्थस्य स्थापना कर्तुम् । कासु । निःशेषालंकि-
यासु सर्वालंकारेषु । अयं भावः-सर्वेष्वप्यलंकारेषूपमादिश्वेकस्याप्यर्थस्य स्था-
पनां कर्तुं चाभ्यस्येदित्यर्थः ॥ प्रौढस्यार्थस्य लघुच्छन्दसा समासो यथा-
'ढकाध्वनिप्रतिध्वानमुखरास्त्वद्रिपून्भयात् ।
लीयमानाभिकुजेषु वारयन्तीव पर्वताः॥'
अस्यैवार्थस्य व्यासो यथा-
'यात्रारम्भभयानकानकशतवानप्रतिध्वानिनः
खस्योच्छेदपराभवागमममी संभाव्य शङ्काकुलाः ।
त्रासावेशवशाद्वसन्तमधुना त्वद्वैरिराजवर्ज
दूरादेव निराकरिष्णव इव खामिन्विभान्यद्रयः ॥'
अथवा-
'ज्योत्स्ना गङ्गा परब्रह्म दुग्धधारा सुधाम्बुधिः ।
हाराश्चापि न रोचन्ते रोचते यदि ते यशः॥'
अयं समासः । अस्यैव व्यासो यथा-
'ज्योत्स्ना स्निग्धा न, नो वा हरति हरशिरोरङ्गिणी हृत्तरङ्गि-
ज्यानन्दब्रह्म रम्यं न भवति, मधुरा नाप्यसौ दुग्धधारा ।
मुग्धा दुग्धाम्बुधेनों विलसति लहरी हारिणो वा न हाराः
प्रत्यमाः खर्गशृङ्गाङ्गणरमणचणाः कीर्तयश्चेत्त्वदीयाः ॥'
खे। तथा निःशेषालंकारेश्वर्थाधानविषयेऽभ्यासो यथा-'मुखमस्याः सुन्दरम्'
इत्येतावन्मात्रोऽर्थों 'मुखकमलं सुन्दरम्' इति रूपके आधीयते, 'अस्या मुखे
षट्पदावलिः कमलबुद्ध्या निपतति' इति भ्रान्तिमदलंकारे, 'अस्या मुखे घटिते
विधात्रा चन्द्रः किमर्थं निष्पादितः' इत्याक्षेपे 'इदमेतस्या मुखमथवा पद्मम्' इति

Page 17****************************************************************************************
१ परिच्छेदः ] वाग्भटालंकारः।
संशयालंकारे, 'इदं न मुखं किंतु कमलम्' इत्यपहुतौ, 'अनलंकृति सुभगमस्याः
त्रियो मुखम्' इति विभावनायाम् , 'अस्या युक्त्या वदनकान्तिभिर्निराकृते विला-
सभवनतमोभरे न स्मरति प्रदीपं परिजनः' इत्यतिशये । एवमन्येष्वलंकारेषु स
एवार्थोऽभ्यसनीयः ॥
अथ काव्यकर्तृणां विशेषं ज्ञापयति-
स्पादनर्धान्तपादान्तेऽप्यशैथिल्ये लघुर्गुरुः ।
पादादौ न च वक्तव्याश्चादयः प्रायशो बुधैः ॥ १७ ॥
अर्धस्यान्तः अर्थान्तः पादस्यान्तः पादान्तः, अर्धान्तश्चासौ पादान्तश्च अर्धा-
न्तपादान्तः, न अर्धान्तपादान्तोऽनर्धान्तपादान्तः । अथवा । अनर्धान्तश्चासौ
पादान्तश्चेति समासविधिः । आस्तां तावत् । यत् अर्धान्तपादान्ते अर्धान्तरूपे
पादान्ते लघुवर्णो गुरुभवति । किंतु अनर्धान्तपादप्रान्तेऽपि लघुवर्णो गुरुर्भवति ।
कस्मिन्सति । अशैथिल्ये सति । शिथिलस्य भावः शैथिल्यम्, न शैथिल्यम-
शैथिल्यम् , तस्मिन्बन्धस्य दृढत्वे सतीत्यर्थः ।
'तुभ्यं नमस्त्रिभुवनार्तिहराय नाथ तुभ्यं नमः क्षितितलामलभूषणाय ।
तुभ्यं नमस्त्रिजगतः परमेश्वराय तुभ्यं नमो जिन भवोदधिशोषणाय ॥"
एवंविधेषु वसन्ततिलकेन्द्रवज्रादिषु छन्दःसु बन्धस्य दृढत्वे सति प्रथमतृतीय-
पादान्तेऽपि लघुर्गुरुः स्यात् । न पुनर्मालिनीप्रभृतिषु, बन्धशैथिल्यसंभवात् ।
तथा बुधैः पादस्यादौ चादयो न वाच्याः । यथा-'च नौमि नेमि सुविधि
सुपार्श्वम्' इत्यादि । प्रायोग्रहणात्-रे-धिक्-हा किं-न-आः-प्रभृतयो न
दुष्टाः । यथा-
"रे राक्षसाः कथयत व स रावणो यो रत्नं रवीन्दुकुलयोरपहृत्य नष्टः ।
'यां चिन्तयामि सततं मयि सा विरक्ता साप्यन्यमिच्छति जनं स जनोऽन्यसक्तः ।
अमत्कृते च परितुष्यति काचिदन्या धिक्तां च तं च मदनं च इमां च मां च ॥'
'आः सर्वतः स्फुरति कैरवमाः पिबन्ति ज्योत्स्नां कषायमधुरामधुना चकोराः।
जातोऽथ सैष चरमाचलचूलचुम्बी पङ्केरुहप्रकरजागरणप्रदीपः ॥'
अन्यत्स्वयमप्यूहनीयम् ॥
A

Page 18****************************************************************************************
काव्यमाला।
अथ कविसमयं शिक्षयितुमाह--
भुवनानि निबनीयात्रीणि सप्त चतुर्दश ।
अप्यदृश्यां सितां कीर्तिमकीर्ति च ततोऽन्यथा ॥ १८ ॥
कविविश्वानि काव्ये त्रीणि निबनीयात् । वर्गमर्त्यपाताललोकभेदात् । अथवा
सप्त यथा--(१) भूर्लोक (२) भुवर्लोक-(३) खर्लोक-( ४ ) महर्लोक
(५) जनोलोक (६) तपोलोक-(७) सत्यलोक इति । यद्वा चतुर्दश ।
यथा--सप्त पूर्वीण्येव । ( 6 ) तलं (९) वितलं (१०) सुतलं ( ११)
नितलं (१२) तलातलं ( १३ ) रसातलं (१४) पातालमिति । मतान्त-
रेण भुवनान्येकविंशतिरपि ॥ तथा~यद्यपि शुक्लत्वादयो गुणा मूर्तिमहव्या-
श्रयास्तथापि कीर्तिमदृश्यामप्यमूर्तामपि श्वेतां निबधीयात् । अदृश्यामप्यकीर्ति
ततः श्वेतकीर्तेरन्यथा अपरप्रकारामसितां कृष्णामित्यर्थः। निबध्नीयात् ॥
वारणं शुभ्रमिन्द्रस्य चतुरः सप्त चाम्बुधीन् ।
चतस्रः कीर्तयेद्वाष्टौ दश वा ककुभः क्वचित् ॥ १९ ॥
यद्यपि हस्तिनां वर्णः कृष्णस्तथापि सुरेन्द्रस्य गजं शुत्रं कीर्तयेत् । तथा-
मेस्तुरगाणां लोहितवर्णः, सूर्यतुरगाणां नीलवर्णः, इन्द्रतुरङ्गस्य कडारो वर्णः,
शेषः स्वयमूहनीयः ॥ अम्बुधीन वर्णयेत् । कति चतुःसंख्यान् । पूर्वपश्चिमद-
क्षिणोत्तरभेदात् । किंवा ( १ ) लवण-(२) क्षीर-( ३ ) दधि-( ४ ) आज्य-
(५) सुरा (६) इक्षु (७) खादुवारिसमुद्ररूपान्सप्तलोकप्रसिद्धान् । तथा
ककुभो दिशः कीर्तयेत् । कति । चतस्रः। अथवाटौ । यद्वा दश । न सर्वत्रापि
दश किंतु कचित्स्थाने काव्योपयोगिनि पूर्वपश्चिमदक्षिणोत्तरभेदाच्चतस्रो दिशः।
चतसृणां विदिशां प्रक्षेपादष्टौ । ऊर्ध्वदिगधोदिक्प्रक्षेपादृशापि दिशः । अत्रोदा-
हरणानि तेषु तेषु स्थानेषु स्वयं ज्ञेयानि ॥
पुनः शिक्षामाह--
यमकश्लेषचित्रेषु बक्योर्डलयोर्न भित् ।
नानुस्खारविसर्गौ च चित्रभङ्गाय संमतौ ॥ २० ॥
यमकालंकारे श्लेषालंकारे चित्रालंकारे बकारवकारयोर्न भितू न भेदो भवति ।

Page 19****************************************************************************************
--
MAM
१ परिच्छेदः ] वाग्भटालंकारः।
पुनः कयोः । डकारलकारयोः। तथा-अनुखारश्च विसर्गश्च चित्रस्य हारबन्ध-
च्छत्रबन्धादिरूपस्य भङ्गाय विघाताय न संमतौ । न कथितावित्यर्थः ॥
अथ क्रमेणोदाहरणानि-
[तत्र] यमके बवयोर्डलयोरभेदो यथा-
शङ्कमानैर्महीपाल कारागारविडम्बनम् ।
त्वद्वैरिभिः सपत्नीकैः श्रितं बहुविडम्बनम् ॥ २१॥
हे महीपाल क्षितिपाल, द्वैरिभिर्वनं श्रितम् । किंविशिष्टम् । बहुनि विडानि
बिलानि सादेविवराणि यत्र तत् । सह पत्नीमिर्वर्तन्त इति सपत्नीकास्तैः । किं
कुर्वाणः । शन्ते इति शङ्कमानास्तैः । किं कर्म । तव कारारूपे अगारे विडम्बनं
गुप्तिगृहतदर्थनमित्यर्थः । कारा चासावगारं चेति कर्मधारयः। अत्र श्लोके यम-
कालंकृते विडम्बनं बहु विलम्बनमिति बवयोर्डलयोश्चाभेदः ॥
श्लेषे बवयोरभेदो यथा-
त्वया दयाण विभो रिपूणां न केवलं संयमिता न बालाः ।
तत्कामिनीभिश्च वियोगिनीभिर्मुहुर्महीपातविधूसराङ्गाः ॥ २२ ॥
हे स्वामिन् , रिपूणां वालाः शिशवो न केवलं त्वया न संयमिताः न केवलं
त्वया न बद्धाः । बन्दीकृता इत्यर्थः । किंतु तेषां रिपूणां कामिनीभिरपि बाला
न संयमिताः । अत्र बालाः केशा न बद्धा इत्यर्थः । त्वया दयाइँण सता न
संयमिताः, तत्कामिनीभिश्च वियोगिनीभिः सतीमिर्न बद्धा इति । बालाः शिशवो
वालाश्च केशाः। किंविशिष्टाः। मुहुर्महीपातविधूसराङ्गाः। मुहुर्वारंवारं मह्यां
पातेन पतनेन विधूसरं विशेषेण धूलिमिश्रितं अङ्गं येषां वे तथा । अत्र बालवा-
लशब्दयोर्बवयोरैवयम् ॥
श्लेषे डलयोरैक्यं यथा-
देव युष्मद्यशोराशिं स्तोतुमेनं जडात्मकम् ।
उत्कण्ठयति मां भक्तिरिन्दुलेखेव सागरम् ॥ २३ ॥
हे देव राजन् । अनेकार्थनाममालायां देवशब्दो राजार्थोऽप्यस्ति । युष्माकं
यशसां राशि स्तोतुं वर्णयितुं त्वदीया भक्तिर्मामुत्कण्ठयति उत्सुकं करोति । एनं
इमं प्रत्यक्षं माम् । किंविशिष्टम् । जड आत्मा यस्य स जडात्मा जडात्मैव जडा-

Page 20****************************************************************************************
काव्यमाला।
aulapan
Pawadi
L-
HTMLTHRE
NA
RAN
स्मकः ।खा का प्रत्ययाः । का इव । यथा इन्दोर्लेशा सागरमुत्कण्ठयति उल्ल-
सितं करोति । सागरमपि किंभूतम् । जडात्मकं जलं नीरं आत्मा खरूप यस्य स
जलात्मकतं तथा । अत्र जडजलशब्दयोर्डलयोरैक्यम् ॥
बथ चित्रे डलयोरेक्यं यथा-
चन्द्रेडितं चटुलितस्वरधीतसाररत्नासनं रभसकल्पितशोकजातम् ।
पश्यामि पापतिमिरक्षयकारकायमल्पेतरामलतपः कचलोपलोचम् ॥२४॥
अहं देवं पश्यामीति संटङ्कः । चन्द्रेण सकलज्योतिश्चक्रवामिना ईडितः स्तु-
ततम् । पुनः किंभूतम् । चटुलितखरधीतसाररनासनम् । खरशब्दोऽव्ययम-
स्ति । खः खर्गेऽधीतो विख्यातः । मेरुरित्यर्थः । तस्य सारं रत्नमयं आसनं
पाण्डुकम्बलादिशिलास्थितम् । चटुलितं चञ्चलीकृतं खरधीतस्य मेरुशैलस्य सारर-
मासनं येन स तम् । श्रीवीरेण मेरोः कम्पनात् आसनमपि कम्पते इति । अथ-
वा । खः खर्गेण खर्गवासिदेवजनेन अधीतं पठितं व्यावर्णितं सारं बलं यस्य स
खरधीतसार इन्द्र इत्यर्थः । चटुलितं कम्पितं खरधीतसारस्येन्द्रस्य रनासनं येन
स तम् । परमेश्वरस्य कल्याणेषु इन्द्राणां सिंहासनानि कम्पन्त इति । रभसेन
वेगेन कल्पितं छिन्नं शोकजातं असमाधिसमूहो येन स तम् । पुनः कथंभूतम् ।
पापान्येव तिमिराणि पापतिमिराणि तेषां क्षयं करोतीति पापतिमिरक्षयकारः
पापतिमिरक्षयकारः कायो देहो यस्य स तम् । अल्पेतरं च तत् अमलं
चाल्पेतरामलं अल्पेतरामलं च तत्तपश्च तस्मै अल्पेतरामलतपसे कचलोपं कचानां
केशानां लोपोऽपनयनं लोचयति दर्शयतीति अल्पेतरामलतपःकचलोपलोचतम् ।
अत्र चन्द्रेडितचटुलितशब्दयोर्डलयोरैक्यम् इदं काव्यं हारमालिख्य वाचनीयम् ॥
चित्रे बवयोरैक्यं यथा-
प्रचण्डबल निःकाम प्रकाशितमहागम ।
भावतत्त्वनिधे देव भालमत्राद्भुता तव ॥ २५ ॥
प्रचण्डमुत्कटं बलं वीर्य यस्य स संबोध्यः । निर्गतः कामात्कन्दीनिष्का-
मस्तस्यामन्त्रणम् । निष्कामेत्यत्र निर्दुबहिराविःप्रादुश्चतुराम्' इत्यनेन सूत्रेण
निशब्दस्य रेफः षो भवति, परमत्र चित्रार्थ बाहुलकात्षो न कृतः। तेन
विसर्ग एव निःकामेति । महांश्वासावागमश्च प्रकाशितो महागमो येन स संबोध्यः ।
भावोऽभिप्रायश्चित्तमित्यर्थः । तस्य तत्त्वानि भावतत्त्वानि ज्ञानादीनि तेषां निधि-

Page 21****************************************************************************************
२ परिच्छेदः] वाम्भटालंकारः।
रिव निविस्तस्यामन्त्रणम् । हे देव, तव भा प्रभालमतिशयेन अत्र विश्वत्रयेऽपि
बद्धता आश्चर्यकारिणी । अस्तिक्रियानुक्तापि गम्यते 'यत्रान्यक्रियापदं न श्रूयते
तत्रास्तिर्भवन्तीपरः प्रयुज्यते' इति वृद्धवचनप्रामाण्यात् । अत्र भावबलयोर्बव-
योरक्यम् । तच छत्रस्थापनायां खयं ज्ञेयम् ॥ तथा-'चन्द्रेडितम्' इत्यत्रानु-
खारेण चित्रभो न । 'निःकाम-' इत्यत्र विसर्गाभ्यां न चित्रमाः॥
- 'भवकाननमत्तेम भनमायातमःप्रभ ।
विनयात्त्वां स्तुवे वीर विनतत्रिदशेश्वर ॥'
इदमपि छत्रकाव्यं क्वचिदृश्यते ॥
"अथ पूर्वोक्तमेवार्थमुपसंहरनाह-
अधीत्य शास्त्राण्यभियोगयोगादभ्यासवश्यार्थपदप्रपञ्चः।
तं तं विदित्वा समयं कवीनां मनःप्रसत्तौ कवितां विदध्यात् ॥२६॥
अमियोगस्योद्यमस्य योगात् शास्त्राणि धर्मशास्त्रकामशास्त्रार्थशास्त्रशब्दशास्त्र-
नीतिशास्त्रवैद्यशास्त्रज्योतिःशास्त्रालंकारशास्त्रप्रभृतीन्यध्ययनपूर्वमधीय अर्थाश्च
पदानि च अर्थपदानि तेषां प्रपञ्चः अभ्यासेन वश्यो वशवर्ती अर्थपदप्रपञ्चः
शब्दार्थप्रपञ्चो यस्य स तं तं प्रसिद्ध पूर्वकविप्रयुक्तं कवीनां समयं कविसिद्धान्तं
शाखा ततो मनसश्चित्तस्य प्रसत्तौ प्रसन्नत्वे सतीत्यर्थः । कवेः कर्म कविता तो
विदभ्याकुर्यात् ॥
इति वाग्भटालंकारव्याख्यायां सिंहदेवगणिकृतायां प्रथमः परिच्छेदः ।
द्वितीयः परिच्छेदः।
अथ काव्यशरीरं दर्शयन्नाह-
संस्कृतं प्राकृतं तस्यापभ्रंशो भूतभाषितम् ॥
इति भाषाश्चतस्रोऽपि यान्ति काव्यस्य कायताम् ॥१॥
तस्य पूर्वप्रस्तुतस्य काव्यस्य एताश्चतस्रोऽपि भाषाः कायतां शरीरत्वं प्राप्नु.
वन्ति । चतस्रोऽपि भाषाः काव्यस्य शरीरप्राया इत्यर्थः ॥
अथ भाषाचतुष्टयं स्पष्टयति-
संस्कृतं स्वर्गिणां भाषा शब्दशास्त्रेषु निश्चिता।
प्राकृतं तज्जतत्तुल्यदेश्कादलमनेकपा ॥२॥
२ वा.

Page 22****************************************************************************************
१४
काव्यमाला।
..देवानां भाषा संस्कृतं भवति । किंविशिष्ट । शब्दशानेषु व्याकरणेषु
निश्चिता सम्यग्व्युत्पत्त्या निर्णीता । प्रकृतेः संस्कृतादागतं प्राकृतं अनेकधा
बनेकप्रकारेमवति । तजं च तत्तुल्यं च देश्यं च तजतत्तुल्यदेश्यानि तानि
बादौ यख तत्तथा । तस्मात्संस्कृताजायते स तजम् । यथा-
"सिरिसिद्धराम सच साहसरसिक त्ति कित्तणं तुज्झ ।
कहमण्णहा मणं मह पडन्तमअणत्यमकमसि ॥'
हे सिद्धराज जयसिंहदेव, तव साहसरसिक इति कीर्तनं सत्यमस्ति तत्तथा।
अन्यथा कथं मनो मम आक्रामसि । मनः किंभूतम् । पतन्ति मदनास्त्राणि
सरबाणा यत्र तत् । अत्र संस्कृतशब्दा एवं प्राकृतीभूता इति तजम् । तेन
संस्कृतेन तुल्यं समसंस्कृतमित्यर्थः । उदाहरणं यथा-'संसारदावानलदाहनी-
रम्-' इत्यादिस्तुतयः । अत्र प्राकृतेऽपि संस्कृतशब्दा नान्यथा भवन्तीति ॥
देशे भवं देश्यम् । यथा-
__ 'सत्तावीसजोअणकरपसरो जाव अज वि न होइ ।
पडिहत्यबिम्बगहवइवअणे ता वज उजाणम् ॥'
अत्र सत्तावीसमोअणशब्दो देश्यश्चन्द्रार्थे, तस्य किरणप्रसरो यावत् अद्यापि
अभवति । पडिहत्थशब्दोऽपि देश्यः संपूर्णार्थः । गहवइशब्दो देश्यश्चन्द्रार्थः ।
ततो हे संपूर्णमण्डलचन्द्रवदने, तावत्त्वं उद्यानं बजेति ॥
__ आदिशब्देन शौरसेनी भाषा मागधी च गृह्यते । शौरसेनीमागथ्योः प्राकृता-
दल्प एव मेदः शौरसेनी यथा-इदानींशब्दे इलोपः-'जंदाणी दुव्वलो अहयम्'।
तशब्दस्य ता-'ता पहि' । एवशब्दस्य य्येव-'इह य्येव' । ननुशब्दस्य
णम्-'ण भणामि तुमम्' । अम्महेशब्दो हर्षे–'अम्महे, एसो वल्लहो जणो' विदू-
षकादीनां हर्षे ही ही भो इति शब्दा:-'ही ही भो, एस नरु जम्पई' इत्यादि।
मागधीभाषायां अकारान्तस्य सौ एभवति–'एस वलहे' । तथा अहंश-
ब्दस्य हगे भवति-'हगे अगदा' । तिष्ठतेस्तकारस्य चकारः-'चिट्ठ तुमम्'।
तथा रेफस्य लः, णकारस्य च नः । यथा तरुणस्थाने 'तलुन' इति, रूक्षस्थाने
'लुक्ख' इत्यादि । एवमनेन प्रकारेणानेकधा प्राकृतं ज्ञेयम् ॥
अपभ्रंशभाषामाह-
___ अपभ्रंशस्तु यच्छुद्धं तत्तद्देशेषु भाषितम् ।
अपभ्रंशः पुनर्भवति । स इति स्वयं गम्यते । यत्तेषु तेषु कर्णाटपञ्चालादिषु

Page 23****************************************************************************************
२ परिच्छेदः] वाग्मटालंकारः।
शुद्ध अपरभाषाभिरमिश्रितं भाषितं सोऽपभ्रंशो भवतीत्यर्थः । इह क्वचिदभू-
तोऽपि रेफो भवति । यथा-'चारुद तुहु अइमां डि अउदीसह सब पढन्तु ।
कहि मा कामहं आविसइ अम्हं के रनु कन्तु ॥'
पैशाचीमाह-
यद्भूतैरुच्यते किंचित्तौतिकमिति स्मृतम् ॥ ३ ॥
यत्किंचितैः पिशाचरुच्यते जल्प्यते तद्भौतिकं पैशाचिकमिति कथितम् ।
भूतानामिदं भौतिकम् । अत्र दकारस्य तः। यथा--'मालुतेवं तवं नमह' मारु-
देवं देवं नमत । यूयमित्यर्थः । हृदयस्य यकारः पकारो भवति । यथा-हितपं
पंके इ' । रस्य लः । यथा 'लुद्दौ रौद्र इत्यर्थ इत्यादि ॥
अथ वाङ्मयस्य द्विप्रकारत्वमाह-
छन्दोनिबद्धमच्छन्द इति तद्वाङ्मयं द्विधा ।
पद्यमाचं तदन्यच्च गचं मिश्रं च तद्वयम् ॥ ४॥
तत्प्रसिद्धं वाचां विकारो वाङ्मयं द्विधा द्विप्रकारं भवति । एक मात्रागण-
बन्धाच्छन्दसा निबद्धम् । अपरं च अच्छन्दश्छन्दोरहितम् । आयं छन्दोनि.
बद्ध पद्यं कथ्यते । तदन्यत् ततोऽन्यच्छन्दोविहीनं गद्यं कथ्यते । तयोर्द्वयं
तयं छन्दोनिबद्धाच्छन्दसोर्द्वयं मित्रं कथ्यते गद्यपद्यरूपम् । तच्च चम्पूरिति
मिश्रम् । 'गद्यपद्यमयी चम्पूः' इति वचनात् । मिश्रं च नाटकादिषु चम्पूप्रन्थेषु
च भवति ॥
काव्ये दोषपरिहारार्थमाह-
अदुष्टमेव तत्कीय खर्गसोपानपतये ।
परिहार्यानतो दोषांस्तानेवादौ प्रचक्ष्महे ॥ ५॥
तत्काव्यमदुष्टमेव दोषरहितमेव कीर्तिनिमित्तं भवति । किंविशिष्टायै की ।
खर्गस्य स्वर्गरूपस्य आवासस्य सोपानपङ्किरिव स्वर्गसोपानपतिस्तस्यै । यथा
सोपानपतया उच्चस्तरे प्रासादे आरुह्यते, कीर्तिरूपसोपानश्रेण्या कवयः काव्यक-
रणेन खर्गलक्षणतुङ्गप्रासादमारोहन्ति । कविकीर्तेः खर्गेऽपि विस्तीर्यमाणत्वात् ।
अतः कारणात्परिहार्यान्दोषान्प्रसिद्धानादौ धुरि प्रचक्ष्महे कथयामो वयम् ॥

Page 24****************************************************************************************
V
ARSHAN
HILOSOP
TACT
काव्यमाल।
-तत्र काव्ये दोषाखिविधा भवन्ति । पददोषा वाक्यदोषा वाक्यार्थदोषाश्च ।
वत्र प्रथमं पदविषयानष्टौ दोषानाह-
अनर्थकं श्रुतिकटु व्याहतार्थमलक्षणम् ।
खसंकेतप्रप्तार्थमप्रसिद्धमर्समतम् ॥ ६॥
ग्राम्यं यच्च प्रजायेत पदं तन्न प्रयुज्यते ।
कचिदिष्टा च विद्वद्भिरेषामप्यपदोषता ॥ ७ ॥ (युग्मम्)
न विद्यतेऽर्थः प्रयोजनं यस्य तदनर्थकम् । निष्प्रयोजनमित्यर्थः । श्रुतौ श्रवणे
कटु श्रुतिकटु, यत् श्रवणे कर्कशमित्यर्थः । व्याहतो विरुद्धोऽर्थो यस्य तव्याहतार्थ,
विरुद्धार्थमित्यर्थः । न विद्यते लक्षणं शब्दशास्त्रव्युत्पत्तिर्यस्य तत्तथा । व्याकरण-
हीनमित्यर्थः । खसंकेतेनैव न परसंकेतेन प्रकल्पितोऽर्थो यस्य तत्तथा। खाभि-
प्रायकल्पितमित्यर्थः । शाले क्वचित्प्रोक्तमपि यन प्रसिद्धं विख्यातं तत् अप्र-
सिद्धम् । असंमतं नाभिमतमित्यर्थः ॥ प्रामे प्रत्सन्तपुरे भवं ग्राम्यं ग्रामीणजनव-
चनतुल्यमित्यर्थः । एवंविधं यत्पदं प्रजायेत प्रादुर्भवेत् तत्पदं शब्दरूपं न प्रयु-
ज्यते, काव्येषु तादृशस्य पदस्य दुष्टखात् । अत्रापवादमाह-कृचिदिष्टा
बेत्यादि । कचित्केषुचिदनुवादोऽपहासार्थेषु विद्वद्भिः पूर्वाचायैरेषामपि पूर्वो-
कदुष्टपदानामपि अपदोषता निर्दोषता इष्टा । प्रतिपादितेत्यर्थः ॥ यथा-
'मुखं चन्द्रनियं धत्ते श्वेतश्मश्रुकराकुरैः।
अत्र हास्यरसोद्देशे प्राम्यत्वं गुणतां गतम् ॥'
हास्यरसावतारादिहेतवे प्राम्यादिपदान्यपि गुणाय भवन्तीति भावः ॥
तत्र प्रथममनर्थकमाह-
प्रस्तुतेऽनुपयुक्तं यत्तदनर्थकमुच्यते ।
यथा विनायकं वन्दे लम्बोदरमहं हि तु ॥ ८ ॥
प्रस्तुते प्रारब्धेऽर्थे यदनुपयुक्तं नोपयुक्तं अनुपयोगि भवति तत्पदमनर्थकमु.
च्यते । उदाहरणमाह-यदिति । यथाशब्दो दृष्टान्तोपन्यासार्थः । अत्र लम्बो-
दरपदं हि तु इति च सर्वमनर्थकम् । यतः यत्खरूपमात्रवाचकं पादपूरणमात्रं
च यत् तइयमपि अनर्थकं ज्ञेयम् । लम्बोदरपदं हि स्वरूपमात्रवाचकम् । हितु-
पदे तु पादपूरणमात्रार्थके । अतोऽनर्थकानि । तथा वन्दे इत्यत्र वर्तमानतया

Page 25****************************************************************************************
२ परिच्छेदः] वाग्भटालंकारः।
एकवचनस प्रयोगादहमित्यपि खयं लभ्यते । अतोऽहमिति पदमपि पुनरुक्त-
वादनयंक शेयम् । प्रयोजनविवक्षायां तु अहमितिपदं प्रयुक्तं नानर्थकमिति ।
अत्र शिष्य माह-'ननु लम्बोदरपदं गणेशार्थप्रतिपादकं ततः कथमनर्थकम् ।
न च वाच्यं विनायकशब्देनेवोक्तार्थत्वात् पुनरुक्तदोषः स्यादिति । पुनरुक्तदो-
षस्यात्रानिषिद्धत्वात्' । अत्रोच्यते-पुनरुक्तदोषा अनर्थकदोषेऽन्तर्भवन्ति ।
ये तु पुनरुत्तदोषान्पृथतिषेधन्ति, तेऽपि पदार्थप्रतिपत्तौ जातायां पदान्तरप्र.
योगमनुपयोगिनं मन्यन्त एव । न चेह प्रस्तुते वन्दे इत्यर्थे लम्बोदरपदं कंचि-
दुत्कर्ष पुष्णाति । तेन पुनरुक्तदोषोऽनर्थकदोषेऽन्तर्भवतीति सिद्धम् । यत्तु वक्ता
हर्षभयादिवशात् पदं द्विस्त्रिी प्रयुङ्के, तत्र नायं दोषः । तेन विना हि कथं
हर्षभयादिप्रतीतिः स्यात् । तदुक्तं श्रीआवश्यके-
'सज्झायज्झाणतवो स हेसु उवएसुथुवइवयणेसु ।
संत गुणकित्तणेसु अ न हुन्ति पुनरुत्तदोसाओ ॥'
यथा-
'जयजय वव्वरजिष्णो विष्णोरवतार भूप जयसिंह ।
अतिकेशहस्तहस्तव्यावृतदुर्वारवीर भुवनेऽस्मिन् ॥'
अत्र जयजयशब्दं विना हर्षो न गम्यते । हस्तशब्दयोस्तु पुनरुताभासत्व-
मेव । भिन्नार्थत्वात् । भये यथा अहिरहिः । एवं वीप्सानुवादादिष्वपि द्रष्टव्यम् ॥
अथ श्रुतिकटु आह-
निष्ठुराक्षरमत्यन्तं बुधैः श्रुतिकटु स्मृतम् ।
एकाग्रमनसा मन्ये स्रष्ट्रेयं निर्मिता यथा ॥९॥
_ विद्वद्भिर्भृशं कठोराक्षराणि यत्र तत्पदं 'श्रुतिकटु' इति पठितम् । उदाहरण-
माह-एकेति । यथाशब्दो निर्देशनोपदर्शनार्थः । इयं युवती स्रष्ट्रा विधात्रा
घटिता। किंभूतेन । एकाग्रं सावधानं मनो यस्य स एकाग्रमनास्तेन । मन्ये
इति वितर्के । एवंविधाद्भुतरूपस्यान्यथानुपपत्तेरिति । अत्र स्रष्ट्रा इति कठोरम् ॥.
व्याहतार्थमाह-
व्याहतार्थ यदिष्टार्थबाधकार्थान्तराश्रयम् ।
रतस्त्वमेव भूपाल भूतलोपकृतौ यथा ॥ १० ॥
। १. एषा तुरीयचरणे स्फुटार्थी, पादत्रयेऽस्फुटार्था.

Page 26****************************************************************************************
काव्यमाला।
14 AVONAL
dimameranepal
Manin NSPITH
P
--mominants
IN
-----2
-----
----
-
२४............................ ...... -
तत्पदं व्याहतार्थ भवति, यदभीष्टार्थस्य बाधकं अर्थान्तरमन्यार्थमाश्रयति ।
एकसादर्यादन्योऽर्थः अर्थान्तरं इटार्थबाधकं च तदर्थान्तरं च इष्टार्थबाधका-
धान्तर यानयो यस्येति समासविधिः । उदाहरणं यथा-भूतलस्योपकृतिरुप-
कारतस्यां त्वं रत आसक्त इतीष्टोऽर्थः । तस्य बाधकं भूतानां प्राणिनां लोप-
करणे रतस्त्वमित्येवंविधमर्थान्तरमाश्रयति भूतलोपकृतिशब्दः ॥
अथालक्षणं लक्षयति-
शब्दशास्त्रविरुद्धं यत्तदलक्षणमुच्यते ।
मानिनीमानदलनो यथेन्दुर्विजयत्यसौ ॥ ११ ॥
यत्पदं शब्दानां शास्त्रेण व्याकरणेन विरुद्धं तदलक्षणं कथ्यते । उदाहरति-
ययेत्युदाहरणार्थम् । मानवतीनां तरुणीनां मानस्याहंकारस्य दलयतीति दलनो
विदारक इन्दुश्चन्द्रो विजयति विशेषेण जयति । चन्द्रोदये मन्मथोन्मादेन पतिषु
साहंकारा अपि युवतयो मानं मुञ्चन्तीति । अत्र 'परावेर्जेः' इति सूत्रेणात्मनेपद-
प्राप्तिर्विजयतीति परस्मैपदं दुष्टम् । विजयते इत्येव सत्यम् ॥
खसंकेतप्रकृतार्थमाह-
खसंकेतप्रकृतार्थ नेयार्थान्तरवाचकम् ।
यथा विभाति शैलोऽयं पुष्पितैर्वानरध्वजैः ॥ १२ ॥
नीयत इति नेयं प्राह्यं न तु गम्यम् । नेयं च तदर्थान्तरं च नेयार्थान्तर
तस्य वाचकं पदं खसंकेतप्रक्लप्तार्थ भवतीत्यर्थः । उदाहरति यथेति । अत्र
वानरध्वजैरिति ककुभाख्यैरर्जुनवृक्षरित्यर्थः । वानरध्वजशब्देनार्जुननामा पाण्डवः
कथ्यते तस्य कपिध्वजवात् । ननु अर्जुननाना सादृश्येन ककुभवृक्षास्तेन वान-
रध्वजपदं नेयार्थम् । वानरध्वजशब्देन हि ककुभवृक्षा न कथ्यन्ते, ततः खसं-
केतप्रक्लप्सार्थ वानरध्वजपदम् । यत्तु समस्तकविसंकेतनं तत्र न दोषः। यथा
रथाङ्गशब्दश्चक्रनानि पक्षिणि, द्विरेफशब्दो भ्रमरे । द्विकशब्दः काके ।
अथाप्रसिद्धमाह-
यस्य नास्ति प्रसिद्धिस्तदप्रसिद्ध विदुर्यथा ।
राजेन्द्र भवतः कीर्तिश्चतुरो हन्ति वारिधीन् ॥ १३ ॥
यस पदस्य प्रसिद्धिः कविरूढिर्नास्ति तदप्रसिद्धं विदुः तथात्वेन जानन्ति ।
M

Page 27****************************************************************************************
२३
२ परिच्छेदः] वाग्मटालकारः।
धातूनामनेकार्थत्वात्कथयन्ति वा । उदाहरणं यथा-हे भूपेन्द्र, तव कीर्तिश्च-
तुःसंख्यान पूर्वपश्चिमदक्षिणोत्तरान् समुद्रान् हन्ति गच्छति भ्राम्यतीति भावः।
अत्र हनक हिंसागत्योः' इति धातुपाठे गत्यर्थः पठितोऽपि हन्तिधातुर्न कवि-
परम्परायां प्रसिद्धः । प्रयोजनविशेषे तु गत्यर्थप्रयोगोऽप्यदुष्ट एव । यथा
विशेषे श्लेषादिषु ॥
असंमतमाह-
शक्तमप्यर्थमाख्यातुं यन्न सर्वत्र संमतम् ।
असंमतं तमोम्भोजं क्षालयन्त्यंशवो रवेः ॥ १४ ॥
यत्पदमर्थमाख्यातुमभिधेयं वक्तुं शक्कमपि समर्थमपि सर्वत्र महाकविशा-
स्त्रेषु न संमतं कवीनां नाभिमतं तदसंमतं कथ्यते । यत्तदोर्नित्यसंबन्धला
तच्छब्दस्य स्वयं गम्यमानखात् । अत्रोदाहरणमाह-रवेः सूर्यस्यांशवः किरणा-
खम एवाम्भोजः कर्दमस्तं तमोम्भोज ध्वान्तरूपमम्भोजं कर्दमं क्षालयन्तीत्यर्थः।
अत्राम्भोजशब्दोऽम्भसो जातोऽम्भोज इति व्युत्पत्त्या कर्दमं वाचयितुं समर्थोऽपि
कमलादन्यत्र कवीनां न संमतः, कमले एव तस्य रूढवात् । तथा-प्रपूर्वः
स्मृधातु विस्मरणार्थ एव प्रसिद्धो न तु प्रकृष्टस्मरणार्थे । तथा चोकं नैषधकाव्ये-
'नाक्षराणि पठता किमपाठि प्रस्मृतः किमथवा पठितोऽपि ।
इत्थमर्थिचयसंशयदोलाखेलनं खलु चकार नकारः॥
तथा--प्रपूर्वः स्थाधातुर्गमनार्थे प्रसिद्धो न तु प्रकृष्टस्थानार्थे । यथा-'असौ
नगरं प्रति प्रस्थितः' । गत इत्यर्थः । तथा आपूर्वो वहतिः करणे, न तु
समन्ताद्वहने । यथा-सद्विद्या विस्मयावहा' । विस्मयकरीत्यर्थः । एवं कवि-
संमतमेव पदं प्रयोज्यं काव्ये नान्यत् ॥
अथ प्राम्यमाह-
यद्यत्रानुचितं तद्धि तत्र ग्राम्यं स्मृतं यथा ।
छादयित्वा सुरान्पुष्पैः पुरो धान्यं क्षिपाम्यहम् ॥ १५॥
यदिति । यत्पदं यत्र देशेऽनुचितं वक्तुमयोग्यं भवति हि निश्चितं तत्पदं तत्र
देशे प्राम्यं स्मृतं कविभिस्तदश्लीलं कथितमित्यर्थः । यथेत्युदाहरणार्थम् । अहं
पुष्पैः सुरानभ्यर्थ्य बलिं ढोकयामीत्येवं वक्तुं योग्यं भवति । अन तु अहं

Page 28****************************************************************************************
काव्यमाला।
ON IN
TA
M
बा
LAN
THISE
rautam
mahimAMANNA
-
NEW
..MORA
देवान्युपश्चादयिताने धान्य विपामीति ग्रामीणोकतुल्यवचनं प्रोकं तत्तादृशं
पदं प्राम्यं शेयमिति । तथा-बीडा गुप्ता अमजलप्रीतिकरा ये शब्दातेऽपि
समान वेतनाकाम्या एव । ब्रीडाहेतुर्यथा-'साधनं सुमहद्यस्य-' इत्यत्र साप-
नशब्दः पुंचिहेऽपि शत। जुगुप्सावाचको यथा 'वायुः प्रसरति' । 'वायुश-
ब्दोऽपानपवनशक्षाकारी' । अमङ्गलप्रतीतिकरो यथा-'संस्थितोऽयम्' । संस्थित-
शब्दोऽत्र मृतार्थशङ्काकारी । तथा-
'अतिपेलवमतिपरिमितवर्ण लघुतरमुदाहरति शठः ।
परमार्थतः सहृदयं वहति पुनः कालकूटघटितमिव ।'
। अत्र पेलवशब्दोऽसभ्यत्वाद्राम्य एव याभ्यां साभिरित्यादयस्तु क्वचिद्देशेऽ-
सभ्यत्वादाम्याः न तु सर्वत्र । भगवतीभगिनीशिवलिङ्गप्रमृतयस्तु लोकेऽविरु-
द्धत्वाददुष्टाः । उक्कं च-
'लोकवत्प्रतिपत्तव्यो लौकिकोऽर्थः परीक्षकैः ।
प्रतिलोकव्यवहारसदृशौ बालपण्डितौ ॥ इति ।
क्वचिदेषामप्यनर्थकादीनामपदोषता।
'ववयस्यामि दादासी ततवाहं ससर्वदा ।
ततमानय मन्दोक्किमेनामध्येत्ययं शुकः ॥'
वकारादयोऽनर्थका अलक्षणाश्च तथाप्यत्रानुकरणार्थत्वात्तेषां न दोषः।
युगपत्स्तुतिनिन्दयोर्वाच्ययोाहतार्थमपि न दुष्टम् । यथा-
_ 'रतस्त्वमेव भूपाल भूतलोपकृतौ सदा ।
अत एव यशः खैरं तवापूर्वाश्च कीर्तयः॥'
खैर खेच्छाचारि मन्दं च । अपूर्वा अद्भुता अकारपूर्वाश्च अकीर्तय इत्यर्थः ।
प्रहेलिकायां खसंकेतप्रकृतार्थमपि न दुष्टम् । यथा-
'अवलो इऊण सामलव अणं रह धाम दारओ जाओ।
रवितणय मण्डलीकय इत्थिपसूणं कुरंगश्थि ॥'
भत्र रविवनयः कर्णस्वच्छब्दवाच्यः।
संप्रत्यष्टौ वाक्यदोषान्कमेणाह-
पदात्मकत्वाद्वाक्यस्य तदोषाः सन्ति तत्र हि ।
अपदस्थास्तु ये वाक्ये दोषांस्तान्ब्रूमहेऽधुना ॥ १६ ॥

Page 29****************************************************************************************
२५
२ परिच्छेदः] वाग्भटालंकारः।
उताः पददोषाः । यस्मिन्वाक्ये सदोषं पदं प्रयुज्यते तद्वाक्यमपि सदोषप-
दयोगात्सदोषमेवेत्याह-तदोषाः पदगतदोषाः अनर्थकादिकाः हि निश्चितं तत्र
वाक्ये सन्ति । बाक्यस्य पदात्मकत्वात्पदरूपत्वात् । सदोषपदनिष्पन्नं वाक्यमपि
सदोषम् । निर्दोषैः पदैवाक्यमपि निर्दोषम् । यथा- .
___ 'राजेन्द्र भवतः कीर्तिश्चतुरो हन्ति वारिधीन् ।'
इत्यत्र हन्तीति सदोषक्रियया समग्रदोष वाक्यं सदोषं जातम् । एतावता ये पद-
दोषा भवन्ति, ये अपदस्था वाक्यदोषाः, ये पदे न सन्ति किंतु वाक्ये सन्ति
तानधुना वच्मः॥
खण्डितं व्यस्तसंबद्धमसंमितमपक्रमम् ।
छन्दोरीतियतिभ्रष्टं दुष्टं वाक्यमसक्रियम् ॥ १७ ॥
एवंविधं वाक्यं दुष्टं सदोषम् । छन्दोभ्रष्टं रीतिभ्रष्टं यतिभ्रष्टम् ॥
अथानुक्रमेण सर्वानाह-
वाक्यान्तरप्रवेशेन विच्छिन्नं खण्डितं मतम् ।
यथा पातु सदा खामी यमिन्द्रः स्तौति वो जिनः ॥१८॥
यद्वाक्यं वचनान्तरन्यासेन विच्छिन्नं त्रुटितं तत् खण्डितम् । जिनः खामी
वो युष्मान्पातु इति वाक्यं यमिन्द्रः स्त्रौतीति वाक्यान्तरेण विच्छिन्नत्वात्खण्डितम् ॥
संबन्धिपददूरत्वे व्यस्तसंबन्धमुच्यते ।
यथाद्यः संपदं ज्ञाता देयात्तत्त्वानि वोऽर्हताम् ॥ १९ ॥
एकस्मिन्नेव वाक्ये संबन्धिपदादूरत्वे सति यस्य पदस्य यत्पदं संबन्धि तत्त-
त्रैव योज्यम् । तरत्वे सति व्यस्तसंबन्धमुच्यते यथात्रार्हतामाद्यस्तत्त्वानि ज्ञाता
वः संपदं देयादिति संबन्धिपदानां यहूरे स्थापनं तत् व्यस्तसंबन्धं ज्ञेयम् ॥ .
शब्दार्थों यत्र न तुलाविधृताविव संमितौ।
तेदसंमितमित्याहुर्वाक्यं वाक्यविदो यथा ॥ २० ॥
यत्र बन्धे शब्दार्थों तुलाविधृताविव न समितौ । यथा तुलाविधृतौ द्रव्यौ द्वयोः
पार्श्वयोन नमतः, तदा संमितौ । यत्र शब्दा बहवोऽर्थोऽल्पः, वाक्यविदखद्वा.
क्यविदस्तद्वाक्यमसंमितमाहुः ॥
१. 'मसंमत' ख. २. 'संमतौ' ख.

Page 30****************************************************************************************
काव्यमाला।
उदाहरणमाह-
मानसौकःपतद्यानदेवासनविलोचनः ।
तमोरिपुविपक्षारिप्रियां दिशतु वो जिनः ॥२१॥
मानसे ओको गृहं यस्य पततः पक्षिणः स मानसौकःपतन् हंसः, स एवं
यानं यस्य स चासो देवश्व मानसौकःपतद्यानदेवो ब्रह्मा तस्यासनं कमलं तद्व-
तत्सदृशे विशिष्टे लोचने यस्य स जिनो वो युष्माकं तमोरिपुविपक्षारिप्रियां
दिशतु । तमोरिपुः सूर्यस्तस्य विपक्षो राहुस्वस्यारिविष्णुस्तस्य प्रिया लक्ष्मीस्तां
दद्यात् । अत्र शब्दबाहुल्येऽर्थस्तोकस्वमेव दोषः ॥ 'अप्पक्खरं महत्थं' एवं न
दोषः । शब्दाल्पत्वेऽर्थे बहुलता गुणाय भवति॥
अपक्रम भवेद्यत्र प्रसिद्धक्रमलङ्घनम् ।
यथा भुक्त्वा कृतस्नानो गुरून्देवांश्च वन्दते ॥ २२॥
यत्र वाक्ये प्रसिद्धक्रमलङ्घनं भवेत् तदपक्रममुच्यते । अपगतः क्रमो यस्मा-
तदपक्रममुच्यते । यथादौ सानं ततो देववन्दनं ततो गुरुनमस्करणं ततो भोजन-
मित्यादिक्रमोऽत्र भन्नः॥
छन्दःशास्त्रविरुद्धं यच्छन्दोभ्रष्टं हि तद्यथा ।
स जयतु जिनपतिः परब्रह्ममहानिधिः ॥ २३ ॥
यद्वाक्यं छन्दःशास्त्रविरुद्धं तच्छन्दोभ्रष्टं कथ्यते । तद्यथेत्युदाहरणे स जिन-
पतिर्जयतु विजयतां परब्रह्मणो महानिधानं स जयतु इत्यत्र छन्दोभङ्गः । आद्या-
दक्षरानगणस्य पतनादनुष्टुब्लक्षणं नास्ति । तथा चोक्तम्-'वक्रं नाद्यान्नसौ
स्याताम्' इत्यादि । अधिकारस्तु तत्र वृत्तरत्नाकरच्छन्दसि विलोकनीय इति ॥
रीतिभ्रष्टमनिर्वाहो यत्र रीतेर्भवेद्यथा ।
जिनो जयति स श्रीमानिन्द्रायमरवन्दितः ॥ २४ ॥
एवं बाली रीतिः समासा..................॥
Hom-
HTPL
-
१. पुस्तकद्वयेऽपि समान इयानेव पाठः. 'अत्र प्रथमपादेऽसमस्तपदत्वाद्वैदी
रीतिः, द्वितीयपादे भूयः समासवत्त्वागौडीया रीतिः' इति जिनवर्धनरिव्याख्या.

Page 31****************************************************************************************
Napa
२ परिच्छेदः ] वाग्भटालंकारः ।
पदान्तविरतिप्रोक्तं यतिभ्रष्टमिदं यथा ।
नमस्तस्सै जिनखामिने सदा नेमयेऽहते ॥ २५॥
यद्वाक्यं पदान्तविरत्या पदमध्ये विरतियतिस्तया प्रोक्तं तद्यतिभ्रष्टं कथ्यते।
पदान्ते सर्वत्र विरतिः कार्या न तु पदमध्ये, यत् पदमध्यविरतिप्रोक्तं तत् यति-
अष्टमुच्यते । यतिविरती एकार्थो । 'नमस्तस्मै जिनस्वामि' इत्यत्र वर्णपूर्णखात्य-
दान्ततिः कृता । 'ने' इत्यक्षरं चतुर्थपादे पनितम् । नैवं भवेत् । भवेच्च कापि,
संध्यादिविशेषभावात् ॥
सक्रियापदहीनं यत्तदसत्कियमुच्यते।
यथा सरस्वती पुष्पैः श्रीखण्डैघुसृणैः स्तवैः ॥ २६ ॥
असती क्रिया यत्र वाक्ये तत्क्रियापदविहीनमसक्रियमुच्यते । यथाहं सर-
खतीं पुष्पैरर्चयामि श्रीखण्डैघुसृणैर्विलिम्पामि स्तवैः स्तौमीत्यादिक्रियाणामभावा-
दसत्कियलम् । तथा न विद्यते सती मङ्गलार्था क्रिया यत्रेत्यन्वयार्थाश्रयणादम-
अलार्थक्रियाहीनत्वे क्वचिन्न दोषः । यथा-
'मा भुजंगास्तरङ्गिण्यो मृगेन्द्राः क्रूरदन्तिनः।
भवन्तं वत्स संप्राप्तं पन्थानः सन्तु ते शिवाः॥'
अत्र हे वत्स, भुजंगा मा दांक्षुः, तरङ्गिण्यो मा नैषुः, मृगेन्द्रा मा दार्पः,
क्रूरदन्तिनो दुष्टगजाः पथि खां मा भेत्सुरित्याद्यमङ्गलार्थक्रियाहीनत्वेनापि न
दोषः । यदि प्रान्ते 'हे वत्स, ते तव पन्थानः शिवाः सन्तु कल्याणा भवन्तु' इति
मङ्गलार्थक्रिया प्रयुक्ता । क्रियागुप्तेषु पुनरसत्क्रियाभासत्वमेव, गुप्तायाः क्रियायाः
सद्भावात् । यथा-
'राजेन्द्र करवालोऽयं कीर्तिपण्याङ्गनारतः ।
भुजंगत्यक्तमूर्तिस्ते द्विपल्लोहितकुङ्कुमैः ॥'
इत्यत्र भुजंगतीति क्रियापदं नष्टप्रायम् ॥
उक्ता अष्टावपि वाक्यदोषाः । अथ वाक्यस्यार्थदोषानाह-
देशकालागमावस्थाद्रव्यादिषु विरोधिनम् ।
वाक्येष्वर्थ न बनीयाद्विशिष्टं कारणं विना ॥ २७ ॥
१. 'बनीयुर्विशि' इति पाठो भवेतू.

Page 32****************************************************************************************
काव्यमाला।
HAR
1
___ वाक्याविदः पुरुषा वाक्येषु देशविरोधिनोऽर्थातथा कालविरोधिन आगम-
विरोधिनोऽवस्थाविरोधिन आदिशब्दालोकविरोधिनोऽप्यान विशिष्टं कारणं विना
न रवयेयुः।
सर्वेषामुदाहरणान्येकस्मिन्काव्ये प्रदर्श्यन्ते-
प्रवेशे चैत्रस्य स्फुटकुटजराजीस्मितदिशि
प्रचण्डे मार्तण्डे हिमकणसमानोप्ममहसि ।
जलक्रीडायातं मरुसरसि बालद्विपकुलं
मदेनान्धं विध्यन्त्यसमशरपातैः प्रशमिनः ॥ २८ ॥
यथा प्रशमिनः क्षमापराश्चैत्रस्य चैत्रमासस्य प्रवेशे मार्तण्डे सूर्ये प्रचण्डे सति
मरुसरसि मरुस्थलीसरोवरे जलक्रीडायातं पानीयक्रीडार्थमागतं मदेनान्धं बाल•
द्विपकुलं कलमसमूहं असमशरपातैर्विषमबाणप्रहारैर्विध्यन्ति । किंभूते चैत्रप्रवेशे।
स्फुटकुटजराजीस्मितदिशि स्फुटाः प्रकटाः कुटजास्तेषां राजी श्रेणिस्तया स्मिता
हसिता दिशो यत्र प्रवेशे । किंभूते मार्तण्डे । हिमकणसमानमूष्मणां महो यस्य
म तस्मिन् । तथा विरोधमाह-वर्षाकाले कुटजा भवन्ति, न वसन्ते इति काल.
विरुद्धम् । मार्तण्डे हिमशीतलता इति द्रव्यविरुद्धम् । मरुसरसि जलक्रीडा इति
देशविरुद्धम् । बालद्विपानां मदान्धतेत्यवस्थाविरुद्धम् । प्रशमिनो विध्यन्तीया-
गमविरुद्धम् ॥
यत्र तु विविधष्टं कारणं तत्र न दोषः । यथा-
'तद्वैरिनारीनयनाश्रुवारिभिनरेन्द्र निर्मूलितपन्नवाल्लिभिः ।
सरांसि सत्कजलकर्दमाविलान्युच्चैरजायन्त मरुस्थलीष्वपि ॥'
इत्यादि अदोषः। एवं सर्वत्र भावनीयम् ॥
इति दोषविषनिषेकैरकलकितमुज्ज्वलं सदा विबुधैः ।
कविहृदयसागरोत्थितममृतमिवाखाद्यते काव्यम् ॥ २९ ॥
विबुधैः सदा कविहृदयसागरोत्थितममृतं देवैराखाद्यते इत्युक्तिलेशः ॥
इति वाग्भटालंकारटीकायां सिंहदेवगणिकृतायां द्वितीयः परिच्छेदः ।

Page 33****************************************************************************************
PANIPINEWS! MAN
REAST
PAPA
३ परिच्छेदः] वाग्मटालंकारः। ___ २९
तृतीयः परिच्छेदः ।
अदोषावपि शब्दार्थों प्रशस्येते न यैर्विना ।
तानिदानीं यथाशक्ति बमोऽभिव्यक्तये गुणान् ॥ १॥
औदार्य समता कान्तिरर्थव्यक्तिः प्रसन्नता ।
समाधिः श्लेष ओजोऽथ माधुर्य सुकुमारता ॥ २ ॥
दोषरहितावपि शब्दार्थों थैर्गुणैर्विना न प्रशस्येते । इदानी तान् गुणान्यथा-
शक्ति शक्तिमनतिक्रम्य यथा भवति तथा अभिव्यक्तये स्पष्टतानिमित्तं वदामः।
कवित्वस्यौदार्यादयो दश वक्ष्यमाणा गुणा भवन्ति। नामान्यपि दशानां सुगमानि।
तथा अभिव्यक्तये इत्यत्र तादर्थे चतुर्थी । तेन यद्यपि दोषाणामभावो गुणान्सा-
धयति तथापि कति ते गुणाः किनामानः किंखरूपा इत्यभिव्यक्तिर्न स्यात् ।
अतोऽभिव्यक्तिनिमित्तं वदामः ॥
प्रत्येक सोदाहरणार्थानाह-
पदानामर्थचारुत्वप्रत्यायकपदान्तरैः।
मिलितानां यदाधानं तदौदार्य स्मृतं यथा ॥ ३ ॥
यदर्थचारुखप्रत्यायकपदान्तरैर्मिलितानामर्थरम्यत्वोत्पादकापरपदैः संयोजिताना
पदानामाधानं करणं तदौदार्य स्मृतम् ॥
उदाहरणमाह-
गन्धेमविनाजितधाम लक्ष्मीलीलाम्बुजच्छन्नमपास्य राज्यम् ।
क्रीडागिरौ रैवतके तपांसि श्रीनेमिनाथोऽत्र चिरं चकार॥४॥
श्रीनेमिनाथोऽत्र क्रीडागिरी रैवतके चिरं तपांसि चकार । राज्यमपास्य
त्यक्त्वा । कथंभूतं राज्यम् । गन्धेभैर्गन्धहस्तिभिर्विभाजितं शोभितं धाम गेहं
यस्सिंवत् । लक्ष्मीलीलाम्बुजं लीलाकमलं याहग्भवति एवंविधं छत्रं यस्मिन्राज्ये
तल्लक्ष्मीलीलाम्बुजच्छत्रम् । अत्रेभकमलगिरिशब्दानां गन्धलीलाक्रीडापदैमिलि-
तानां सतामर्थरम्यत्वोत्पादकत्वादौदार्यम् । इभकमलगिरिशब्दानां केवलानां
तादृशी न शोभा यादृशी गन्धलीलाक्रीडा पदान्तरैः संयोजितनां भवति ।
एतदौदार्यमुच्यते ॥
Hal.

Page 34****************************************************************************************
काव्यमाला।
ROM
INTRY
TV
।
समता कान्तिं चैकश्लोकेनाह-
बन्धस्य यदवैषम्यं समता सोच्यते बुधैः।
यदुज्ज्वलत्वं तस्यैव सा कान्तिरुदिता यथा ॥५॥
बन्धस्य यदवैषम्यमविषमता मुहमारता सा समता मता। तस्यैव बन्धस्य
यदुब्बलत्वं निर्मलता सा कान्तिरुच्यते ॥
उदाहरणमाह-
कुचकलशविसारिस्फारलावण्यधारा-
मनुवदति यदनासङ्गिनी हारवल्लिः ।
असदृशमहिमानं तामनन्योपमेयां
कथय कथमहं ते चेतसि व्यञ्जयामि ॥ ६ ॥
सा कीदृशी विद्यते इति केनापि कोऽपि पृष्टः सन्नुवाच-भोः, कथय । अहं
तां ते तव चेतसि कथं व्यञ्जयामि कथं प्रकटीकरोमि । अनन्योपमेयां अन्या-
मिनॊपमीयते इत्यनन्योपमेया ताम् । सर्वोत्तमरूपामित्यर्थः । असदृशमहिमानं
सर्वोत्कृष्टमाहात्म्याम् । यदङ्गासङ्गिनी हारवलिः यस्या अङ्गलमा हारलता
कुचकलशविसारिस्फारलावण्यधारामनुवदत्यनुकरोति । कुचकलशाभ्यां स्तन-
कुम्भाभ्यां विसारिणी प्रसरणशीला स्फारोदारा लावण्यधारा तामनुकरोति एवं-
विधरूपां तां कथं व्याख्यानयित्वा ते चेतसि प्रकटयामि । अनोत्कटपदाभावा-
दुत्तमपदाभावाच समवन्धत्वात् समता कथिता । एष समतागुणो द्वितीयः॥
फलैः क्लप्ताहारः प्रथममपि निर्गत्य सदना-
दनासक्तः सौख्ये कचिदपि पुरा जन्मनि कृती।
तपस्यन्नश्रान्तं ननु वनमुवि श्रीफलदलै-
रखण्डैः खण्डेन्दोश्विरमकृत पादार्चनमसौ ॥ ७ ॥
कस्यापि धनिनो वर्णनमेतत् । असावनिर्दिष्टनामा कृती पुरा जन्मनि पूर्व-
भवे क्वचित्कुत्रापि ननु निश्चितं वनभुवि काननभूमौ श्रीफलदलैबिल्वदलैः खण्डे-
न्दोर्हरस्य पादार्चनमकृत चकार । कथंभूतोऽसौ । सदनाद्नेहानिर्गय प्रथममपि
फलैः क्लुप्ताहारो रचितभोजनः । अत एव-सौख्येऽनासक्तः । अश्रान्तमखेदं
4

Page 35****************************************************************************************
१
WAI
TET
-
३ परिच्छेदः] वाग्भटालंकारः ।
यथा भवति तथा तपस्यन् तपः कुर्वन् । ततोऽनेनेदृशी लक्ष्मीः प्राप्ता । अत्र
विसंधिरूपसंधिविसर्गलोपप्रभृतिबन्धाग्लानिकारणाभावादीज्वल्यं तृतीयो गुणः ॥
यदज्ञेयत्वमर्थस्य सार्थव्यक्तिः स्मृता यथा ।
त्वत्सैन्यरजसा सूर्ये लुप्ते रात्रिरभूद्दिवा ॥ ८ ॥
यदर्थस्याज्ञेयत्वं तत्तच्छब्दसत्तया साक्षादर्थप्रतिपादनेन बलात्कारादर्थाप्राप्यत्वं
अर्थस्य सुखेन गम्यत्वम् । अल्पबन्धेनापि तादृशाः शब्दाः प्रयुज्यन्ते यादृशैः
साक्षादों लभ्यते सा अर्थव्यक्तिर्जेया। हे नरेन्द्र, वत्सैन्यरजसा सूर्ये लुप्ते दिवसे
रात्रिरभूत् । अत्र रात्रैर्हेतुः सूर्यलोपः सूर्यलोपस्य हेतू रजः रजसो हेतुः सैन्य-
मित्यर्थस्य सुखलभ्यत्वादज्ञेयत्वम् ॥
व्यतिरेकमाह-यत्रार्थस्य ज्ञेयता तत्र दोषः । यथा-
चतुरङ्गे भवत्सैन्ये प्रसर्पति दिशः क्रमात् ।
नरेन्द्र बहुलध्वान्ता दिवाप्याविरभून्निशा ॥ ९ ॥
अत्र रात्रेहेतुः सूर्यलोपः सूर्यलोपस्य हेतू रजः रजसी हेतुः सैन्यमित्यादिहेतोर-
भावादर्थस्य ज्ञेयत्वम् । एवं सदोषता(याम्) । चतुर्थ एष गुणः॥
झटित्यर्थापकत्वं यत्प्रसत्तिः सोच्यते बुधैः ।
कल्पद्रुम इवाभाति वाञ्छितार्थप्रदो जिनः ॥ १०॥
यत् झटिति शीघ्रमर्पकत्वं सा प्रसत्तिरुच्यते । यथा कल्पद्रुमादिप्रदानामुच्चा-
रणमात्रेणैवार्थापकत्वात्प्रसत्तिरुच्यते । एष पञ्चमो गुणः ॥
स समाधिर्यदन्यस्य गुणोऽन्यत्र निवेश्यते ।
यथाश्रुभिररिस्त्रीणां राज्ञः पल्लवितं यशः ॥ ११ ॥
यदन्यस्य पदार्थस्य गुणोऽन्यपदार्थे निवेश्यते स्थाप्यते स समाधिगुणः ।
यथारित्रीणामश्रुभी राज्ञो यशः पल्लवितमित्यत्र पल्लवगुणो वृक्षसंबन्धी स यश-
स्यारोपितः । एष समाधिगुणः षष्ठः॥
अथ श्लेषौजोगुणद्वयमेकश्लोकेनैवाह-
श्लेषो यत्र पदानि स्युः स्यूतानीव परस्परम् ।
ओजः समासभूयस्त्वं तद्द्येष्वतिसुन्दरम् ॥ १२ ॥
Hemam

Page 36****************************************************************************************
१२
काव्यमाला।
LAYA
पृथग्भूतान्यपि पदानि यत्र स्यूतानीवैकश्रेणिप्रोतानीव समस्तानीव परस्पर
भवन्ति सलेषगुणः । यत्समासभूयस्त्वं समासप्राचुयं भवति स ओजोगुणः ।
तत्समासभूयस्त्वं गयेषु गद्यबन्धेष्वतिसुन्दरं भवति ॥
छेषोदाहरणाभाह-
मुदा यस्योगीतं सह सहचरीभिर्वनचरै-
र्मुहुः श्रुत्वा हेलोद्धृतधरणिभारं भुजबलम् ।
दरोद्गच्छदर्भाङ्करनिकरदम्भात्पुलकिता-
श्चमत्कारोद्रेकं कुलशिखरिणतेऽपि दधिरे ॥ १३ ॥
तेऽपि कुलशिखरिणः कुलाचला यस्य राज्ञो भुजबलं सह सहचरीभिः सह
पत्नीमिर्वनचरैलिर्मुहुर्वारंवारं मुदा हर्षेणोद्गीतं व्याख्यातं श्रुत्वा चमत्कारोद्रेक
चमत्कारबाहुल्यं दधिरे । कथंभूताः पर्वताः । दरोद्गच्छद्दाकुरनिकरदम्भा-
पुलकिताः ईषदुत्पद्यमानकुशाङ्कुरसमूहमिषाद्रोमाञ्चिताः । एष श्लेषगुणः सप्तमो
भवति ॥
अथ गद्यबन्धेन ओजोगुणमाह-
समराजिरस्फुरदरिनरेशकरिनिकरशिरःसरससिन्दूरपूरपरिचयेनेवा-
रुणितकरतलो देव ॥ १४ ॥
हे देव, त्वमरुणितकरतलो रक्तीकृतहस्ततलो विभासि । उत्प्रेक्षते-समराजिरे
संग्रामाङ्गणे स्फुरन्तो येऽरिनरेशानां करिनिकरा हस्तिसमूहास्तेषां शिरःसरससि-
न्दूरपूरस्तस्य परिचयेनेवारुणितकरतलः ॥
अथ माधुर्यसौकुमार्यगुणावाह-
सरसार्थपदत्वं यत्तन्माधुर्यमुदाहृतम् ।
अनिष्ठुराक्षरत्वं यत्सौकुमार्यमिदं यथा ॥ १५ ॥
यत्सरसार्थपदत्वं तदिदं माधुर्य कथितम् । अर्थाश्च पदानि चार्थपदानि
रससहितान्यर्थपदानि यत्र तद्भावः । अथवा सरसार्थोनि पदानि तद्भावः
सरसार्थपदसम्॥

Page 37****************************************************************************************
३ परिच्छेदः]
३३
HownlRANSHURA
वाग्भयालंकारः ।
On
उदाहरणमाह-
फणमणिकिरणालीस्यूतचञ्चन्निचोलः
कुचकलशनिधानस्येव रक्षाधिकारी ।
उरसि विशदहारस्फारतामुज्जिहानः
किमिति करसरोजे कुण्डली कुण्डलिन्याः ॥१६॥
किमितीति वितर्के । किमयं कुण्डलिन्याः पद्मावत्याः करसरोजे करकमले
कुण्डली सर्पः कुचकलशनिधानस्य रक्षाधिकारीवास्ति । अन्यत्रापि निधानस्य
सो रक्षा करोति । अत्रापि स्तनकुम्भा एव निधानानि तद्रक्षाकर्तास्ति । फणम-
णीनां किरणाल्या स्यूतो निबद्धश्चञ्चन्दीप्यमानो निचोलः कञ्चको यस्य सर्पस्य
सः । उरसि विशदहारतां प्राप्नुवन् । तत्तुल्यतां दधान इत्यर्थः ॥
सौकुमार्यमाहोदाहरणं चाह-
प्रतापदीपाञ्जनराजिरेव देव त्वदीयः करवाल एषः।
नो चेदनेन द्विषतां मुखानि श्यामायमानानि कथं कृतानि ॥१७॥
हे देव, एष बदीयः करवालः प्रतापदीपाजनराजिरेव वर्तते। प्रताप एव
दीपो दीप्यमानलात्तस्य प्रतापदीपस्य खशोऽजनराजिरञ्जनश्रेणिरतिकृष्णत्वात्खड्गस्य ।
यद्येवंपूर्वोतं न स्यादनेन खड्रेन द्विषतां मुखानि श्यामायमानानि श्यामभावमा-
चरन्ति कथं कृतानि । अत्रानिष्ठुरसमाप्तवत्त्वात्सौकुमार्यम् ॥
गुणैरमीभिः परितोऽनुविद्धं मुक्ताफलानामिव दाम रम्यम् ।
देवी सरखत्यपि कण्ठपीठे करोत्यलंकारतया कवित्वम् ॥१८॥
___इति वाग्भटालंकारे तृतीयः परिच्छेदः ।
· अमीभिरौदार्यादिमिर्गुणैः परितः समन्ततोऽनुविद्धं व्याप्तं कवित्वं देवी सर.
खत्यपि अलंकारतया करोति मुक्ताफलानां दामेव । यथा मुक्ताफलानां मालालं.
कारतया कण्ठपीठे योषया क्रियते सा परितो गुणैरनुविद्धा भवति तथा कवित्व-
मलंकारतया कण्ठपीठे क्रियते । अतोऽलंकारावसरस्ततस्तानेव नामतः प्राह ॥
इति वाग्भटालंकारटीकायां सिंहदेवगणिकृतायां तृतीयः परिच्छेदः।
mmon-
१. 'निधीनां' क.
३ वा०

Page 38****************************************************************************************
काव्यमाल।
चतुर्थः परिच्छेदः।
दोषैर्मुक्तं गुणैर्युक्तमपि येनोज्झितं वचः ।
स्त्रीरूपमिव नो भाति तं ब्रुवेऽलंक्रियोच्यम् ॥ १॥
येनालंकियोश्चयेनालंकारसमुदायेनोज्झितं त्यक्तं वचो को भाति । यर
पीरूपमलंकियोश्चयं विना नो भवति । काव्यविषये चित्रवक्रोक्त्यादयोऽलंकाराः
स्त्रीरूपविषयेऽलंकाराः कटककेयूरतिलकादयः ॥
चित्रादयोऽलंक्रिया अलंकारा द्विविधाः-शब्दालंकारा अर्थालंकाराश्च
ततः प्रथमं शब्दालंकारांस्ततोऽर्थालंकारान्प्राकाममात्रतः पश्चाद्विस्वरतः सोद
हरणानाह-
चित्रं वक्रोक्त्यनुप्रासो यमकं ध्वन्यलंक्रियाः।
अर्थालंकृतयो जातिरुपमा रूपकं तथा ॥२॥
प्रतिवस्तूपमा भ्रान्तिमानाक्षेपोऽथ संशयः।
दृष्टान्तव्यतिरेको वापहुतिस्तुल्ययोगिता ॥३॥
उत्प्रेक्षार्थान्तरन्यासः समासोक्तिर्विभावना ।
दीपकातिशयौ हेतुः पर्यायोक्तिः समाहितम् ॥४॥
परावृत्तिर्यथासंख्यं विषमः स सहोक्तिकः ।
विरोधोऽवसरः सारं स श्लेषश्च समुच्चयः ॥ ५॥
अप्रस्तुतप्रशंसा स्यादेकावल्यनुमापि च॥
परिसंख्या तथा प्रश्नोत्तरं संकर एव च ॥ ६ ॥
प्रागमीषां नामानि प्रत्येकमाह-चित्रमित्यादिश्लोकपञ्चकेन । तथा चित्राद-
यश्चमारोऽपि ध्वन्यलंकारा अवगन्तव्याः । अर्थालंकारा जात्युपमारूपकादयः ॥
अथ चित्रादीनामलंकाराणां सोदाहरणानि लक्षणान्याह-
यत्रासंधितद्रूपैरक्षरैर्वस्तुकल्पना।
सत्यां प्रसत्तौ तच्चित्रं तच्चित्रं चित्रकृच्च यत् ॥ ७ ॥
यत्र बन्धे वस्तुकल्पना पदार्थघटना असंधितद्रूपैरक्षरैर्भवति । वस्तुनः
कमलछत्रचामरबन्धादेर्घटना वस्तुनोऽझानां ये संधयस्तेषु तद्रूपाणि तान्येवा-

Page 39****************************************************************************************
-
34
.
TH
M . "
० परिच्छेदः] बारमटालंकारः।
बरामि वस्तु कमलबन्धच्छन्नबन्धादि तदानि कममहानि दलादीनि छत्रा-
जानि दण्डपट्टिकादीनि तेषामझानां ये संघयस्तत्र सहशाक्षराणि कार्याणीसर्थः ।
सवित्रमुच्यते । यच चित्रकृदाश्चर्यकारि दुष्करत्वेन कविप्रज्ञाविशयख्यापकं
भवति एकस्वरादिकमेकब्यजनादिकं वा तदपि चित्रमुच्यते । परमपि यथाचित्रं
प्रसत्तौ सत्यां प्रसत्तेरेव काव्यविधेयम् । अप्रसत्तेस्तु काव्यैः को नाम चित्रका
बिर्न भवेत् । चित्रमाकारगतिखरव्यजनभेदाचतुर्विधं भवति । आकारचित्रं
पप्रच्छन्नचामरखस्तिककलशहलमुसलादिबन्धैरनेकधा । गतिचक्रं गोमूत्रिकातुर-
गगजपदादिभिर्भवति । खरेण खराभ्यां खरैर्वा चित्रं खरचित्रम् । खरत्रयं
यावचित्रकस्य दुष्करत्वं संभवति । खरत्रयादूर्व किं चित्रम् । तथा मात्राच्युत-
कबिन्दुच्युतकावपि स्वरचित्रभेदः । तथा व्यजनचित्रं एकत्र्यचनद्विव्यञ्जनत्रिव्य-
जनचतुळजनबन्धं यावधानचित्रम् , न तत्परं सुकरवात् । अक्षरच्युतकं
यजनचित्रभेदः॥
आकारचित्रमाह-
जनस्य नयनस्थानध्वान एनश्छिनत्त्विनः ॥
पुनः पुनर्जिनः पीनज्ञानध्वानधनः स नः ॥ ८॥
स जिन इनः स्वामी नोऽस्माकमेनः पापं पुनः पुनश्छिनत्तु । किंभूतो जिनः ।
जनस्य नयनस्थानधानः । जनस्य लोकस्य नयनस्थाने चानो ध्वनिर्यस्य स
तथा । जिनध्वनिना आगमरूपेण नयनेनैव जनः परलोकं पश्यतीत्यर्थः ।
तथा पीनं स्फारतरं ज्ञानवाने एव धनं यस्य स तथा षोडशदलं कमलं
गोमूत्रिकाचित्रम् ॥
एकखरचित्रमाह-
गणनरगणवरकरतरचरण
परपद शरणगजनपथकथक ।
अमदन गतमद गजकरयमल
शममय जय भयघनवनदहन ॥ ९॥
हे गणनरगणवरकरतरचरण । गणा ऋषयो नरा मनुष्याश्च क्रियासु देवादयः।
गणवराणां गणाः समूहास्तेषां वरस्य कल्याणस्य करतरौ प्रकृष्टं कल्याणकरौ चरणौ

Page 40****************************************************************************************
काव्यमाला।
ARAN
यस्य स तत्संबोधनम् । तथा परं पदं यस्य सः। हे शरणगजनपथकथक हे
शरणागतलोकमार्गनिर्देशक । हे अमदन निष्काम । हे गतमद निर्मद । हे गज
करयमल गजकरोहस्तिशुण्डादण्डतद्वत्करयमलं यस्य सः। एककरशब्दस्य लोपः।
है शममय । हे भवधनवनदहन । भयमेव घनं वनं पानीयं तस्य दहन इव
दहनस्तत्संबोधनम् । अत्र मणिगुणनिकरं छन्दः। चित्रवादन्ते गुरूमामभावोऽ-
पीह न दोषाय । एकखरचित्रम् ॥
मात्राच्युतकमपि खरचित्रम् । अतस्तदेवाह-
मूलस्थितिमधः कुर्वन्पात्रैर्जुष्टो गताक्षरैः।
विटः सेव्यः कुलीनस्य तिष्ठतः पथिकस्य सः॥१०॥
. स दासीसुतो विटः पथि न्यायमार्गे तिष्ठतः कस्य कुलीनस्य सेव्यः स्यात् । न
कस्यापीत्यर्थः । कीदृशः । मूलस्थितिं मूलकुलाचारमधः कुर्वन् । तथा गताक्षरै-
मूखैः पात्रैजुष्टः । अथ विटशब्दस्य इरहितस्यार्थभेदः । स इति प्रसिद्धो वटः
पथिकस्य पान्थस्य तिष्ठतो निवर्तमानगतेः कुलीनस्य तदधोभूमावुपविष्टस्येत्यर्थः।
सेव्यः स्यात् । पान्थस्य गच्छतोऽनुपविष्टस्य कथं वटः सेव्यः स्यात् । ततस्तिष्ठतः
कुलीनस्येति विशेषणद्वयस्य साफल्यं जातम् । कीदृशो वटः । मूलानां जटानामधः
स्थितिं कुर्वन् । तथा-गताक्षरैः पात्रैर्जुष्टः एवं गतमासमन्तात्क्षरं क्षरणं येभ्य-
स्तैर्गताक्षरैः पात्रैः पर्जुष्टः विटपदादिकारमात्राच्युतकं वट इति ॥
तथा बिन्दुच्युतकमपि स्वरचित्रम् । तदाह-
धर्माधर्मविदः साधुपक्षपातसमुद्यताः।
गुरूणां वञ्चने निष्ठा नरके यान्ति दुःखिताम् ॥ ११ ॥
एवंविधा नरा नरके दुःखितां यान्ति दुःखभावं प्राप्नुवन्ति । धर्ममेवाधर्म
कृत्वा विदन्तीति धर्माधर्मविदः । साधुपक्षः सतां पक्षस्तस्य पाते पतने नाशने
समुद्यताः । गुरूणां पूज्यानां वञ्चने निष्ठा आदृताः । अथ वञ्चनशब्दाद्विन्दुच्यु-
तावर्थान्यत्वम् । तथा हे नरोत्तम, गुरूणां पित्रादीनां वचने निदेशे निष्ठास्तत्पराः
के दुःखितां यान्ति । न केऽपीत्यर्थः । कीदृशाः। धर्माधर्मविदः पुण्यपापव्यक्ति-
१. 'गतम्' 'आ' इत्यक्षरं येभ्यस्तादृशैः पात्रैः ( पत्रैरिति यावत् ) इत्यर्थः । इति
जिनवर्धनसूरिः.
d

Page 41****************************************************************************************
.
.
LALAMLINE
१ परिच्छेदः ] वाग्भटालंकारः।
सातारः । साधूनां यः पक्षपातः पक्षखीकारतत्र समुद्यता आसकौ । वंचन-
पदाद्विन्दुच्युतकं वचन इति ॥
ककाकुकङ्ककेकाङ्ककेकिकोकैककुः ककः। ।
अकुकौकःकाककाकऋकाकुकुककाङ्ककुः ॥ १२ ॥ .
। ककाकु इत्येष श्लोक एकव्यञ्जनो नेमिनिर्वाणमहाकाव्ये राजीमतीपरित्यागा-
धिकारे समुद्रवर्णनरूपो ज्ञेयः । तथा ककः समुद्रो वर्तते । केन जलेनोपलक्षितः
को वायुयंत्र स ककः । यद्वा केन वायुना प्रेरितं कं जलं यत्र स ककः । अथवा
कमेव कमात्मा यस्य स ककः । समुद्रः कीदृशः। ककाकुकङ्ककेकाङ्ककेकिकोक-
ककुः । कं सुखं यया भवति काकुवं निर्येषां ते ककाकवः । अथवा केन सुखेन जलेन
वा काकवो ध्वनिविशेषा येषां ते ककाकवः । ककाकवश्च ते कङ्काश्च । कङ्का जल-
पक्षिणः । तथा केका केकारवोऽङ्कश्चिद्रं येषां ते केकाङ्काः केकिनो मयूराः।
तथा कोकाश्चक्रवाकाः । कथं मिथो मेलकाः । ककाकुकङ्काः केकाङ्ककेकिनः कोका
एवैका अद्वितीया कुर्भूमिर्यस्य स तथा । तथा-अकुकौकःकाककाकः। कवः
कुत्सिताः न कवोऽकवः शोभनाः कौकसो जलवासिनः काकाः । शोभनजल-
वायसा इत्यर्थः । तेषां समूहः काकं काकमेव काककम् । खार्थे कः । तस्य
'अका माता यः समुद्रः स एव पालकत्वान्माता । तथा ऋकाकुकुककाङ्ककुः ।
ऋचो वेदवाक्यानि तेषां काकवो वक्रोक्तयस्तासां कुक उच्चारकः को ब्रह्मा सोऽके
उत्सङ्गे यस्यासौ अर्थादेव विष्णुस्तस्य कुः स्थानं समुद्रः । जलशयनत्वादस्येति ॥
तथैकव्यञ्जनच्युतकमपि व्यञ्जनचित्रं ततस्तदेवाह-
कुर्वन्दिवाकराश्लेषं दधचरणडम्बरम् ।
देव यौष्माकसेनायाः करेणुः प्रसरत्यसौ ॥ १३ ॥
- हे देव, यौष्माकसेनाया असौ करेणुर्गजः प्रसंरति । कीदृशः । दिवा आका-
शेन सह कराश्लेषं कुर्वन् । तथा चरणडम्बरं दधत् । पक्षे वर्णच्युतकत्वात्क-
कारलोपे असौ रेणुः प्रसरति । कीदृशः । दिवाकरेण सूर्येण सहाश्लेषं कुर्वन्
सूर्य यावद्गच्छन्नित्यर्थः । चः समुच्चये । रणडम्बरं संग्रामडम्बरं दधत् । करे-
गुपदात्ककारच्युतकम् ॥
प्रस्तुतादपरं वाच्यमुपादायोत्तरप्रदः। :
भङ्गश्लेषमुखेनाह यत्र वक्रोक्तिरेव सा ॥ १४ ॥

Page 42****************************************************************************************
Poran
AL
MPLE
काव्यमाला।
* यत्र बन्धे उत्तरप्रदः पुमान्प्रस्तुतादर्थादपरं वाच्यमर्थमुपादाय भङ्गलेषपदे
वाह वदति सा वक्रोक्तिरेव ॥
भापदोदाहरणमाह-
नाथ मयूरो नृत्यति तुरगाननवक्षसः कुतो नृत्यम् ।
ननु कथयामि कलापिनमिह सुखलापी प्रिये कोऽस्ति ॥१५॥
प्रस्तुतो मयूरः केकी । वक्रोचौ तु तुरगवदनो मयुः किन्नरस्तस्योरो वक्ष
खबुलवि भोक्तम् । तुरगाननस्य वक्षसो नृत्यं कुतः । हे नाथ, अहं कलापिन
कथयामि इति पन्योक्तः । इह कलापी सुखवक्ता । हे प्रिये, कोऽस्ति । भङ्गपद
प्रस्तुतशब्दस्य खण्डना यथा। मयूरस्य कलापिनो वा ॥
श्लेषपदस्योदाहरणमाह-
. भर्तुः पार्वति नाम कीर्तय न चेत्त्वां ताडयिष्याम्यहं
.. क्रीडाजेन शिवेति सत्यमनघे किं ते शृगालः पतिः।
नो स्थाणुः किमु कीलको नहि पशुस्वामी नु गोप्ता गवां
दोलाखेलनकर्मणीति विजयागौयोंगिरः पान्तु वः ॥१६॥
खेलनकर्मणि क्रीडाकर्मणि इत्येवंभूता विजयागौर्योगिरो वो युष्मान्पान्तु । विजया
गौरी पृच्छति-हे पार्वति, भर्तुर्नाम कीर्तय कथय नो चेदनेन क्रीडाकमलेन
खां ताडयिष्याम्यहम् । पार्वलोक्तम्-स्फुटं प्रकटमिदमेतन्मे पतिः शिवः । विज
योचे-तव पतिः शृगालः । नो नो सखि, मे पतिः स्थाणुः । किं कीलकस्तक
भो । नहि नहि भगिनि, मम पतिः पशुखामी । तव पतिः किं गवां गोप्ता
पशुपतिः पशुपालो गोपालकः । इत्याद्या विजयागौर्योर्दोलाखेलनकर्मणि वाचः
पान्तु । प्रस्तुतादर्थाच्छिंवादपरं भृगालादिकमर्थमादाय श्लेषेण विजया गौरों प्रति
वदति । इत्येषा श्लेषपदवक्रोक्तिः ॥
अनुप्रासमाह-
तुल्यश्रुत्यक्षरावृत्तिरनुप्रासः स्फुरद्गुणः ।
अतत्पदः स्याच्छेकानां लाटानां तत्पदश्च सः ॥ १७ ॥
तुल्या समाना श्रुतिः श्रवणं येषामक्षरामा तानि तुल्यश्रुत्यक्षराणि तेषामा

Page 43****************************************************************************************
१ परिच्छेदः] वाग्भटालंकारः।
वृत्तिः पुनः पुनरुपादानमनुप्रासः कथ्यते । कीदृशः। स्फुरदुणः स्फुरन्तोऽबा.
चिता औदार्यादयो गुणा येन स तया । सोऽनुप्रासो द्विधा छैकानुप्रासो लाटा-
नप्रासब। छेका विदग्धाः छेकजनवल्लभलाच्छेकानुप्रासः । लाटजनवल्लभत्वा-
जाटानुप्रासः। तथा छेकानामनुप्रासोऽतत्पदः । तान्येव पदानि यत्र स तत्पदः ।
न तत्पदोऽतत्पदः । अन्यैरन्यैः पदैरुत्पन्न इत्यर्थः । लाटानां तत्पदस्तैस्तैरेव
पदैनिष्पन्न इत्यर्थः ॥
छेकानुप्रासोदाहरणमाह-
अलं कलङ्कशृङ्गार करप्रसरहेलया।
चन्द्र चण्डीशनिर्माल्यमसि न स्पर्शमर्हसि ॥ १८ ॥
काचिद्विरहिणी चन्द्रमसं प्रत्याह-हे कलङ्कार, करप्रसरहेलया अलं
पूर्वताम् । हे चन्द्र, त्वं चण्डीशनिर्माल्यमसि स्पर्श नार्हसि । निर्माल्यस्पर्शो न
युज्यते सताम् । अत्रालं कलङ्ककारकरप्रसरचन्द्रचण्डीशेसाद्यतत्पदश्छेका-
नुप्रास इति ॥
रणे रणविदो हत्वा दानवान्दानवद्विषा ।
नीतिनिष्ठेन भूपाल भूरियं भूस्त्वया कृता ॥ १९ ॥
हे भूपाल, दानवद्विषा वासुदेवेन रणे संग्रामे रणविदः संग्रामनिपुणान्दान-
वान्हत्वा इयं भूर्भूः कृता । खया नीतिनिष्ठेन न्यायनिपुणेन सता इयं भूर्भूः
कृता, इदं पुरं पुरमद्य जातम्, तथेयं भूर्भूः कृता । अत्र रणे रणविदः, दान-
वान्दानवद्विषा, भूरियं भूरियादितत्पदत्वेनैवानुप्रासकरणालाटानुप्रासः॥
त्वं प्रिया चेच्चकोराक्षि स्वर्गलोकसुखेन किम् ।
त्वं प्रिया यदि न स्यान्मे खर्गलोकसुखेन किम् ॥ २० ॥
हे चकोराक्षि, यदि त्वं मम प्रिया जाता तदा स्वर्गलोकसुखेन नाकलोकसुखेन
मम किम् । यदि च त्वं मम प्रिया न स्याः तथापि वां विना स्वर्गलोकसुखेन
किं मम । अत्र द्वितीयचतुर्थपादेन लाटानुप्रासो भवति ॥

Page 44****************************************************************************************
काव्यमाला।
अत्र कठोरता लाटानुप्रासेऽपि दोषाय । तदाह-
एकत्रपात्रे खकलनवकं नेत्रामृतं बिम्बितमीक्षमाणः ।
पश्चात्पपौ सीधुरसं पुरस्तान्ममाद कश्चिद्यदुभूमिपालः ॥२१॥
कश्चिद्यदुभूमिपाल एकत्रपात्रे एकस्मिन्मदिराकल्लोलके खकलत्रवर्क बिम्बि
तमीक्षमाणः पुरस्तात्प्रथमं ममाद । पश्चात्तीधुरसं मदिरारसं पपौ । अन्यो म
पीला पश्चान्माद्यति । असौ (प्राग) ममाद । अत्र बहुतरवर्णावृत्तौ सौकुमार्य,
बाधा । एवमन्येषामपि गुणानां बाधा अनुप्रासरसिकेन कविना रक्ष्या ॥
अथ यमकमाह-
स्यात्पादपदवर्णानामावृत्तिः संयुतायुता।
यमकं भिन्नवाच्यानामादिमध्यान्तगोचरम् ॥ २२॥
पादो वृत्तचतुर्थो भागः । पदं विभक्त्यन्तम् । वर्णोऽक्षरम् । अमीषां भिन्न-
वाच्यानां भिन्नार्थानामावृत्तिः पुनः पुनर्वर्णनं यमकं स्यात् । सा आवृत्तिर्द्विधा-
संयुता अयुता च । संयुता अन्तराले अपरपदरहिता। अयुता अन्तरालपदस-
हिता । तथा संयुतावृत्तो। तद्यमकं त्रिधा-आदिमध्यान्तगोचरम् आदिगोच-
रमादियमकम् , मध्यगोचरं मध्ययमकम् , अन्तगोचरमन्तयमकम् । अयुतावृत्ती
लन्यथापि व्याख्या। आदिमध्यगोचरं मध्यान्तगोचरम् । काकाक्षि गोलकन्या-
येन मध्यशब्द उभयत्रापि संबध्यते। तथा मध्यस्यान्तोऽर्थात्पद्यान्त एवोच्यते।
तेनाद्यन्तगोचरं यमकं स्यादिति सिद्धम् । आवृत्तियथाशक्ति क्रियते । तेन
लोकान्तगामिन्यप्यावृत्तिः संभवति । निषेधाभावेनैकाकारं चतुष्पदं महायमक-
मुच्यते इत्यपि सिद्धम् ॥
संयुतावृत्तौ पादयमकमाह-
दयां चक्रे दयांचके।
सतां तस्माद्भवान्वित्तम् ॥ २३ ॥
हे राजन् , यस्माद्धेतोर्भवान् दयां चके करुणां चकार तस्मात्कारणाद्भवान्
सतां साधूनां वित्तं दयांचक्रे दत्तवान् । ब्रीडा छन्दश्छन्दश्चूडामणौ ॥
१. 'एतेषु सर्वेषु पूर्वोत्तेषु सर्वथा तुल्यानामेव वर्णानामावृत्तिरुत्ता, संप्रति
किंचिद्भेदेऽपि तुल्यश्रुतित्वादनुप्रासः स्यादिति दर्शयति' इत्यवतरणिकां जिनवर्ध-
नसूरिराह.
Nare-

Page 45****************************************************************************************
१ परिच्छेदः ]
वाग्भटालंकारः।
मध्यपादयमकमाह-
यशस्ते समुद्रान्सदारोरगारेः।
सदा रोरगारेः समानाङ्गकान्तेः ॥ २४ ॥
तथा हे राजन् , सत् शोभनं ते यशः समुद्रानार गतम् । कीदृशस्य । उर-
गारेर्गरुडस्य समानाङ्गकान्तेः । वर्णवर्णस्येत्यर्थः । सदा रोरगारेः सदा सर्वदा
रोरगा दारिद्यं गता अरयो यस्य तस्य रोरगारेः। 'रोरं दारिद्यमुच्यते'।
सोमराजी छन्दः॥
पादान्तयमकमाह-
द्विषामुद्धतानां निहंसि त्वमिन्द्रः।
मुदं भो धराणामुदम्भोधराणाम् ॥ २५॥
भो राजन् , 'इन्द्रो धराणां पर्वतानां मुदं हर्ष हन्ति । कीदृशानाम् । उद-
म्भोधराणाम् । उदुपरि अम्भोधरा मेघा येषां तेषाम् । त्वं च उद्धतानां द्विषां
मुदं निहंति । खमिन्द्रश्च समानौ बलेनेत्यर्थः । छन्दस्तदेव ॥ .
अथादिमध्यगोचरं मध्यान्तगोचरं यमकमेकवृत्तेनाह-
विभाऽतिरामा परमा रणस्य विभाति रामा परमारणस्य ।
सदैव तेऽजोर्जित राजमान सदैवतेजोर्जितराजमान ॥ २६ ॥
पादद्वयेनादिमध्ययमकम् । अप्रेतनपादद्वयेन मध्यान्तयमकम् । हे अजोर्जित
अजो वासुदेवस्तद्वद्वलिष्ठ, हे राजमान शोभमान हे नृप, सदैवतेजोर्जितराज-
मान सदैवं कर्मसहितं यत्तेजस्तेनार्जितो राजसु भूपेषु मानो महत्त्वं येन स
तथा तस्संबोधनम् । ते तव रणस्य विभा विभाति । कीदृशी । अतिक्रान्तो रामो
दाशरथिर्यया सा । रामा रम्या परमा प्रकृष्टा । कीदृशस्य । परमारणस्य
शत्रुघातकस्य ॥
अथायुतावृत्तावादिमध्यगोचरं यमकमाह-
सारं गवयसांनिध्यरादि काननमग्रतः।
सारङ्गवयसां निध्यदारुणं शिखरे गिरेः ॥ २७ ॥
हे प्रिय, अप्रतो गिरेः शिखरे सारङ्गवयसां मृगपक्षिणां काननं पश्य ।

Page 46****************************************************************************************
काव्यमाला।
कीदृशम् । निध्यदारुणं निधिमिरदारुणममीकम् । तथा सारं प्रधानम् । तथा
गवयसानिध्येनारण्यशण्डनिकटत्वेन राजि शोभमानम् ॥
अमरनगरसेराक्षीणां प्रपञ्चयति स्फुर-
सुरतरुचये कुर्वाणानां बलक्षम रंहसम् ।
इह सह सुरैरायान्तीनां नरेश नगेऽन्वहं
सुरतरुचये कुर्वाणानां बलक्षमरं हसम् ॥ २८॥
हे बलक्षम , नरेश, इह नगेऽन्वहं नित्यं सुरतरुचये सुरछमगणे वाणानां
वृक्षाणां कुर्भूमिरमरनगरमेराक्षीणां देवाशनानां रहसं वेगं प्रपञ्चयति । रम्या
वाणाः, अतो देव्यो वेगेन क्रीडाय आयान्तीत्यर्थः । कीदृशीनाम् । स्फुरत्सुर-
तरुचये सुरतसुखनिमित्तं सुरैः सहायान्तीनाम् । तथाऽरमत्यर्थ वलक्षं धवलं हस
हास्यं कुर्वाणानाम् । अत्र पर्वते कुभूमिः शोभते ॥
अथाद्यन्तयमकमाह-
आसन्नदेवा न रराज राजिरुच्चैस्तटानामियमत्र नाद्रौ ।
क्रीडाकृतो यत्र दिगन्तनागा आसन्नदे वानरराजराजि ॥२९॥
अत्रादावियं तटानां राजिः श्रेणिर्न [न] रराज । अपि तु रराजैव । कीदृशी।
आसचदेवा समीपस्थसुरा । तथोचैगुव: । यत्र यस्यां तटराजो नदे हृदे दिगन्त
नागा दिग्गजाः क्रीडाकृत आसन क्रीडाकारिणोऽभवन् । कीदृशे। वानरराजराजि
वानरराजा मुख्यवानरास्तै राजतीत्येवंशीलो वानरराजराद तस्मिन्वानरराजराजिम
श्लोकावसानगावृत्तिर्महायमकम् , तदाह-
रम्भारामा कुरबककमलारं भारामा कुरबककमला-1
रम्भा रामा कुरबक कमलारम्भारामाकुरबककमला ॥ ३०॥
अत्र पर्वते कुर्भूमिः शोभते इति संबन्धः । कीदृशी भूमिः । रम्भारामा
रम्भामिः कदलीभिर्मिश्रा आरामा यस्यां सा तथा । अबककमला अबकं बक-
रहितं कं पानीयं मलते धारयतीत्यबककमला । तथा अरमत्यर्थ भारामा मैने-
क्षत्रैरा ईषद्रामा कर्बुरेत्यर्थः । तथा-कुरबककमलारम्भा कुरबका वृक्षविशेषाः
कमलानि पद्मानि तेषामारम्भा उत्पत्तयो यस्यां सा कुरबककमलारम्भा । तथा
१. द्वितीयतृतीयपादस्थपदसमासो न कविसंप्रदायसिद्धः. पनगन्धिगचं वा स्यात.

Page 47****************************************************************************************
१ परिच्छेदः]
वाग्भटालंकारः।
रामा रम्या । अथवा-कुरबककमलारम्भारामा कुरषककमलानामारम्मेणोद्गमेन
भाईबदामा मनोज्ञा । हे अकुरवक न विद्यते कुत्सितो रवः शब्दो यस्य सोऽकु-
रखः, अकुरव एवाकुरवकः । शेषाद्वा कः। हे अकुरवक हे कोमलध्वान । नेमेः
संबोधननाम तत् । पुनः कीदृशी कुः। कमलारम्भारामा, कमला लक्ष्मीः रम्भा
अप्सरसः ता एव रामाः स्त्रियो यस्यां सा । गिरिभूमौ रामाः क्रीडार्थमायान्ति ।
अत्र कमलारम्भा एव रामा ज्ञेयाः। तथा-अकुरवककमला, कुत्सितं राजन्त इति
कुरा न कुरा अकुराः शोभमाना वका वृक्षविशेषाः कमला हरिणविशेषाश्च यस्यां
सा अकुरवककमला । रम्भारामेत्यत्र श्लोके द्वितीयतृतीयपदयोरन्तरा न यतिः।
इई संशयाय यदि पुनमहायमकत्वात्कविना कृतम् , तथापि विलोक्यम् । रम्भा-
कुरवकेत्यस्य विशेषवती अवचूरिः । हे अकुरवककमल, अत्र पर्वते कुर्भूमिः
शोभते । अकुत्सितः शोभनो रखो यस्याश्चिदानन्दादिशब्दवाच्यत्वात् । एवंविधा
कस्य सुखस्य कमला यस्य । नेमेः संबोधनम् । रम्भारामा तथैव । तथा-आर-
म्भारामा अर्थः पश्चाद्वत् । तथा कुर्भूमिरवककमला तथा रम्भारामा रम्भा एक
रामा यस्यां सा रम्भारामा । तथा अकुरवककमला । एवं व्याख्याने पदद्वय-
स्यान्तरं भवति । 'म्भौ न्लो गः स्याद्रमरविलसितम् छन्दः॥
__इदानीं तेनैव प्रकारेण पदयमकोदाहरणानि । तत्र संयुतावृत्तौ आदिपद-
यमकमाह-
हारीतहारी ततमेष धत्ते सेवालसेवालसहंसमम्भः। .
जम्बालजं बालमलं दधानं मन्दारमन्दारववायुरद्रिः ॥ ३१ ॥
एषोऽद्रिस्ततं विस्तीर्णमम्भो धत्ते । कीदृशोऽद्रिः । हारीतहारी, हारीताः पक्षि-
जस्तैहारी मनोहरः । तथा मन्दारमन्दारववायुः, मन्दारेषु कल्पवृक्षेषु मन्दा-
रवो मन्दशब्दो वायुर्यत्र सः । सुरभिवायुरद्रावस्तीत्यर्थः । कीदृशम् । सेवाल-
सेवालसहंसम् , सेवालसेवायामलसा राजहंसा यत्राम्भसि तत्तथा । अलमत्यर्थ
बालं नूतनं जम्बालजं कमलं दधानम् ॥ .
नेमिविशालनयनो नयनोदितश्री-
- रश्रान्तबुद्धिविभवो विभवोऽथ भूयः ।
१. 'भूयो वारंवारम्' इति जिनवर्धनसूरिः.

Page 48****************************************************************************************
: काव्यमाला।
प्राप्तखदाजनगरानगराजि तत्र
सूतेन चारु जगदे जगदेकनाथः ॥ ३२ ॥
सूतेन सारथिना जगदेकनाथो नेमिश्चारु यथा भवति तथा जगदे। कीदृशः।
नयनोदितश्रीः नयेन न्यायेन नोदिता प्ररिता श्रीर्यस्य सः। न्यायाधिकशोभ इत्य-
र्थः । तथा अभ्रान्तः सत्यो बुद्धिरूपो विभवो यस्य स तथा । विगतो भवो यस्य
स तथा । तदाजनगरात् नारायणपुरात्तत्र नगराजि गिरीश्वरे रैवतके प्राप्तः॥
अन्तयमकमाह-
यदुपान्तिकेषु सरलाः सरला यदनूचलन्ति हरिणा हरिणा । .
तदिदं विभाति कमलं कमलं मदमेत्य यत्र परमाप रमा ॥३३॥
यदुपान्तिकेषु यस्य जलस्योपान्तिकेषु पार्श्वेषु सरला अवकाः सरला देवदा.
रवो वर्तन्ते । यज्जलमनुलक्षीकृत्य हरिणा मृगा हरिणा वायुना सहोचलन्ति ।
अलमत्यर्थं तदिदं कं जलं विभाति । यत्र जले रमा लक्ष्मीः कमलमेत्य पर
प्रधान मदमाप ॥
आदियमकमाह-
कान्तारभूमौ पिककामिनीनां कां तारवाचं क्षमते स सोढुम् ।
कान्ता रतेशेऽध्वनि वर्तमाने कांतारविन्दस्य मधोः प्रवेशे ॥३४॥
कान्ता भार्या रतेशे भर्तरि अध्वनि पथि वर्तमाने । विदेशस्थे सतीत्यर्थः ।
मधोर्वसन्तस्य प्रवेशे कान्तारभूमौ पिककामिनीनां कां को तारवाचं विस्तारिणी
वाणी सोलु क्षमते स्म । अपि तु कामपि न क्षमते स्म । कीदृशस्य मधोः।
कान्तारविन्दस्य कमनीयपद्मस्य ॥
मध्ययमकमाह-
चकार साहसं युद्धे धृतोल्लासा हसं च या ।
दैन्यं त्वां साह संप्राप्ता द्विषां सोत्साह संततिः ॥ ३५ ॥
हे सोत्साह हे सोद्यम हे श्रीनेमे, या द्विषां संततिः शत्रूणां श्रेणियुद्धे साहसं
चकार । धृतोल्लासा च सती हसं हास्यं चकार । अपरान्प्राप्येत्यध्याहार्यम् । सा
द्विषां संततिः त्वां संप्राप्ता सती दैन्यं चकारेत्यर्थः । अथवा दैन्यं संप्राप्ता सती
खामाह । त्वदग्रतो दीनवाक्यान्यभाषिष्टेयर्थः ।

Page 49****************************************************************************************
४ परिच्छेदः]
वाग्भटालंकारः।
..
अन्तयमकमाह-
गिरां श्रूयते कोकिला कोविदारं यतस्तद्वनं विस्फुरत्कोविदारम् ।
मुनीनां वसत्यत्र लोको विदारं न च व्याधचक्रं कृतौको विदारम् ॥३६॥
गिरां विषये वचनकोमलताविषये अरमत्यर्थ कोविदा पण्डिता । यतो यस्मा.
कारणात्कोकिला श्रूयते तत्तस्मादेतद्वनं वर्तते । कीदृशम् । विस्फुरत्कोविदार
विस्फुरन्तो झलझलायमानाः कोविदाराः काञ्चनारवृक्षा येन तत् । अत्र वने
मुनीनां लोको मुनिजनो विदारं विगतकलत्रं यथा भवति तथा वसति । दार-
रहितो मुनिजनस्तपसे वसतीत्यर्थः । अत्र वने व्याधचक्रमाखेटकृत्समूहः कृतौको
विहितगेहं न वर्तते । कीदृशम् । विदारं वीन्पक्षिणो दृणाति दारयति वा विदा-
रम् । यतः कोकिला श्रूयते तत एतद्वनं किमपि वर्तते इति कोऽपि कस्यापि
कथयामासेत्युक्तिलेशः ॥
अतः पादद्वयेऽपि आदिमध्यमध्यान्तयमकान्युदाहियन्ते-
सिन्धुरोचितलताग्रसल्लकीसिन्धुरोचितमुपेत्य किन्नरैः। ..
कन्दराजितमदस्तटं गिरेः कन्दराजितगृहश्रि गीयते ॥३७॥
किन्नरैर्गिरेरदः शिखरमुपेत्य गीयते । कीदृशं शिखरम् । सिन्धुरोचितलता-
प्रसल्लकीसिन्धुरोचितं सिन्धुराणां गजानामुचिता योग्या लतायाः सल्लक्यश्च ताभि-
र्युताः सिन्धवो नद्यस्ताभी रोचितं शोभितम् । तथा-कन्दराजितं कन्दैः शोभि-
तम् । तथा-कन्दराजितगृहश्रि कन्दराभिर्जिता गृहशोभा येन शिखरेण
तत् । इदं पादद्वये आदियमकं कथितम् ॥ .
पादद्वयमध्ययमकं यथा-
वसन्सरोगोऽत्र जनो न कश्चित्परं सरोगो यदि राजहंसः ।
गीतं कलं को न करोति सिद्धः शैले कलङ्कोज्झितकाननेऽस्मिन् ॥३८॥
. अत्र शैले पर्वते कलङ्कोज्झितकानने निर्दोषे वने वसन् सन् जनो लोकः
कश्चिन्न सरोगो न सव्याधिः । परं यदि सरोगः सरोवरगतो राजहंस इत्यर्थः ।
अत्र शैले कः सिद्धः किन्नरः कलं मनोज्ञं गीतं न करोति । अपि तु सर्वोऽपि
करोतीत्यर्थः ॥

Page 50****************************************************************************************
and
AN-
M
Hain
HIP
MPA
VIVE
CAPER
LA
P
R
-
+
STORE
--
-
काव्यमाला।
* पादद्वयान्त्ययमकं यथा-
बहुर्वसन्ते सरसी न बारणा बभुः पिकानां मधुरा क्वा रणाः ।
स्सं न का मोहनकोविदार कं विलोकयन्ती बकुलान्विदारकम्॥३९॥
वारणा गजेन्द्रा बसन्तमासे सरसी महासरोवरं न जहुर्नात्याक्षुः । पिकानां
कोकिलानां नवा मधुरा रणाः शन्दा वसन्ते बभुः । का च स्त्री मोहनकोविदा
सुरतपण्डिता बकुलान्वृक्षविशेषान्विलोकयन्ती के रसं नार । अपि तु सर्व-
मपि रसं प्राप्तव । कथं विदारकं निष्पुत्रं यथा भवति तथा । निष्पुत्रायाः
संभोगक्षमत्वात् ॥
आद्यन्तयमकं यथा-
वरणाः प्रसूननिकरावरणा मलिनां वहन्ति पटलीमलिनाम् ।
तरवः सदात्र शिखिजातरवः सरसश्च भाति निकटे सरसः ॥४०॥
अत्र गिरी सदा वरणास्तरवो वरणा वृक्षविशेषा अलीनां भ्रमराणां मलिनां
नीला पटली श्रेणि वहन्ति । कीदृशाः । प्रसूननिकरावरणाः प्रसूननिकरा एव
पूष्पसमूहा एवावरणमाच्छादनं येषां ते तथा । अत्रादौ शिखिजातरवो मयूर-
जातध्वनिश्च सरसो निकटे तटाकस्यान्तिके सरसो मधुरो भाति ॥
द्वितीयपादचतुर्थपादान्तयमकमाह-
यथा यथा द्विजिह्वस्य विभवः स्यान्महत्तमः ।
तथा तथास्य जायेत स्पर्धयेव महत्तमः ॥ ४१ ॥
द्विजिह्वस्य दुर्जनस्य यथा यथा विभवः स्याद्धनं भवेत् । कीदृशो विभवः ।
प्रकृष्टो महान् महत्तमः । बहुतर इत्यर्थः । तथा तथास्य दुर्जनस्य महत् धनं
तमः पापं स्पर्धयेव जायेत ॥
संयुतासंयुतावृत्तौ यमकमाह-
दास्यति दास्यतिकोपादास्यति सति कर्कराशापम् ।
भवति भवति ह्यनर्थो भव तिमितस्तेन बटुक त्वम् ॥ ४२ ॥
हे बटुक, भवति त्वयि आसमन्तात्कर्करानस्यति क्षिपति सति दासी अति-
कोपाच्छापं दास्यति । हि. यस्मात्कारणादनों भवति । ततस्त्वं तिमितो भव
स्थिरो भव चापलं मा कृथाः॥

Page 51****************************************************************************************
१ परिच्छेदः] वाग्भटालंकारः ।
कुलं तिमिभयादत्र करेणूनां न दीव्यति ।
न दीव्यति करेणूनां प्राणिनां गणनापि का ॥ १३ ॥
अत्र नदीसमीपे करेणूनां कुलं तिमिभयान्मत्स्यभयान दीव्यति न क्रीडति ।
अणूनां सूक्ष्माणां प्राणिनां गणनापि का ॥
इदानीं वर्णावृत्तिरुदाह्रियते-
गङ्गाम्बुधवलाङ्गाभो मुमुक्षुध्यानतत्परः।
पापार्तिहरणायास्तु स सज्ञानो जिनः सताम् ॥ ११ ॥
गङ्गाजलवद्धवला अङ्गस्यामा कान्तिर्यस्य स तथा । मुमुक्षूणां ध्यानस्य गोचरः।
अत्र पादे पादे आदौ वर्णद्वयद्वयसादृश्यावर्णयमकमुच्यते ।
असंयुतावृत्तौ वर्णयमकमाह-
जगदात्मकीर्तिशुलं जनयन्नुद्दामधामदोःपरिषः ।
जयति प्रतापपूषा जयसिंहः क्ष्माभृदधिनाथः ॥ १५॥
उद्दामावनिवारौ धाम तेजस्तद्युक्तौ भुजरूपौ परिघौ यस्य सः । अधिको
नाथोऽधिनाथः । अत्र प्रतिपदं जग्रहणादयुतावृत्तौ यमकम् । वर्णावृत्तिः पूर्व-
वझेदा द्रष्टव्या ॥
संयुतासंयुतावृत्तिर्यथा-
मामाकारयते रामा सा सा मुदितमानसा ।
या या मदारुणच्छाया नानाहेलामयानना ॥ ४६॥
सा सा रामा मामाकारयते आइयति। या या मदारुणच्छाया मदेनारुणा
आरका छाया शोभा यस्याः सा मदारुणच्छाया । या या मुदितमानसा हृष्ट-
चित्ता च । तथा नानाहेलामयानना नानाविधमनेकप्रकारं हेलामयं लीलामय-
माननं यस्याः सा । अत्र मामा सासा इत्यादि संयुतायमकम् । पदान्ते च मासे-
त्याधुतायमकम् । समाप्ताश्चत्वारोऽपि शब्दालंकाराः॥
अथार्थालंकारा उच्यन्ते-
खभावोक्तिः पदार्थस्य सक्रियस्याक्रियस्य वा ।
जातिविशेषतो रम्या हीनत्रस्ताभकादिषु ॥ १७ ॥
पदार्थस्य सक्रियस्य क्रियासहितस्य अक्रियस्य वा क्रियारहितस्य वा खभा-

Page 52****************************************************************************************
काव्यमाला।
वोक्तिर्या सा जातिरुच्यते । हीनत्रस्ताभकादिषु खभावोक्तिः सहजकथनं विशे-
षतः सा जातिरुच्यते । हीनो दीनत्रस्तो भीतः, अर्भका बालकाः, इत्यादिषु
खभावोतिर्विशेषतो रम्या जातिः । कोऽर्थः। यस्य पदार्थस्य यादृशः स्वभाव-
स्तस्यैव खभावस्य यत्कथनं सा जातिरवगन्तव्या । हीने हीनस्वभाववर्णनम् ,
त्रस्ते त्रस्तलक्षणम् । अर्भकादिषु तान्येव लक्षणानि वर्ण्यन्ते । न तु उपमा-
द्यलंकारेणार्थापत्त्याद्यानयनं क्रियते सा जातिरिति ।
उदाहरणमाह-
बहबलीबहुलकान्तिरुचो विचित्र-
भूर्जत्वचा रचितचारुदुकूललीलाः।
गुञ्जाफलप्रथितहारलताः सहेलं
खेलन्ति खेलगतयोऽत्र वने शबर्यः ॥ १८॥
खेलगतयः सविलासगतयः शवोऽत्र वने सहेलं सलील खेलन्ति दीव्यन्ति ।
वविलीभिर्मयूरपिच्छश्रेणिभिबहुला महीया कान्तिस्तया रोचन्ते यास्तास्तथा ।
शेषं सुगमम् । अत्र शबरीणां हीनत्वाद्धीनाभरणादिवर्णना । सक्रियोदाहरणमि-
दम् । खेलन्तीति क्रिया ॥
अक्रियोदाहरणमाह-
आरत्तनित्तधोरणिभीसणवअणुकरो कुरङ्गच्छि ।
उल्लसिअवीसभुअवणविणिवेसो दसमुहो एसो ॥ १९॥
[आरक्तनेत्रश्रेणिभीषणवदनोत्करो कुरङ्गाक्षि ।
उल्लसितविंशतिभुजवनविनिवेशो दशमुख एषः ॥]
हे कुरङ्गाक्षि, एष दशमुखो रावणः। कीदृशः । आरक्तनेत्रश्रेणिमीषणवदनो-
स्करः उल्लसितविंशतिभुजवन विनिवेशः उल्लसितं विंशतिभुजा एव वनं काननं
तस्य विनिवेशः स्थानम् । अत्रापि यादृशो रावणस्तावदेवोक्तत्वात्स्वभावोक्तिः ।
एषा जातिः । त्रस्ते इदमुदाहृतम् । यथा वा-
'यमालोक्य स्वप्ने करकलितनिस्त्रिंशफलकं
भयावागुन्निद्राः कृतनिजबलाह्वानविधयः।
भुजामध्यादुद्धः किमिदमिति दारैरभिहिताः
कति व्रीडामौनव्रतमिह न भेजुः क्षितिभुजः ॥'

Page 53****************************************************************************************
J
४ परिच्छेदः] वाग्भटालंकारः ।
अर्भके यथा-
'शिक्षया प्रणमन्वृद्धांस्तदाशिषमनूचरन् ।
निजच्छायासमाश्लिष्टं धावन्क्रीडति बालकः ॥'
आदिशब्दान्मत्तकुपितादिष्वेवमुदाहार्यम् ।
संप्रत्युपमामाह-
उपमानेन सादृश्यमुपमेयस्य यत्र सा।
प्रत्ययाव्ययतुल्यार्थसमासैरुपमा मता ॥ ५० ॥
अत्रोपमेयस्य मुख्यवस्तुनोपमानेन दृष्टान्तेन सादृश्यं समानता । साहक
द्विधा-अभिधीयमानं प्रतीयमानं च । सा प्रत्ययाव्ययतुल्यार्थसमासर्वक्ष्यमा-
रुपमोका विशेषानुपादानात् ॥
तत्राभिधीयमानसादृश्ये उदाहरणमाह-
गत्या विभ्रममन्दया प्रतिपदं या राजहंसायते
यस्याः पूर्णमृगाङ्कमण्डलमिव श्रीमत्सदैवाननम् ।
यस्याश्चानुकरोति नेत्रयुगलं नीलोत्पलानि श्रिया
तां कुन्दाहदती त्यजजिनपती राजीमतीं पातु वः ॥५१॥
या राजीमती विभ्रममन्दया गत्या प्रतिपदं राजहंस इवाचरति राजहंसायते।
अत्र प्रत्ययेनोपमा। यस्या आननं पूर्णमृगाङ्कमण्डलमिव श्रीमत् । श्रीलक्ष्मीः शोभा
वा । अत्रेवशब्देनाव्ययेनोपमा । यस्या राजीमत्या नेत्रद्वयं श्रिया नीलोत्सला-
न्यनुकरोति । अत्रानुकरोतिक्रियातुल्यार्थवाचिका ततस्तुल्यार्थेनोपमा एषा ।
कुन्दानहन्ति कुन्दाहीं दन्ता यस्यां सा तां कुन्दाईदतीम् । कुन्दसमानरदना-
मित्यर्थः । अत्र बहुव्रीहिसमासेनोपमा । अत्र प्रत्ययाव्ययतुल्यार्थभेदैश्चतुर्भेदोष-
मायां गत्यादिसादृश्यमभिधीयमानमस्ति । नास्ति गम्यं बलात्कारेण किमपि ।
राजहंसायते गत्या, नेत्रयुगलमनुकरोति श्रिया, इत्यादिकारणानि सर्वाणि काव्य-
मये एवाभिहितानि सन्तीतीदमभिधीयमानमुच्यते । यत्र कारणानि काव्यमले
नोकानि, किंतु खयमेवानुमानेन ज्ञायन्ते तत्प्रतीयमानमुच्यते ॥
.
८

Page 54****************************************************************************************
काव्यमाला।
.
.
.-
प्रतीयमानोदाहरणं यथा-
चन्द्रवद्वदनं तस्या नेत्रे नीलोत्पले इव ।
पक्वबिम्ब हसत्योष्ठः पुष्पधन्वधनुर्भुवौ ॥ ५२॥
यस्या राजीमत्या वदनं चन्द्रवत् । नेत्रे नीलोत्पले इव वर्तेते।ओष्ठः पक्कबिम्ब
हसति । यस्या ध्रुवौ पुष्पधन्वधनुः पुष्पधन्वा कामदेवस्तस्य धनुः । अत्र तावत्केन
गुणेन मुखं चन्द्रवत्स गुणो नोक्तः । ओष्ठः पक्वबिम्ब केन हसति स गुणः खमत्या
अवतार्यः । अत एव तत्प्रतीयमानमुच्यते । अत्र चतुर्दा प्रत्ययाव्ययतुल्यार्थस-
मासोपमाः क्रमात् ज्ञेयाः । इत्यादि सर्वत्रावगन्तव्यम् ॥
मअभरिअमाणसस्स वि णिचं दोसाअरस्स सणिण व्व। .
तुह विरहे तीइ मुहं संकुइअं सुहअ कुमुअं च ॥ ५३ ॥
मदभरितमानसस्यापि नित्यं दोषाकरस्य शशिन इव ।
तव विरहे तस्या मुखं संकुचितं सुभग कुमुदं च ॥]
हे सुभग, तव विरहे तस्या मुखं संकुचितम् । यथा-शशिनो विरहे कुमुदं ।
संकोचं प्राप्नोति । कीदृशस्य दोषाकरस्य । उभयोर्विशेषणमेतत् । यथा-मदः
भरितमानसस्यापि । चन्द्रपक्षे-मृगभरितमानसस्यापि । मानसमत्र मध्यं ज्ञेयम्।
शशिन इवेति द्रव्योपमा। कुमुदं संकुचितमिति क्रियोषमा ॥
अन्योन्योपमालंकारमाह-
तं णमह वीअराअं जिणिन्दमुद्दलिअदिढअरकंसाअम् ।
जस्स मणं व सरीरं मणं सरीरं व सुपसन्नम् ॥ ५४॥
तं नमत वीतरागं जिनेन्द्रमुद्दलितदृढतरकषायम् ।
यस्य मन इव शरीरं मनः शरीरमिव सुप्रसन्नम् ॥]
- तं वीतरागं जिनेन्द्रं नमत खण्डितदृढतरकषायम् । यस्य मन इव शरीर
सुप्रसन्नं शरीरमिव मनः सुप्रसन्नम् ॥
क्रियाभेदानामन्योपमालंकारो यथा-
ये देव भवतः पादौ भवत्पादाविवाश्रिताः ।
ते लभन्तेऽद्भुतां भव्याः श्रियं त एव शाश्वतीम् ॥ ५५ ॥
हे देव, ये भव्या भवत्पादावेव भवत्पादाविवाश्रिताः । यथा भवत्पादावा-

Page 55****************************************************************************************
४ परिच्छेदः] वाग्भटालंकारः ।
धीयेते तथा भवत्पादाश्रिताः । यथा हे राजन् , यथा त्वं सेव्यसे तथा त्वां
सेविष्येऽहम् । तथात्रापि ये भवत्पादाविव भवतः पादावाश्रितास्ते भव्यास्त एवा-
इतां श्रियं लभन्ते।
उपमेयप्रचुरोपमालंकारमाह--
आलोकनं च वचनं च निगृहनं च
यासां स्मरन्नमृतवत्सरसं कृशस्त्वम् ।
तासां किमङ्ग पिशितानपुरीषपात्रं
गात्रं विचिन्त्य सुदृशां न निराकुलोऽसि ॥ ५६ ॥
__हे सखे, यासां स्त्रीणामालोकनं वचनं च निगृहनमालिङ्गनं चामृतवत्सरसं
स्मरंस्त्वं कृशो जातः । हे सखे, अङ्ग कोमलामन्त्रणे । तासां सुदृशां पिशितान-
पुरीषपात्रं मांसरुधिरामेध्यस्थानं गात्रं देहं विचिन्य किं न निराकुलोऽसि न
समभावज्ञोऽसि ॥
उपमानप्रचुरोपमालंकारमाह-
कलेव चन्द्रस्य कलङ्कमुक्ता मुक्तावलीवोरुगुणप्रपन्ना ।
जगत्रयस्याभिमतं ददाना जनेश्वरी कल्पलतेव मूर्तिः ॥ ५७ ॥
जैनेश्वरी मूर्तिश्चन्द्रस्य कलेव कलङ्कमुक्ता मुक्तावलीवोरुगुणप्रपन्ना गुणयुक्ता
कल्पलतेव जगत्रयस्याभिमतं ददाना ॥
अथोपमालंकारदूषणान्याह-
विभिन्नलिङ्गवचनां नातिहीनाधिकां च ताम् ।
निवनन्ति बुधाः कापि लिङ्गभेदं तु मेनिरे ॥ ५८ ॥
विभिन्नलिमा विभिन्नवचनां चोपमां न निबध्नन्ति । तथा अतिहीनाधिका-
मिति । अतिहीनामत्यधिको चोपमा न निबध्नन्ति । विशेषमाह-बुधाः
वापि लिङ्गभेदं मेनिरे ॥
उदाहरणमाह-
हिममिव कीर्तिर्धवला चन्द्रकलेवातिनिर्मला वाचः।
ध्वाङ्क्षस्येव च दाक्ष्यं नम इव वक्षश्च ते विपुलम् ॥ ५९ ॥
हे सुभग, तव कीर्तिर्हिममिव धवलेसत्र कीर्तेः स्त्रीलिङ्गत्वम्, हिममिवेति

Page 56****************************************************************************************
५२
काव्यमाला।
नपुंसकम् । अत उपमानोपमेययोर्लिङ्ग मेदः । तव वाचश्चन्द्रकलेवातिनिर्मलाः ।
वाच इत्यत्र बहुवचनम् , चन्द्रकलेत्यत्रैकवचनम् । अतो वचन मेदः । तव दाक्ष्यं
दक्षता वाजस्येव वर्तते । हीनोपमैषा । तव वो नभ इव विपुलम् । अधिकोपर
मैषा । अमी उपमादोषाः कविना चिन्तनीयाः ॥
शुनीयं गृहदेवीव प्रत्यक्षा प्रतिभासते।
खद्योत इव सर्वत्र प्रतापश्च विराजते ॥ ६०॥
इयं शुनी गृहदेवीवेत्यत्राधिकोपमा । तव प्रतापः खद्योत इवेत्यत्र हीनोपमा
च सदोषा । हिममिव किर्तिवलेल्यत्र क्रियारहितोपमा सदोषा। शुनीयं गृहदे-
वीवेत्यत्र हीनाधिकोपमा सदोषा॥
अथ हीनविशेषणैरुपमेयोपमामुपमानोपमामाह-
सफेनपिण्डः प्रौढोमिरब्धिः शाींव' शङ्खभृत् ।
श्चोतन्मदः करी वर्षन्विद्युत्वानिव वारिदः ॥ ६१ ॥
अब्धिः समुद्रः शाही विष्णुरिव वर्तते । शङ्खमृदुभयोर्विशेषणमेतल्लगति । परं
सफेनपिण्डः प्रौढोमिरिति विशेषणद्वयं समुद्रे लगति न तु विष्णौ अत उपमेय.
विशेषणानि सर्वाण्युपमाने न लगन्ति ततः सदोषमेतत् इत्थं न कार्यम् । श्चोत.
न्मदः करी गजो वर्षन्वारिद इव वर्तत इत्यत्र विद्युत्वानिति विशेषणमुपमेये करिणि
न लगति, किं तु वारिदे उपमानरूपे लगतीत्यतः सदोषम् एवमपि न कार्यम् ॥
क्वापि लिङ्गभेदं च मेनिरे कवय इत्याह-
मुखं चन्द्रमिवालोक्य देवाह्लादकर तव ।
कुमुदन्ति मुदाक्षीणि क्षीणमिथ्यात्वसंपदाम् ॥ १२ ॥
हे देव जिन, क्षीणमिथ्यात्वसंपदामक्षीणि मुदा तव मुखं चन्द्रमिवाह्लादकर-
मालोक्य कुमुदन्तीत्येवं निन्दापि ॥
अथ समासमध्यस्थोपमेयोपमालिङ्गभेदमाह-
निजजीवितेशकरजाप्रकृतक्षतपतयः शुशुभिरे सुरते।
कुपितस्सरप्रहितबाणगणत्रणजर्जरा इव सरोजदृशः ॥ ६३॥
सरोजदृशः स्त्रियः सुरते निजजीवितेशकरजाप्रकृतक्षतपतयः कुपितस्मराहि-
तबाणगणव्रणजर्जरा इव शुशुभिरे । सरोजदृश इयत्र सरोजशब्दो नपुंसको दृश
इति स्त्रीलिङ्ग एवं न दोषाय ॥

Page 57****************************************************************************************
.
१ परिच्छेदः ] वाग्भटालंकारः ।
अथ रूपके लिङ्गमेदं दर्शयति-
हस्तानविन्यस्तकपोलदेशा मिथो मिलत्कङ्कणकुण्डलश्रीः।
सिषेच नेत्रस्रवदश्रुवारा दोःकन्दलीं काचिदवश्यनाथा ॥ ६ ॥
काचिदवश्यनाथा नायिका दोःकन्दली भुजादण्डलतां नेत्रनपदश्रुवारा लोचन-
निर्गच्छदश्रुजलेन सिषेत्र । कीदृशी । हस्ताने विन्यस्तः कपोलदेशो यया सा । तथा
मिथो मिलन्ती कङ्कण कुण्डलयोः श्रीर्यस्याः सा । रूपकेऽत्र लिङ्गमेदो दोःकन्दली.
मिति दोरिति पुंलिङ्गशब्दः कन्दलीशब्दः स्त्रीलिङ्गोऽवगन्तव्यः । रूपलक्षणान्यग्रतः॥
अथ प्रतिवस्तूपमायां वक्ष्यमाणायां लिङ्गभेदं दर्शयति-
बहुवीरेऽप्यसावेको यदुवंशेऽद्भुतोऽभवत् ।
किं केतक्यां दलानि स्युः सुरभीण्यखिलान्यपि ॥ ६५ ॥
बहुवीरेऽपि यदुवंशेऽसावेको नेमीश्वरोऽद्भुतोऽभवत् । केतक्यां ॥ निखिला-
न्यपि दलानि किं सुरभीणि भवन्ति । अत्र केतक्यामिति लिङ्ग भेदः ॥ समाप्त-
उपमालंकारः॥
अथ रूपकालंकार उच्यते-
रूपकं यत्र साधादर्थयोरभिदा भवेत् ।
समस्तं वासमस्तं वा खण्डं वाखण्डमेव वा ॥ ६६ ॥
यत्र द्वयोरर्थयोः साधर्म्यात्सादृश्यादभिदा अभेदो भवति तद्रूपकालंकारो
भवति । तद्रूपकं चतुर्धा-समस्तं समस्यन्तं(मानम् )असमस्तमसमस्यन्त(मानम्)
खण्डं वा । यद्रूपकं विशेषणेषु खण्डे जायते, तत्खण्डमेव । अखण्डमेव वस्तु
रूपके अवतार्यते तदखण्डम् ॥
अथ यथाक्रममुदाहरणानि ज्ञेयानि । समस्यन्तं (मान) रूपकमाह-
कीर्णान्धकारालकशालमाना निबद्धतारास्थिमणिः कुतोऽपि ।
निशापिशाची व्यचरद्दवाना महान्त्युलूकध्वनिफेस्कृतानि ॥ ६७ ॥
निशापिशाची निशैव पिशाची निशापिशाची महान्ति उलूकध्वनिफेस्कृतानि
दधाना कुतोऽपि व्यचरत् वितस्तार । उलूकध्वनय एव फेत्कृतानि उलूकध्वनि-
फेत्कृतानि । कीदृशी सा । कीर्ण विक्षिप्तमन्धकारं तदेवालकाः कुटिलकेशास्तैः
शालमाना शोभमाना । तथा-निबद्धास्तारा एवास्थिमणयो यया सा तथा ।

Page 58****************************************************************************************
MAmar
LAND
HALA
SACH
W-
MASTUTORYWOM
UN
MA
17.
.
.
काव्यमाला।
अत्र निशापिशाची उलूकध्वनय एव फेत्कृतानि कीर्णान्धकारमेवालकास्वारा
एवास्थिमणय इत्यर्थयोयोरभेदाइपकं समासकारणात्समस्यन्त(मान)म् । तथा-
निशा पिशाचीच उलूकवनयः फेत्कृतानीवेत्यादीवशब्देनापि सादृश्यमेव ॥
असमस्तं पृथग्विभक्त्या झेयम् । यथा-
संसार एष कूपः सलिलानि विपत्तिजन्मदुःखानि ।
इह धर्म एव रजस्तस्मादुद्धरति निर्ममान् ॥ ६८ ॥
एष संसारः कूपः । विपत्तिजन्मदुःखानि सलिलानि । धर्म एव रज्जुस्तस्मात्सं-
सारकूपानिमग्नान्प्राणिन उद्धरति । अत्र पृथक् पृथक् विभक्तिभावादसमस्तो
रूपकालंकारः॥
एतत्समस्तासमस्तमुभयमपि द्विधा खण्डमखण्डं च । तदेवाह-
अधरं मुखेन नयनेन रुचिं सुरभित्वमालमिव नासिकया।
नववर्णिनीवदनचन्द्रमसस्तरुणा रसेन युगपन्निपपुः ॥ ६९ ॥
तरुणा नववर्णिनीवदनचन्द्रमसो नवरमणीमुखचन्द्रस्य रसेन युगपन्मुखेनधार
निपपुः । नयनेन रुचिं निपपुः । नासिकया सुरभित्वं निपपुः । उत्प्रेक्षते-
अब्जमिव । यथा नासिकया आजं सुरभित्वं निपीयत इत्यर्थः । अत्र वदनच.
न्द्रमसौ मुखेनाधरं नयनेन रुचिमित्यादिखण्डकरणारखण्डरूपकमिदम् । आब्ज-
मिवेति । पद्मिनी स्त्री कमलगन्धा भवत्येव ॥
अखण्डमाह-
ज्योत्स्नया धवलीकुर्वन्नुवीं सकुलपर्वताम् ।
निशाविलासकमलमुदेति स्म निशाकरः ॥ ७० ॥
निशाकर उदेति स्म । कीदृशः । ज्योत्स्नया सकुलपर्वतां कुलाचलसहितामुर्वी
पृथ्वीं धवलीकुर्वन् । तथा-निशाया विलासकमलम् । अखण्ड एव चन्द्रो
निशाया विलासकमलं स्यादतोऽखण्डं रूपकमेतत् । समाप्ता रूपकालंकाराः॥
अथ प्रतिवस्तूपमालंकारमाह-
अनुपात्ताविवादीनां वस्तुनः प्रविवस्तुना ।
यत्र प्रतीयते साम्यं प्रतिवस्तूपमा तु सा ॥ ७१ ॥
इवादीनां शब्दानामनुपात्तौ अकथने यत्र वस्तुनः प्रतिवस्तुना साम्यं समता
प्रतीयते सा प्रतिवस्तूपमा ज्ञेया ॥

Page 59****************************************************************************************
१ परिच्छेदः] वाग्भटालंकारः ।
'बहुवीरेऽप्यसावेको यदुवंशेऽद्भुतोऽभवत् ॥ ७२ ॥...
यथा बहुवीरेत्यत्र खयमेवावतार्यम् । उक्तः प्रतिवस्तूपमालंकारः ॥
अथ भ्रान्तिमन्तमलंकारमाह-
वस्तुन्यन्यत्र कुत्रापि तत्तुल्यस्यान्यवस्तुनः ।
निश्चयो यत्र जायेत भ्रान्तिमान्स स्मृतो यथा ॥ ७३ ॥
यत्र तुल्यस्यान्यवस्तुनोऽन्यत्र कुत्रापि वस्तुनि निश्चयो जायते निश्चयः संभवति
स भ्रान्तिमानलंकारः कथितोऽलंकारवेदिभिः ॥
उदाहरणमाह-
हेमकमलं ति वअणे णअणे णीलुप्पलं ति पसयच्छि ।
कुसुमं ति तुज्झ हसिए णिवडइ भमराण रिञ्छोली ॥ ७ ॥
[ हेमकम लमिति वदने नयने नीलोत्पलमिति प्रसृताक्षि ।
. कुसुममिति तव हसिते निपतति भ्रमराणां श्रेणिः ॥]
हे प्रसृताक्षि, भ्रमराणां श्रेणिस्तव वदने इदं हेमकमलमिति भ्रान्त्या निपतति ।
तव नयने इदं नीलोत्पलमिति भ्रान्या निपतति । तव हसिते इदं कुसुममिति
भ्रान्या निपतति । अत्र भ्रान्तिमदलंकारे अन्त्यक्रियादीपकं ज्ञेयम् । उत्तो
भ्रान्तिमदलंकारः ॥
अथाक्षेपालंकारस्यावसरस्तस्य लक्षणमाह-
उक्तिर्यत्र प्रतीतिर्वा प्रतिषेधस्य जायते ।
आचक्षते तमाक्षेपालंकारं विबुधा यथा ॥ ७५ ॥
यत्रोक्तिरथवा प्रतीतिः प्रतिषेधस्य जायते । विबुधास्तमाक्षेपालंकारमाचक्षते
वदन्ति । यथेत्युदाहरणे ॥
इन्द्रेण किं यदि स कर्णनरेन्द्रसूनु-
रैरावणेन किमहो यदि तद्विपेन्द्रः ।
दम्मोलिनाप्यलमलं यदि तत्प्रतापः
खर्गोऽप्ययं ननु मुधा यदि तत्पुरी सा ॥ ७६ ॥

Page 60****************************************************************************************
काव्यमाला।
L
यदि स कर्णनरेन्द्रसूनुर्जयसिंहदेवो राजाभूत्तदा इन्द्रेण किम् । यदि तस्य
दिपेन्द्रः पाहगजेन्दो दृश्यते तदा ऐरावणेन किम् । यदि तस्य प्रतापोऽलमत्यर्थ
तपति दम्भोलिना बजेणालं पूर्यताम् । यदि सा तत्पुरी लेभे तदा खर्गोऽप्ययं
शुषा । एतदुदाहरणमुक्तिविषयम् । उक्तिः साक्षादर्थप्रकाशनम् । अत्र यदि
सर्वनरेन्द्रसूनुस्तदेन्द्रेण किमित्यादि साक्षादर्थप्रकाशनं सर्वमप्यस्ति । प्रतीता-
बाघोदाहरणं द्विधा-विधिपूर्वको निषेधो निषेधपूर्वको विधिश्च । प्राविधिपूर्व-
कविषेधे उदाहरणं यथा-
यस्यास्ति नरककोडनिवासे रसिकं मनः।
सोऽस्तु हिंसानृतस्तेयतत्परः सुतरां जनः ॥ ७७ ॥
यस्य जनस्य मनो नरककोडनिवासे रसिकं भवति । 'क्रोड उत्सङ्ग उच्यते'।
सबरः सुतरामत्यर्थ हिंसानृतस्तयततरोऽस्तु भवतात् । अत्र तावत्प्रतीतिः
वयम् । अत्र यो नरके गन्ता स हिंसादिकं करोत्विति विधिमालोक्यैतावता
हंसादि केनापि न कर्तव्यमिति प्रतीयमानो निषेधोऽस्ति, परं साक्षात्लाश्चात्य बन्न
दृश्यमानोऽस्त्यर्थोऽत एषा विधिपूर्वकनिषेधात्मिका प्रती.तेरवगन्तव्या ॥
अथ निषेधपूर्वकविधौ प्रतीतिरवगन्तव्या॥
इच्छन्ति जे ण कित्तिं कुणन्ति करुणं खणं पि जे नेव्व ।
ते धणजक्ख व्व णरा दिन्ति धणं मरणसमए वि ॥ ७८॥
[इच्छन्ति ये न कीर्ति कुर्वन्ति करुणां क्षणमपि ये नैव ।
ते धनयक्षा इव नरा ददति धनं मरणसमयेऽपि ॥]
ये कीर्ति नेच्छन्ति । ये च क्षगमपि करुणां नैव कुर्वन्ति । ते किं मरण-
समयेऽपि धन यक्षा इव धनं ददतीत्यर्थः । एतावता कीर्तिमभिलपद्भिः करुणां
च कुर्वद्भिर्धनमवसरे देयमित्यर्थः । अत्र निषेधपूर्वको विधिरवगन्तव्यः । देय-
मिति प्रतीयमानोऽर्थश्चातोत्रापि प्रतीतिर्घटते । एषा अवचूरिः स्वमया कल्पि-
तास्ति । वृत्ती तु न किमपि विद्यते तथा ॥
संशयालंकारमाह-
इदमेतदिदं वेति साम्याद्बुद्धिर्हि संशयः ।
हेतुमिनिश्चयः सोऽपि निश्चयान्तः स्मृतो यथा ॥ ७९ ॥

Page 61****************************************************************************************
५७
४ परिच्छेदः] वाग्भटालंकारः।
साम्यात्समानभावात् । एतदिदं वेत्येवं बुद्धिर्हि निश्चितं संशयालंकार उच्यते।
सात संशयं मुक्ता एभिर्निश्चयो जातः सोऽपि निश्चयान्तः संशयालंकार
उच्यते । संशयनिश्चयालंकार इत्यर्थः ॥
उदाहरणमाह-
कि केशपाशः प्रतिपक्षलक्ष्म्याः किं वा प्रतापानलधूम एषः ।
दृष्ट्वा भवत्पाणिगतं कृपाणमेवं कवीनां मतयः स्फुरन्ति ॥ ८० ॥
हे जयसिंहदेव राजन् , भवत्पाणिगतं कृपाणं दृष्ट्वा कवीनां मतय एवं स्फुरन्ति ।
एवं संशयं विदधतीत्यर्थः। किमेष प्रतिपक्षलक्ष्म्याः केशपाशो न तु खाः।
अथवा किमेष प्रतापानलधूमः । केशपाशोऽपि कृष्णः धूमोऽपि कृष्णः खगोऽपि
कृष्णः । अतः संशयालंकारः ॥
संशयनिश्चयालंकारोदाहरणमाह-
इन्द्रः स एष यदि किं न सहस्रमक्ष्णां
लक्ष्मीपतिर्यदि कथं न चतुर्भुजोऽसौ ।
आः स्यन्दनध्वजधृत्तोद्भुरताम्रचूडः
श्रीकर्णदेवनृपसूनुरयं रणाग्रे ॥,८१ ॥
स एष यदि इन्द्र इति संशयः । तर्हि अक्ष्णां नेत्राणां सहस्रं नास्ति तदा न
भवतीन्द्र इति निश्चयः। यदि लक्ष्मीपतिस्तदा कथं नासौ चतुर्भुजः । आः
ज्ञातम्-अयं रणाने कर्णदेवनृपसूनुर्जयसिंहदेवः । कीदृशः । स्यन्दनस्य रथस्य
ध्वजे धृत उद्धर उत्कटस्ताम्रचूडः कुकुटो येन स तथा ॥ समाप्तः संशयालंकारः
संशयनिश्चयालंकारश्च ॥
अथ दृष्टान्तालंकारमाह-
अन्वयख्यापनं यत्र क्रियया खतदर्थयोः ।
दृष्टान्तं तमिति प्राहुरलंकारं मनीषिणः ॥ ८२ ॥
यत्र क्रियया स्वतदर्थयोः स्वार्थयोरन्वयख्यापनं क्रियते । अन्वयः परस्परं
योग्यगुणसंबन्धस्तस्य ख्यापनं कथनं विधीयते तं दृष्टान्तमलंकारमिति मनीषिणो
बुधाः प्राहुः ॥

Page 62****************************************************************************************
काव्यमाला।
"दाहरणमाह-
पतितानां संसर्ग त्यजन्ति दूरेण निर्मला गुणिनः।
इति कथयञ्जरतीनां हारः परिहरति कुचयुगलम् ॥ ८३॥
हारो गुणी निर्मलश्च जरतीनां वृद्धस्त्रीणां कुचयुगलमिति कथयन्परिहरति ।
निर्मला गुणिनः पतितानां संसर्ग दूरेण त्यजन्ति । यथा ये ये गुणिनो निर्मलाश्च
ते ते पतितसंसर्ग त्यजन्ति तथा हार इत्येषोऽन्वयव्याया दृष्टान्तः । अन्वयख्या-
पनं च सादृश्यमिति च परं कयोः । खार्थतदर्थयोरित्यर्थः ॥
व्यतिरेकमाह-
केनचिद्यत्र धर्मेण द्वयोः संसिद्धसाम्ययोः ।
भवत्येकतराधिक्यं व्यतिरेकः स उच्यते ॥ ८४ ॥
अत्र द्वयोः संसिद्धसाम्ययोः संसिद्धं साम्यं समानता ययोस्ती तयोः संसिद्ध-
साम्ययोः केनचिद्धर्मेण केनचिद्गुणेनैकतराधिक्यं एकतरस्याधिकता भवति स
व्यतिरेकालंकारः ॥
उदाहरणमाह-
अस्त्वस्तु पौरुषगुणाजयसिंहदेव-
पृथ्वीपतेमृगपतेश्च समानभावः।
कि त्वेकतः प्रतिभटाः समरं विहाय
सद्यो विशन्ति वनमन्यमशङ्कमानाः ॥ ८५॥
जयसिंहदेवपृथ्वीपते#गपतेश्च पौरुषगुणात्समानभावोऽस्त्वस्तु । एकतो जय-
सिंहदेवात्समरं त्यक्त्वा प्रतिभटा वैरिणः सद्यो वनं विशन्ति । अन्यं सिंहमशङ्क-
मानाः । एतावता सिंहभयादपि राज्ञो भीरधिका तत एकतराधिक्यम् ॥
अपहतिमाह-
नैतदेतदिदं ह्येतदित्यपह्नवपूर्वकम् ।
उच्यते यत्र सादृश्यादपङतिरियं यथा ॥ ८६ ॥
यत्र सादृश्यात्समानभावानेत द्धि निश्चितमिदमेतदिति अपहृवपूर्वकमपलपन-
पूर्वकमुच्यते । इयमपङतिरवगन्तव्या ॥

Page 63****************************************************************************************
Hry
१ परिच्छेदः ]
वाग्भटालंकारः ।
IHARI
उदाहरणमाह-
-
-
-
-
TARA
नैतन्निशायां शितसूच्यभेद्यमन्धीकृतालोकनमन्धकारम् ।
निशाममप्रस्थितपञ्चबाणसेनासमुत्थापित एष रेणुः ॥ ८७ ॥
अत्रान्धकारस्यापहवं विधाय रेणुस्थापना एषा अपहुतिः ॥
तुल्ययोगितालंकारमाह-
उपमेयं समीकर्तुमुपमानेन योज्यते ।
तुल्यैककालक्रियया यत्र सा तुल्ययोगिता ॥ ८८॥
यत्र तुल्यैककालक्रिययोपमानेन सहोपमेयं समीकर्तुं योज्यते सा तुल्य.
योगिता भवति । तुल्या समाना एककालिकी क्रिया तुल्यैककालक्रिया तया
करणभूतया ॥
..
उदाहरणमाह-
तमसा लुप्यमानानां लोकेऽस्मिन्साधुवर्मनाम् ।
प्रकाशनाय प्रभुता भानोस्तव च दृश्यते ॥ ८९ ॥ ..
हे जिन, तमसा पापेन पक्षेऽन्धकारेण लुप्यमानानां साधुवर्मनां प्रकाश-
नाय प्रभुता तवास्ति । अथवा भानोरस्ति । अत्रोपमेयं जिनः। उपमानं भानुः ।
उपमेयमुपमानेन समीकृतं दृश्यते । क्रिया द्वयोरपि तुल्या एककालिकी च ।
अत्र कर्मण्युक्ते वर्तमानकालोऽस्ति
उत्प्रेक्षालंकारमाह-
कल्पना काचिदौचित्याद्यत्रार्थस्य सतोऽन्यथा ।
द्योतितेवादिभिः शब्दैरुत्प्रेक्षा सा स्मृता यथा ॥ ९० ॥
यत्र सतो विद्यमानस्यार्थस्यौचित्याद्योग्यत्वादन्या काचिदिवादिभिः शब्दैछौं-
तिता कल्पना रचिता सा उत्प्रेक्षा स्मृता ॥
यथेत्युदाहरणमाह-
नभस्तले किंचिदिव प्रविष्टाश्चकाशिरे चन्द्ररुचिप्ररोहाः। ........
जगदलित्वा हसतः प्रमोदाइन्ता इव ध्वान्तनिशाचरस्य ॥ ९१ ॥
चन्द्ररुचिप्ररोहाश्चन्द्र किरणाङ्कुराः । नमस्तले किंचिदिवाल्पमात्रं यथा भवति
प्रविष्टा रेजिरे नवोदयत्नात् । उत्प्रेक्षते-प्रमोदाजगद्गलिखा हसतो हास्यं कुर्वतो
.

Page 64****************************************************************************************
काव्यमाला।
.
वान्तनिशाचरस्यान्धकाररक्षसो दन्ता इव । इवादिभिः शब्दैः । अत्रादिश-
ब्दाद्यथा मन्ये शहे ध्रुवं प्रायो नूनं इत्यादयो ग्राह्याः । यथा-'जाने शङ्के ध्रुवं
मन्ये यथा खलु बतैव वा । नन्विवापीवि तु प्राज्ञा उत्प्रेक्षारूपकं विदुः ॥'
अर्थान्तरन्यासालंकारमाह-
उक्तसिद्ध्यर्थमन्यार्थन्यासो व्याप्तिपुरःसरः ।
कथ्यतेऽर्थान्तरन्यासः श्लिष्टोऽश्लिष्टश्च स द्विधा ॥ ९२ ॥
यत्र उक्तसिद्ध्यर्थ व्याप्तिपुरःसरोऽन्यान्यासो विधीयते सोऽर्थान्तरन्यासः
कथ्यते । स द्विधा-श्लिष्टश्चाश्चिटश्च । श्लेषसहितः । श्लेषरहितः॥
शोणत्वमक्ष्णामसिताजभासां गिरां प्रचारस्त्वपरप्रकारः ।
बभूव पानान्मधुनो वधूनामचिन्तनीयो हि सुरानुभावः ॥ ९३ ॥
वधूनां मधुनो मद्यस्य पानादसिताब्जभासां नीलोत्पलभासामक्षणां नेत्राणां
शोणत्वं रकता बभूव । तु पुनर्गिरां प्रचारोऽपरप्रकारो बभूव । विपरीतो जात
इत्यर्थः । अत्र मद्यपानान्नेत्राणां रक्तत्वमुक्तं तस्योक्तस्य सिद्ध्यर्थ स्थापनार्थ पुन-
रर्थान्तरन्यासः। सुरानुभावो हि निश्चितमचिन्तनीयः। सुरा देवा मदिरा वा।
तथा केनापि पृष्टं मद्यपानान्नेत्ररकत्वं किं जायेत । तथा अचिन्तनीयो हि
सुरानुभाव इत्यर्थान्तरन्यासेन रक्तबसिद्धिः । एष श्लिष्टार्थान्तरन्यासालंकारः॥
अश्लिष्टमाह-
शुण्डादण्डैः कम्पिताः कुञ्जराणां पुष्पोत्सर्ग पादपाश्चारु चक्रुः।
स्तब्धाकाराः किं प्रयच्छन्ति किंचित्क्रान्ता यावन्नोद्धतैतिशङ्कम् ॥९॥
- पादपा वृक्षाः कुञ्जराणां शुण्डादण्डैः कम्पिताः सन्तश्चारु पुष्पोत्सर्ग चक्रुः ।
स्तब्धाकारा उद्धतैनरैर्वीतशङ्क निःशङ्कं यथा भवति यावन्न क्रान्तास्तावत्किंचित्त.
यच्छन्ति किम् । अत्र प्राक्तनपदद्वयोत्तस्याप्रेतनपदद्वयेनान्यान्यासरूपेण
सिद्धिः कथिता ॥
समासोक्तिमाह-
उच्यते वक्तुमिष्टस्य प्रतीतिजनने क्षमम् ।
सधर्मं यत्र वस्त्वन्यत्समासोक्तिरियं यथा ॥ ९५॥

Page 65****************************************************************************************
परिच्छेदः]
वाग्भटालंकारः।
६१
वक्तुमिष्टस्य भणितुमारब्धस्यार्थस्य प्रतीतिजनने क्षमं प्रतीतेरुत्पादसमर्थ सधर्म
सदृशमन्यद्वस्तु यत्रोच्यते, इयं समासोतिर्भवति ॥
उदाहरणमाह-
मधुकर मा कुरु शोकं विचर करीरद्रुमस्य कुसुमेषु ।
घनतुहिनपातदलिता कथं नु सा मालती मिलति ॥ ९६ ॥
हे मधुकर, शोकं मा कुरु । करीरद्वमस्य कुसुमेषु विचर इति वक्तुमिष्टोऽर्थः ।
अस्य प्रतीतिजनने क्षमं सदृशमन्यद्वस्तु इदम् । नु वितकै । कथं सा मालती
मिलति । एतावता मालती नास्ति । करीरकुसुभेषु शोकाभावेन हे भ्रमर, विचर।
अत्र द्वयोरपि सादृश्यं पुष्पत्वात् । विमेदत्वादन्यखम् । कीदृशी मालती।
धनतहिनपातेन दलिता ज्वलिता । यदि सा मालती घनतुहिनपातदलिता जाता
तदा किं मिलति ॥
विभावनालक्षणमाह-
विना कारणसद्भावं यत्र कार्यस्य दर्शनम् ।
नैसर्गिकगुणोत्कर्षभावनात्सा विभावना ॥ ९७ ॥
यत्र कारणसद्भाव विना नैसर्गिकगुणोत्कर्षभावनात्कार्यस्य दर्शनं दृश्यते सा
विभावना मता ॥
उदाहरणम्-
अनध्ययनविद्वांसो निद्रव्यपरमेश्वराः ।
अनलंकारसुभगाः पान्तु युष्माञ्जिनेश्वराः ॥ ९८ ॥
अत्र विद्वत्ता कार्य कारणं खध्ययनम् । कार्य कारणं विनापि सहजगुणेनैव
जातम् । एवं पादद्वयेऽपि भावनीयम् । उत्तो विभावनालंकारः॥
दीपकलक्षणमाह-
आदिमध्यान्तवयकपदार्थेनार्थसंगतिः ।
वाक्यस्य यत्र जायेत तदुक्तं दीपकं यथा ॥ ९९॥
यत्रादिमध्यान्तवयेकपदार्थेन क्रियारूपेण वा वाक्यार्थसंगतिर्जायेत तद्दीप-
कमुकम् ॥

Page 66****************************************************************************************
काव्यमाला।
...उदाहरणान्याह-
जगुस्तव दिवि खामिन्गधर्वाः पावनं यशः।
किन्नराश्च कुलाद्रीणां कन्दरेषु मुहुर्मुदा ॥ १०॥
हे खामिन् , दिव्याकाशे गन्धर्वास्तव पावनं यशो जगुः । किनराः कला
लकन्दरेषु जगुः । मुदा हर्षेण मुहुर्वारंवारम् । अत्राप्येकपदार्थेन जगुरिति रूपेण
वाक्यार्थसंगतिजीता ॥
एवं मध्यान्तयोरपि । सर्वत्र यथा-
विराजन्ति तमिस्राणि द्योतन्ते दिवि तारकाः।
विभान्ति कुमुदश्रेण्यः शोभन्ते निशि दीपकाः॥ १०१ ॥
अत्र पृथक् पृथक् क्रियातिरेक एव पदार्थ एक एवार्थो नार्थभेदः । निशीले
तत्कारकं दीपकम् ॥
अतिशयालंकारमाह-
वस्तुनो वक्तुमुत्कर्षमसंभाव्यं यदुच्यते ।
वदन्त्यतिशयाख्यं तमलंकारं बुधा यथा ॥ १०२॥
यद्वस्तुन उत्कर्ष वक्तुमसंभाव्यमुच्यते सोऽतिशयालंकारः ॥
उदाहरति-
त्वदारितारितरुणीश्वसितानिलेन
___ समूच्छितोर्मिषु महोदधिषु क्षितीश ।
अन्त ठगिरिपरस्परशृङ्गसङ्ग-
- घोरारवैर्मुररिपोरपयाति निद्रा ॥ १०३ ॥
हे क्षितीश, बदारितारितरुणीश्वसितानिलेन श्वासवायुना महोदधिषु समु.
द्वेषु समूच्छितोर्मिघूत्पन्नकल्लोलेषु सत्सु अन्तर्मध्ये लुठन्तो घोलन्तो वलन्तो गिर-
यस्तेषां परस्परं शृङ्गसङ्गस्तस्य घोरैरारवैर्मुरारेनिद्रा अपयाति । अत्र रिपुस्त्रीणां
श्वासानिलस्यातिशयवर्णनादतिशयालंकारः॥
यदियोगेऽतिशयालंकारमाह-
-- एकदण्डानि सप्त स्युर्यदि च्छत्राणि पर्वते ॥
तदोपमीयते पार्श्वमूर्ध्नि सप्तफणः फणी ॥ १०४ ॥ .. ..

Page 67****************************************************************************************
४ परिच्छेदः ] वाग्मटालंकारः।
यदि पर्वते पर्वतशिरसि एकदण्डानि सप्त च्छत्राणि भवन्ति, तदा सप्तफणः
फणी पार्श्वभूनिं उपमीयते । अत्र फणिनोऽतिशय उक्तः । एको दण्डो येषु
तान्येकदण्डानि ॥
हेललंकारमाह-
यत्रोत्पादयतः किंचिदर्थ कर्तुः प्रकाश्यते ।
तद्योग्यतायुक्तिरसौ हेतुरुक्तो बुधैर्यथा ॥ १०५ ॥
कर्तुः पुरुषस्य किंचिदर्थमुत्पादयतो यत्र तद्योग्यतायुक्तिस्तस्यार्थस्य योग्यता-
युक्तिः प्रकाश्यते स हेतुरलंकारः ॥
उदाहरति-
जुव्वणसमउम्मत्ता तत्ता विरहेण कुणइ णाहस्स ।
कण्ठन्भन्तरघोलिरमहुरसरं वालिआ गीअम् ॥ १०६ ॥
[यौवनसमयोन्मत्ता तप्ता विरहेण करोति नाथस्य ।
कण्ठाभ्यन्तरघोलितमधुरखरं बालिका गीतम् ॥]
बालिका यौवनसमयोन्मत्ता सती नाथस्य भर्तुविरहेण तप्ता सती कण्ठाभ्य-
न्तरघोलन्मधुरवरं गीतं करोति । कण्ठाभ्यन्तर एव घोलते गीतं लजया बहिर्न
प्रकटयतीत्यर्थः । अत्र कर्तुः कंचिदर्थमुत्पादयत इति कर्तृरूपाया बालिकाया
गीतमिति उत्पादितोऽर्थस्तस्य योग्यता युक्तिः । नाथस्य विरहः यौवनसमयो-
न्मत्ता च गीतस्य हेतुः कारणमेतदिति गाथार्थः ॥
विससोअरो मिअङ्को कअन्तआसाइ आगओ पवणो ।
जाइपलासो सिहरी पहिए मारन्ति ते दाणिम् ॥ १०७ ॥ ...
[विषसोदरो मृगाङ्कः कृतान्तदिश आगतः पवनः।
जातिपलाशः शिखरी पथिकान्मारयन्त्येत इदानीम् ॥]
मृगाको विषसोदरः । चन्द्र विषयोरेकत्रोत्पन्नवात् । कृतान्तदिश आगतः
पवनः शिखरी वृक्षो जातिपलाशः, एते त्रयोऽपि पथिकानिदानी मारयन्ति ।
अत्र मरणस्य हेतुरमी । एको विषसोदरः, अन्यो यमाशानिवासी । अपरस्तु
पलाशः पक्षे वृक्षः ॥

Page 68****************************************************************************************
काव्यमाला।
.
.
पर्यायोक्तिलक्षणमाह-
अतत्परतया यत्र जल्प(लप्य)मानेन वस्तुना।
विवक्षितं प्रतीयेत पर्यायोक्तिरियं यथा ॥ १०८॥
पर्यायेणान्यवचनेन वचनमुक्तिः पर्यायोक्तिः । अत्र विवक्षितं वक्तुमिष्टं
अतत्परतया न विवक्षितपरतया जल्प(प्य)मानेन वस्तुनार्थेन प्रतीयेत
इयं पर्यायोक्तिः ॥
पार्यायोक्तिमुदाहरति-
त्वत्सैन्यवाहनिवहस्य महाहवेषु
द्वेषः प्रभो रिपुपुरन्ध्रिजनस्य चासीत् ।
एकः खुरैर्बहुलरेणुततिं चकार
तां संजहार पुनरश्रुजलैयदन्यः ॥ १०९ ॥
हे प्रभो, रणेषु त्वत्सैन्यवाहनिवहस्य रिपुपुरन्ध्रिजनस्य च द्वेष आसीत् ।
एको वाहसमूहः खुरैर्बहुलरेणुततिं चकार । अन्यो योषाजनो यत्पुनरश्रुजलैस्तां
रेणुतति संजहार। अत्र विवक्षितोऽर्थो द्वेषः । अस्य जल्प(लप्य)मानेनार्थेन रेणुना
अश्रुजलेन च प्रतीतिर्न विवक्षितपरतया यतो भवता रिपवो मारिता इत्येतद्येन
प्रतीयेत सा अतत्परा ॥
समाहितं लक्षयति-
कारणान्तरसंपत्तिर्दैवादारम्भ एव हि।
__यत्र कार्यस्य जायेत तज्जायेत समाहितम् ॥ ११ ॥
यत्र कार्यस्यारम्भे एव दैवात्कारणान्तरसंपत्तिर्जायेत तत्समाहितं जायेत ॥
उदाहरति-
मनखिनी वल्लभवेश्म गन्तुमुत्कण्ठिता यावदभून्निशायाम् ।
तावन्नवाम्भोधरधीरनादप्रबोधितः सौधशिखी चुकूज ॥ १११॥
__ यावन्मनखिनी निशायां वल्लभवेश्म गन्तुमुत्कण्ठिताभूत , तावन्नवाम्भोध-
रधीरनादप्रबोधितः सौधशिखी गृह क्रीडामयूरश्नुकूज केकां चकार । कान्तगृहे
गमनकार्यारम्भः पुनस्तत्प्रेरकः शिखिशब्दः कारणान्तरसंपत्तिः ॥
परिवृत्तिं लक्षयति-
'परिवर्तनमर्थेन सदृशासहशेन वा।
जायतेऽर्थस्य यत्रासौ परिवृत्तिर्मता यथा ॥ ११२ ॥

Page 69****************************************************************************************
१ परिच्छेदः] वाग्भटालंकारः।
यत्रार्थस्य सदृशेनासदृशेन वा अर्थेन परिवर्तनं परिवों जायते असौ परि-
वृत्तिर्मता । यथेत्युदाहरणे ॥
अन्तर्गतव्यालफणामणीनां प्रमामिरुद्भासितभूषु भर्तः ।
स्फुरत्नदीपानि गृहाणि मुक्त्वा गुहासु शेते बदरातिवर्गः ॥ ११३॥
__ हे भर्तः, बदरातिवर्गस्तव वैरिसमूहः स्फुरत्प्रदीपानि गृहाणि मुक्खा गुहासु
शेते । कीदृशीषु गुहासु । अन्तर्गतव्यालफणामणीनां मध्यस्थसर्पफणामणीनां
प्रभाभिरुद्भासितभूषु दीप्तभूमिषु ॥
अत्रासदृशार्थेनार्थस्य परावर्तमाह-
दत्त्वा प्रहारं रिपुपार्थिवानां जग्राह यः संयति जीवितव्यम् ।
शृङ्गारभङ्गी च तदङ्गनानामादाय दुःखानि ददौ सदैव ॥११॥
प्रहारं दत्वा जीवितव्यं जग्राह । अत्र दत्तः प्रहारः, गृहीतं च जीवितव्यम् ,
गृहीता शृङ्गारभङ्गी, दत्तं च तासां दुःखम् , इस सदृशेनार्थेनार्यस्य परावर्तो जनितः॥
यथासंख्यं लक्षयति-
यत्रोक्तानां पदार्थानामर्थाः संबन्धिनः पुनः।
क्रमेण तेन बध्यन्ते तद्यथासंख्यमुच्यते ॥ ११५॥
यत्रोक्तानां पदार्थानां संबन्धिनोऽर्थाः पुनस्तेन क्रमेण बघ्यन्ते योज्यन्ते तद्
यथासंख्यमुच्यते ॥
उदाहरति-
मृदुभुजलतिकाभ्यां शोणिमानं दधत्या
चरणकमलभासा चारुणा चाननेन ।
बिसकिसलयपद्मान्यात्तलक्ष्मीणि मन्ये
विरहविपदि वैरात्तन्वते तापमङ्गे ॥११६ ॥
अहमेवं मन्ये-मृदुभुजलतिकाभ्यां शोणिमानं दधल्या रक्तत्वं बिभ्रत्या
चरणकमलभासा चारुणा चाननेन यथाक्रमं बिसकिसलयपद्मानि आत्तलक्ष्मीणि
कृतानि । अत एव तानि वैरादङ्गे तापं विरहविपदि तन्वते । विरहिणीवर्णनमे-
तत् । एष यथासंख्यालंकारः॥
५०

Page 70****************************************************************************************
काव्यमाला।
सहोक्किं लक्षयति-
वस्तुनो यत्र संबन्धमनौचित्येन केनचित् ।
असंभाव्यं वदेद्वक्ता तमाहुर्विषमं यथा ॥ ११७ ॥
केनचिदनौचित्येनानवसरतया वस्तुनः पदार्थस्य संबन्धमसंभाव्यं वक्ता
बदेत. कवयस्तं विषमालंकारमाहुः । यथोदाहरणार्थः ॥
केदं तव वपुर्वत्से कदलीग कोमलम् ।
कायं राजीमति क्लेशदायी व्रतपरिग्रहः ॥ ११८ ॥
कसे राजीमति, कदलीगर्भकोमलं तव वपुः । वायं च क्लेशदायी
व्रतपरिग्रहः । अत्र सुकोमलस्य तव वपुषो दीक्षानुचिता। दीक्षासंबन्धः । तथासं.
भाग्यं कथं वदसि प्रहीष्यामि दीक्षामिति । विषमालंकारोऽयम् ॥
सहोक्किं लक्षयति-
सहोक्तिः सा भवेद्यत्र कार्यकारणयोः सह ।
समुत्पत्तिकथा हेतोर्वक्तुं तजन्मशक्तताम् ॥ ११९ ॥
यन हेतोः कारणस्य तजन्मशक्ततां कार्योत्पत्तिशक्ततां वक्तुं कार्यकारणयोः
सह समुत्पत्तिकथा समकालमुत्पादनवातों भवति सा सहोतिर्भवेत् ।
उदाहरति-
आदत्ते सह यशसा नमयति सार्धं मदेन संग्रामे ।
सह विद्विषां श्रियासौ कोदण्डं कर्षति श्रीमान् ॥ १२०॥
जो श्रीमान्वीरः कोदप्डं धनुर्विद्विषां मदेन सह नमयति । विद्विषां श्रिया
लक्ष्म्या शोभया वा सह कोदण्ड कर्षति । अत्र यश आदत्त इति कार्यम् ।
गोडपण त यशोग्रहणकारणम् । कारणस्य कोदण्डस्य तज्जन्मनि कार्योत्पत्ती
यशोग्रहणरूपायां शक्तिनोस्ति । एवं सर्वत्र योजना खमत्या कर्तव्येति ॥
अथ विरोधलक्षणमाह-
आपाते हि विरुद्धत्वं यत्र वाक्ये न तत्त्वतः ।
शब्दार्थकृतमाभाति स विरोधः स्मृतो यथा ॥ १२१ ॥
यत्र वाक्ये आपाते आरम्भे शब्दार्थकृतं विरुद्धत्वं आभाति परं तत्त्वतो
नाभाति स विरोधः स्मृतः ॥

Page 71****************************************************************************************
४ परिच्छेदः ]
वाग्मटालंकारः।
उदाहरणमाह-
दुर्वारबाणनिवहेन सुवर्मणापि
लोकोत्तरान्वयभुवापि च धीवरेण ।
प्रत्यर्थिषु प्रतिरणं स्खलितेषु तेन
संज्ञामवाप्य युयुधे पुनरेव जिष्णुः ॥ १२२ ॥
कोऽपि जिष्णुर्जयनशीलतेन केनचित्पुरुषेण प्रत्यर्थिषु वैरिषु प्रतिरणं स्खलि-
तेषु रणं रणं प्रति स्खलितेषु संज्ञामवाप्य पुनरेव युयुधे युद्धं चकार । कीदृशेन
तेन । सुवर्मणापि दुर्वारबाणनिवहेन । वारबाणः कवच उच्यते । वापि कवच
एव । सुष्टु वर्म यस्य स सुवर्मा । दुष्टो वारबाणनिवहः कवचसमूहो यस्य स दुर्वा-
रवाणनिवहः । यः सुवर्मा स दुर्वारबाणनिवहः कथं भवति इति विरोध दर्शयिता
न तत्त्वत इत्याह-दुर्वारबाणनिवहेन दुर्वारो बाणनिवहो यस्य स तेन । एतेन
तत्र................. । लोकोत्तरान्वयभुवापि धीवरेण यो लोकोत्तरान्वयभूः
स कथं धीवरः । धीवरो मतिप्रधान इत्यर्थः। एष शब्दकृतोऽपि विरोधालंकारः ।
अथार्थकृतं विरोधमाह-
येनाक्रान्तं सिंहासनमरिभूभृच्छिरांसि विनतानि ।
क्षिप्ता युधि शरपतिः कीर्तिर्याता दिगन्तेषु ॥ १२३ ॥
येन राज्ञा आक्रान्तं सिंहासनम् । विनतान्यरिभूपालशिरांसि । अहो विरोधः
आक्रान्तमन्यत् विनतमन्यत् । तथा क्षिप्ता युधि शरपतिः, दिगन्तेषु कीर्तिर्याता ॥
समाप्तो द्विधापि विरोधालंकारः ।
अथावसरलक्षणमाह-
यत्रार्थान्तरमुत्कृष्टं संभवत्युपलक्षणम् ।
प्रस्तुतार्थस्य स प्रोक्तो बुधैरवसरो यथा ॥ १२४ ॥
यत्र प्रस्तुतार्थस्योत्कृष्टमर्थान्तरमुपलक्षणं चिह्न संभवति बुधैः सोऽवसरा-
लंकारः प्रोक्तः ॥
१. विभवेन' इति जिनवर्धनसंमतः पाठः.

Page 72****************************************************************************************
HWARA
अथावसरोदाहरणमाह-
स एष निश्चयानन्दः खच्छन्दतमविक्रमः ।
येन नक्तंचरः सोऽपि युद्धे बर्बरको जितः ॥ १२५ ॥
स एष निश्चयानन्दो येन सोऽपि बर्बरको राक्षसो युद्धे जितः ॥
अथ सारलक्षणमाह-
यत्र निर्धारितात्सारात्सारं सारं ततस्ततः ।
निर्धार्यते यथाशक्ति तत्सारमिति कथ्यते ॥ १२६ ॥
यत्र निर्धारितासारात्ततस्ततः सारं सारं निर्धार्यते । यथाशक्ति यथा
शक्या (1) स सारालंकारः॥
सारमुदाहरति-
- संसारे मानुष्यं सारं मानुष्यके च कौलीन्यम् ।
कौलीन्ये धर्मित्वं धर्मित्वे चापि सदयत्वम् ॥ १२७ ॥
अथ श्लेषलक्षणमाह-
पदैस्तैरेव भिन्नैर्वा वाक्यं वक्त्येकमेव हि ।
अनेकमयं यत्रासौ श्लेष इत्युच्यते यथा ॥ १२८ ॥
पत्रैकमेव वाक्यं तैरेव पदैभिन्नैर्वा पदैरनेकमर्थ वक्ति असौं श्लेषालंकार उच्यते॥
आनन्दमुल्लासयतः समन्तात्करैरसंतापकरैः प्रजानाम् ।
यस्योदये क्षोभमवाप्य राज्ञो जग्राह वेलां किल सिन्धुनाथः ॥१२९॥
यस्य राज्ञो नृपस्योदये क्षोभमवाप्य किलेति श्रूयते । सिन्धुनाथः सिन्धुदेशा-
विपो वेलामङ्गुलिच्छेदादिकां जमाह । तदाज्ञां गृहीतवानित्यर्थः । कीदृशस्य ।
असंतापकरैः करैः प्रजानां समन्तादानन्दमुल्लासयतो वर्धयतः । अथ श्लेषः-
यस्य राज्ञश्चन्द्रस्योदये क्षोभमवाप्य सिन्धुनाथः समुद्रो वेलां मर्यादा जग्राह ।
शीतकरैः करैः किरणैर्लोकानां समन्तात् हर्षमुत्पादयतः । एष श्लेषालंकारः ॥
कुर्वन्कुवलयोल्लासं रम्याम्भोजश्रियं हरन् ।
रेजे राजापि तचित्रं निशान्ते कान्तिमत्त्या ॥ १३० ॥
.

Page 73****************************************************************************************
१ परिच्छेदः] वाग्भटालंकारः।
चित्रं यो राजा चन्द्रो निशान्ते प्रभाते कान्तिमत्तया कान्तिमत्त्वेन रराज ।
कुवलयोल्लासं भूवलयोल्लासं कुर्वन् रम्यां शोभनां भोजश्रियं भोजराजलक्ष्मी
हरन् गृहन् । एष भिन्नपदैः श्लेषालंकारः ॥
(अत्युत्कृष्टसमुच्चयालंकारमाह-)
एकत्र यत्र वस्तूनामनेकेषां निबन्धनम् ॥
अत्युत्कृष्टापकृष्टानां तं वदन्ति समुच्चयम् ॥ १३१ ॥
यत्र कवित्वे अनेकेषामत्युत्कृष्टानामत्युत्तमाना अत्यपकृष्टानामतिमध्यमानां
वा वस्तूनां पदार्थानामेकत्र निबन्धनं गुम्फनं प्रन्यनं योजनमित्येकार्थाः । तं
समुच्चयं वदन्ति ॥
(अत्युत्कृष्टसमुच्चयोदाहरणमाह-)
अणहिल्लपाटकं पुरमवनिपतिः कर्णदेवनृपसूनुः। .
श्रीकलशनामधेयः करी च रत्नानि जगतीह ॥ १३२ ॥
सर्वोत्तममणहिलपाटकं पुरम् । तस्मिन्नवनिपतिः कर्णदेवनृपसूनुः श्रीजयसिं.
हदेवः । सोऽपि सर्वोत्तमो भूगलेषु । तस्य श्रीकलशनामधेयः करी गजः ।
एतानीह जगति त्रीणि रत्नानि ॥
(अत्यपकृष्टालंकारमाह-)
ग्रामे वासो नायको निर्विवेकः कौटिल्यानामेकपात्रं कलत्रम् ।
नित्यं रोगः पारवश्यं च पुंसामेतत्सर्वं जीवतामेव मृत्युः ॥१३३॥
सुगमम् । भावना खयमेव विचारणीया। एषोऽत्यपकृष्टसमुच्चयालंकारः ॥
(अथाप्रस्तुतप्रशंसामाह-)
प्रशंसा क्रियते यत्राप्रस्तुतस्यापि वस्तुनः ।
अप्रस्तुतप्रशंसां तामाहुः कृतधियो यथा ॥ १३४ ॥
यत्राप्रस्तुतस्यापि वस्तुनः प्रशंसा क्रियते कृतधियस्तामप्रस्तुतप्रशंसामाहुः ॥
१. अत्र 'अत्युत्कृष्ट' इति पदं वृथैव पतितम्. २. 'विशेषणीया' क.

Page 74****************************************************************************************
ERE
७०
-::H
काव्यमाला।
(अप्रस्तुतप्रशंसोदाहरणमाह-)
खैरं विहरति खैरं शेते खैरं च जल्पति ।
भिक्षुरेकः सुखी लोके राजचोरमयोज्झितः ॥ १३५ ॥
कोऽपि दुःखी चिन्तार्तः सन् यतिं संतोषसारं दृष्ट्वमुवाच । अत्र देन
दु:खिना भिक्षुप्रशंसा तावत्प्रारब्धा । कोऽपि नास्ति परं दुःखदग्ध एवं विचार-
यामास इति अप्रस्तुतप्रशंसा ज्ञेया ॥
(अर्थकावलीलक्षणमाह-)
पूर्वपूर्वार्थवैशिश्यनिष्ठानामुत्तरोत्तरम् ।
अर्थानां या विरचना बुधैरेकावली मता ॥ १३६ ॥
पूर्वपूर्वार्थवैशिष्ट्यनिष्टानां पाश्चात्त्यार्थविशिष्टतायां तत्पराणामर्थानां या रचना
उत्तरोत्तरं सा एकावली मता कथिता ॥
(एकावल्युदाहरणमाह-)
देशः समृद्धनगरो नगराणि च सप्तभूमिनिलयानि ।
निलयाः सलीलललना ललनाश्चात्यन्तकमनीयाः ॥ १३७ ॥
देशः समृद्धनगर इत्याद्युदाहरणम् ॥
(अथानुमानलक्षणमाह-)
प्रत्यक्षाल्लिङ्गतो यत्र कालत्रितयवर्तिनः ।
लिङ्गिनो भवति ज्ञानमनुमानं तदुच्यते ॥ १३८॥
यत्र प्रत्यक्षाल्लिङ्गतः कालत्रितयवर्तिनो लिङ्गिनो ज्ञानं भवति तदनुमानमु-
च्यते । यथा-धूमो लिङ्ग लिङ्गी चाग्निः । लिङ्गस्य धूमस्य दर्शनाल्लिङ्गी अग्नि
रनुमीयते । अनया रीत्या सर्वत्र ज्ञातव्यम् । एतदनुमानं भवति ॥
(अनुमानोदाहरणमाह-)
नूनं नद्यस्तदाभूवन्नभिषेकाम्भसा विभोः।
अन्यथा कथमेतासु जनः स्नानेन शुद्ध्यति ॥ १३९ ॥
नूनं विभोर्जिनस्याभिषेकाम्भसा नद्यस्तदाभूवन् अन्यथा एतासु नदीषु जनः
ON

Page 75****************************************************************************************
४ परिच्छेदः] वाग्भटालंकारः।
मानेन कथं शुद्ध्यति । नदीनानेन शुद्धिरेतल्लिङ्ग लिङ्गी च विभोरभिषेकाम्भसा
तदाभूवन्निति । एषोऽतीतानुमानालंकारः॥
जम्भभित्ककुभि ज्योतिर्यथा शुभ्रं विजृम्भते ॥
उदेष्यति तथा मन्ये खलः सखि निशाकरः ॥ १४०॥
___ जम्भभिदिन्द्रस्तस्य ककुब् दिक् पूर्वा तस्यां ज्योतिस्तेजो यथा शुभ्रं श्वेतं विज़-
म्भते । अहमेवं मन्ये । हे सखि, खलः संतापकारी निशाकर उदेष्यतीत्येत-
द्विरहिण्या सख्युरग्रे उक्तम् । एष भविष्यानुमानालंकारः॥
मुखप्रभाबाधितकान्तिरस्या दोषाकरः किङ्करतां बिभर्ति ।
तल्लोचनश्रीहतिसापराधान्यजानि नो चेत्किमयं क्षणोति ॥१४॥
दोषाकरश्चन्द्रोऽस्या नायिकायाः किङ्करतां बिभर्ति कर्मकरतां याति । कीदृशः।
मुखप्रभाबाधितकान्तिः । नो चेद्यदि नैवम् । अयं चन्द्रस्तल्लोचनश्रीहतिसाप-
राधानि तासां लोचनशोभाहरणेन सापराधानि कमलानि किं क्षणोति संकोच-
यति । अन्योऽपि सेवको निजाधिपतेरपराधकारिणमन्यं श तौ सत्यां न सहत
इत्यर्थः । एष वर्तमानानुमानालंकारो ज्ञातव्यः ॥
(अथ परिसंख्यामाह-)
यत्र साधारणं किंचिदेकत्र प्रतिपाद्यते ।
अन्यत्र तन्निवृत्त्यै सा परिसंख्योच्यते यथा ॥ १४२ ॥
यत्र कवित्वे किंचित्साधारणं वस्तु एकत्र तन्निवृत्त्यै प्रतिपाद्यते । यद्वस्तु
एकत्र एकस्मिन्स्थाने भवति अन्यत्र तन्निवृत्तिर्भवति सा परिसंख्या समुच्यते ॥
(परिसंख्यामुदाहरति-)
यत्र वायुः परं चौरः पौरसौरभसंपदाम् ।
युवानश्च कृतक्रोधादेव बिभ्युर्वघूजनात् ॥ १४३ ॥
यत्र पुरे वायुः परं केवलं पौरसौरभसंपदां चौरः । अन्यत्र चौरिका नास्ति ।
यत्र युवानः कृतरोषाद्वधूजनाद्विभ्युः । नान्यत्र भयं कस्यापीत्यर्थः ॥
(अथ प्रश्नोत्तरालंकारं संकरोदाहरणं चाह-)
प्रश्ने यत्रोत्तरं व्यक्तं गूढं वाप्यथवोभयम् ।
प्रश्नोत्तरं तथोक्तानां संसर्गः संकरं विदुः ॥ १४ ॥
.
।
.

Page 76****************************************************************************************
काव्यमाला।
यत्र प्रश्न उत्तरं व्यक्तं गूढं वापि । अथवा उभयं व्यक्तगूढात्मकम् । एतत्
प्रश्नोत्तरं ज्ञेयम् । यत्र यथोक्तानां शब्दार्थानामलंकाराणामुक्तानामेकत्र एकट्या-
दिसंसों भणनं स संकरालंकारः ॥
(प्रश्नोत्तरोदाहरणमाह-)
अस्मिन्नपारसंसारसागरे मज्जतां सताम् ।
कि समालम्बनं साधो रागद्वेषपरिक्षयः ॥ १४५ ॥
हे साधो, असिनपारसंसारसागरे निमजतां समालम्बनं किमिति प्रश्ने व्यक्त-
मुत्तरम्-रागद्वेषपरिक्षयः । एष व्यक्तप्रश्नोत्तरालंकारः॥
क वसन्ति श्रियो नित्यं भूभृतां वद कोविद ।
असावतिशयः कोऽपि यदुक्तमपि नोह्यते ॥ १४६ ॥
हे कोविद, वद भूमृतां राज्ञां श्रियो नित्यं व वसन्ति । असौ अतिशयः
कोऽपि यत् उक्तमपि न ज्ञायते । असौ खने इत्युत्तरम् । एष गूढप्रश्नोत्त-
रालंकारः॥
किमैमं श्वाध्यमाख्याति पक्षिणं कः कुतो यशः ।
गरुडः कीदृशो नित्यं दानवारिविराजितः ॥ १४७ ॥
ऐलाध्यं किम् , दानवारि मदजलम् । पक्षिणं क आख्याति, विः पक्षी।
यशः कुतो भवति, आजितः संग्रामात् । गरुडो नित्यं कीदृग्भवति, दानवारि-
विराजितो दानवारिर्वासुदेवस्तेन विराजितः शोभितः । अत्र प्राग्गूढत्वात्पश्चात्प्र-
कटत्वाद्गृढव्यक्तप्रश्नोत्तरालंकारः॥
इदानी प्रन्थकार इदमलंकारकर्तृत्वख्यापनाय वाग्भटाभिधस्य महाकवेर्म-
हामासस्य तबाम गाथयैकया निदर्शयति- ..
बम्भण्डमुत्तिसंपुडमुक्तिअमणिणो पहासमूह ब्व ।
सिरिवाहडत्ति तणओ आसि बुहो तस्य सोमस्स ॥ १४८ ॥
ब्रह्माण्डशुफिसंपुटमौक्तिकमणेः प्रभासमूह इव ।
श्रीवाइड इति तनय आसीडधस्वस्य सोमस्य ।]

Page 77****************************************************************************************
१ परिच्छेदः ] वाग्भटालंकारः।
तस्याप्यत्र गाथायामनिर्दिष्टस्य श्रीवाग्भटः श्रीवाहड इति तनय आसीत् ।
कीदृशः । सूरोऽपि, बुधः । विरोधालंकारोऽत्र समवगन्तव्यः । उत्प्रेक्षते-
ब्रह्माण्डशुक्तिसंपुटमौक्तिकमणेः प्रभासमूह इव तथा ॥ .
द्वारश्लोकेषु येऽलंकारा यथानामानः कथितास्त्रे सर्वे व्याख्याताः । अन्येषु
ग्रन्थेष्वन्ये बहवोऽलंकाराः श्रूयन्ते, तेऽत्र नोक्ता इत्याह-
अचमत्कारिता वा स्यादुक्तान्तर्भाव एव च ।
अलंक्रियाणामन्यासामनिबन्धे निबन्धनम् ॥ १४९ ॥
अन्यासामलंक्रियाणामनिबन्धने अभणने निबन्धनं कारणम् । अचमत्का-
रिता स्यात् । उक्तेभ्योऽन्येषां मध्ये न कोऽपि ताहक्चमत्कारः । चमत्कारं विना
कथनप्रयास एव स्यान्न फलं किमपि । अथवा उक्तान्तर्भाव एव । अनुक्ता उक्ता-
न्तरन्तर्भवन्तीत्यर्थः॥
(अथ रीतिद्वारमाह-)
द्वित्रिपदा पाञ्चाली लाटीया पञ्च सप्त वा यावत् ।
शब्दाः समासवन्तो भवति यथासंख्यगौडीया ॥ १५० ॥
द्वे एव रीती गौडीया वैदर्भी चेति सान्तरे ।
एका भूयःसमासा स्यादसमस्तपदापरा ॥ १५१ ॥
अत्र द्वै एव रीती भवतः । गौडीया वैदभी चेति । यतस्ते द्वे सान्तरे अन्त-
रसहिते पृथक्पृथकूलक्षणे । तद्दर्शयति-एका गोडीया बहुसमासा स्यात् ।
द्वितीया वैदर्भी असमस्तप्रदा अल्पसमासा भवेत् ॥
-
१. 'तस्य सोमस्य वाहड इति नाम्ना तनय आसीत्' इति जिनवर्धनसूरिः, 'तस्य
सोमस्य वाहड इति तनय आसीत्' इति क्षेमहंसगणिः, 'ब्रह्माण्डशुक्तिसंपुटमौक्ति-
कमणेरित्यत्र रूपकम् , प्रभासमूह इवेत्युत्प्रेक्षा, युक्तोऽयमर्थस्तस्य सोमस्य चन्द्रस्य
बुधोऽङ्गजो भवतीति श्लेषालंकारः, श्रीवाहड इत्यादि शेषं जातिः इति चतुर्णा योगे
संकरः' इति जिनवर्धनसूरिः. २. अयं श्लोकः क्षमहंसगणि-जिनवर्धनसूरिविरचित-
व्याख्ययोनोंपलभ्यते. .

Page 78****************************************************************************************
काव्यमाला।
(अथ गौडीयोदाहरणमाह-)
दर्पोत्पाटिततुङ्गपर्वतशतप्रावप्रपाताहति-
___ क्रूराक्रन्ददतुच्छकच्छपकुलक्रेङ्कारघोरीकृतः ।
विश्वं वर्वरवध्यमानपयसः शिप्रापगायाः स्फुर-
नाक्रामत्ययमक्रमेण बहुल: कल्लोलकोलाहलः ॥ १५२ ॥
अयं शिप्रोपगायाः शिानद्या बहुलः कल्लोलकोलाहलो विश्वमक्रमेणाकामति ।
कीदृशः । दर्पोत्पाटितं तुङ्गपर्वतशतप्रावप्रपातस्य आहत्या आहननेन क्रूरं यथा
भवति तथाक्रन्दन्ते यानि अतुच्छकच्छपकुलानि तेषां ऋङ्कारशब्दैोरीकृतः।
कीदृश्या नद्याः । वर्वरवध्यमानपयसः । वर्वरो राक्षसः कोऽपि, अन्यो वा कोऽपि
महान् , येन वध्यमानं पयो यस्यास्तस्याः । एषा बहुसमासा गौडीया रीतिः ॥
(अथ वेदीमुदाहरति-)
विप्राः प्रकृत्यैव भवन्ति लोला लोकोक्तिरेषा न मृषा कदाचित् ।
यचुम्ब्यमानां मधुपैर्द्विजेशः श्लिष्यत्ययं कैरविणीं करात्रैः ॥१५३ ॥
यद्यस्मात्कारणाद्विजेशो विप्रश्चन्द्रो वा मधुपैर्मद्यपेमरैश्च चुम्ब्यमानां कैर-
विणीं कुमुदिनी कराः श्लिष्यति । श्लेषालंकारः । एषा द्वितीया वैदर्भी रीतिः ॥
(उपसंहारमाह-)
अर्थेन येनातिचमत्करोति प्रायः कवित्वं कृतिनां मनःसु ।
अलंक्रियात्वेन स एव तस्मिन्नभ्यूह्यतां हन्त दिशानयैव ॥ १५४ ॥
कृतिनां मनःसु येनार्थेन कवित्वमतिचमत्करोति अविचमत्कारमुत्पादयति ।
हन्त इति विचारे । स एवार्थस्तस्मिन्कवित्वेऽनयैव पूर्वोक्तदिशालंक्रियात्वेनालं-
कारत्वेनाभ्यूह्यतां विचार्यताम् ॥ समाप्ता रीतयः ॥
इति वाग्भटालंकारटीकायां चतुर्थः परिच्छेदः ।
M
RODAI
१-२-३. 'सिप्रा' क. जिनवर्धनश्च.

Page 79****************************************************************************************
५ परिच्छेदः]
वाग्भटालंकारः।
पञ्चमः परिच्छेदः।
'स्फुटरीतिरसोपेतम्' इति ( रीतयो व्याख्याताः । अधुना ) रसानाह-
साधुपाकेऽप्यनाखाद्यं भोज्यं निर्लवणं यथा ।
तथैव नीरसं काव्यमिति ब्रूमो रसानिह ॥ १॥
यथा साधुपाकेऽपि भोज्यं निर्लवणं लवणरहितमनाखाद्यं भवति, तथा
काव्यमपि नीरसं रसरहितमनाखाद्यं भवति । इत्येतस्मात्कारणादसान्ब्रूमः ॥
विभावैरनुभावैश्च सात्त्विकैयभिचारिभिः ।
आरोप्यमाण उत्कर्ष स्थायी भावो रसः स्मृतः ॥ २॥
शृङ्गारवीरकरुणाहास्याद्भुतभयानकाः।
रौद्रबीभत्सशान्ताश्च नवैते निश्चिता बुधैः ॥ ३ ॥
एते नव रसाः शृङ्गारादयः । नवानां रसानामेकैकः स्थायीभावः पृथक्पृथक् ।
ते चामी-
रतिर्हासश्च शोकश्च क्रोधोत्साहभयं तथा ।
जुगुप्साविस्मयशमाः स्थायिभावाः प्रकीर्तिताः ॥ ४ ॥
अमी क्रमेण नव स्थायिनो भावाः । शृङ्गारहास्यकरुणारौद्रवीरभयानकबीभ-
खाद्भुतशान्ताः क्रमेण नव रसा ज्ञेयाः ॥ विशेषेण भावयन्त्युत्पादयन्ति रस-
१. क्षेमहंसगणिस्त्विमं श्लोकं-'यथा-शृङ्गारहास्यकरुणारौद्रवीरभयानकाः ।
बीभत्साद्भुतशान्ताश्च' इति क्रमेणैव पपाठ. २. 'शान्ताश्चति नवरसाः क्रमेण ज्ञेयाः'
ख. ३. 'अथ स्थायिभावलक्षणमाह-'इत्यधिकमादर्शद्वयेऽपि; क्षेमहंसगणिस्तु, 'रति-
हासश्च-' इति श्लोकम् एते जुगुप्सा (रस्था) दयः स्थायिभावाः प्रकीर्तिताः' इति
व्याख्याय 'निवेदग्लानिशङ्काख्या तथासूयामदश्रमाः । आलस्यं चैव दैन्यं च चिन्ता
मोहः स्मृतिधृतिः ॥ ब्रीडा चपलता हर्ष आवेगो जडता तथा । गर्यो विषाद औत्सुक्यं
निद्रापस्मार एव च ॥ सुप्तिः प्रबोधोऽमर्षश्चाप्यवहित्थमथोग्रता। मतियाधिस्तथोन्मा-
दस्तथा मरणमेव च ॥ त्रासश्चैव वितर्कश्च विज्ञेया व्यभिचारिणः । त्रयस्त्रिंशदमी
भावाः समाख्याताः स्वनामतः ॥ स्तम्भः स्वेदोऽथ रोमाञ्चः स्वरभङ्गोऽथ वेपथुः ।
वैवर्ण्यमवप्रलया इत्यष्टौ सात्त्विका गुणाः ॥' इत्येताब्लोकानधिकान्व्याचख्यौ.

Page 80****************************************************************************************
FM
काव्यमाला।
मिति विभावाः स्त्रीवसन्तोद्यानादय उत्पत्तिकारणानि । एभ्यः शृङ्गारोत्पत्तिर-
त्यर्थः। विभावो रसकारणम् । तथा-अनुभूयते लक्ष्यते रस एभिरित्यनुभावाः
कम्पखेदमुखविकारनेत्रोल्लासादयः । रसोत्पत्तौ सत्यां पश्चाद्ये भावा जायन्ते
तेऽनुभावा झेयाः । तथा सात्त्विकभावाः स्तम्भखेदरोमाचाख्या अष्टौ समव-
गन्तव्याः । तथा व्यभिचारिणः सहचारिणो भावा धृतिस्मृतिमत्यादयः । एमि-
विभावैरनुभावैः सात्त्विकैर्व्यभिचारिभिरुत्कर्षमारोप्यमाणः स्थायीभावो रसः
स्वात् । स्थायीभावः शृङ्गारादिरसरूपेण भवति । पूर्वोक्ताः स्थायिनो भावा
रत्यादयो विभावादिभिर्व्यक्तीकृताः सन्तो रसाः शृङ्गारादयो नवापि भवन्तीत्यर्थः ।
(शृङ्गारस्वरूपमाह-)
जायापत्योर्मिथो रत्यां वृत्तिः शृङ्गार उच्यते।
संयोगो विप्रयोगश्चेत्येष तु द्विविधो मतः ॥ ५॥
जायापत्योः कलत्रभों रत्यां प्रीत्यां मिथो वृत्तिः परस्परवर्णनं शार
उच्यते । एष शृङ्गारो द्विविधो मतः । कथम् । संयोगो विप्रयोगश्च । संयुक्त-
योर्दम्पत्योः संभो(यो)गात्मकः शृङ्गारः । वियुक्तयोस्तु विप्रलम्भात्मकः शृङ्गारः॥
तौ तयोर्भवतो वाच्यौ बुधैर्युक्तवियुक्तयोः ।
प्रच्छन्नश्च प्रकाशश्च पुनरेष द्विधा मतः ॥ ६॥
तौ संयोगविप्रलम्भौ तयोर्जायापत्योः क्रमायुक्तयोर्बुधैर्वाच्यौ भवतः ॥ पुन-
रेष शृङ्गाररसो द्विधा मतः । प्रच्छन्नश्च प्रकाशश्च । विशेषमग्रतो ज्ञापयिष्यामः॥
(अथ शृङ्गाररसनायकमाह-)
रूपसौभाग्यसंपन्नः कुलीनः कुशलो युवा ।
अनुद्धतः सूनृतगीः ख्यातो नेतात्र सद्गुणः ॥ ७ ॥
अत्र शृङ्गारे नेता नायकः कथितः । कीदृशः । रूपसौभाग्ययुक्तः । रूपश-
ब्देन लावण्यम् । कुलीनः सुकुलोद्भवः । कुशलः सकलकलाकोविदः । युवा
यौवने वर्तमानः । अनुद्धतः सौम्याकृतिक्रियः । सूनृतगीः सत्यवाक् । सद्गुणः ॥
अयं च विबुधैरक्तोऽनुकूलो दक्षिणः शठः।
धृष्टश्चेति चतुर्धा स्यान्नायिका स्याच्चतुर्विधा ॥ ८ ॥

Page 81****************************************************************************************
५ परिच्छेदः] वाम्भालंकारः ।
७७
अयं च नायको विबुधैश्चतुर्धा उक्तः । अनुकूलो दक्षिणः शठो धृष्टश्चेति ।
अस्य नायकस्य नायिका चतुर्विधा स्यात् ॥
(अथानुकूलादीनां लक्षणान्याह-अनुकूललक्षणं प्रागाह-)
नीलीरागोऽनुकूलः स्यादनन्यरमणीरतः ।
दक्षिणश्वान्यचित्तोऽपि यः स्यादविकृतः स्त्रियाम् ॥ ९ ॥
नीलीरागोऽनुकूलो भवति । यथा--नीली गुली तस्या रागो नोत्तरति । सो
नुकूलो नायकः परं सोऽन्यरमणीरतो न स्यात् । अन्यस्यां चित्तं यस्य सोऽन्य-
चित्तः स दक्षिणो भवति । कीदृक् । नियामविकृतः सपन्यां विकार मारण-
त्यजनकुट्टनादिकं न दर्शयतीत्यर्थः ॥
प्रियं वक्त्यप्रियं तस्याः कुर्वन्यो विकृतः शठः ।
धृष्टो ज्ञातापराधोऽपि न विलक्षोऽवमानितः ॥ १० ॥
तथा यो विकृतो विकारमापनस्तस्याः खपन्या अप्रियं कुर्वन् प्रियं वक्ति स
शठनायकः । यो ज्ञातापराधोऽपि विलक्षो न भवति स धृष्टनायकः ॥
__ (अथ सामान्येन चतुर्विधां स्त्रियमभिधत्ते-यथा शाररसस्य नायको
युवा पुमान्प्राक्कथितस्तस्य नायकस्य पुरुषरूपस्य नायिकापि चतुर्विधा भवति ।
तामाह-)
अनूदा च स्वकीया च परकीया पणानना ।
त्रिवर्गिणः खकीया स्यादन्याः केवलकामिनः ॥ ११ ॥
स्त्रियश्चतुर्विधाः । अनूढा स्वकीया परकीया पण्याङ्गना च । त्रिवर्गिणो
धर्मार्थकामयुक्तस्य स्वकीया परिणीता स्यात् । अन्या अनूढावास्तिस्त्रः केवलका.
मिनो भवन्ति ॥
(आसां लक्षणमाह-)
अनुरक्तानुरक्तेन खयं या खीकृता भवेत् ।
सानूदेति यथा राज्ञो दुष्यन्तस्य शकुन्तला ॥ १२ ॥

Page 82****************************************************************************************
७८
काव्यमाला।
अनुरकेन नरेणानुरक्ता सती या खोकृता भवति सानूढोच्यते । यथा-
दुष्यन्तस्य राज्ञः शकुन्तला नायिका ॥
देवतागुरुसाक्ष्येण खीकृता स्वीयनायिका ।
क्षमावत्यतिगम्भीरप्रकृतिः सच्चरित्रभृत् ॥ १३ ॥
देवतागुरुसाक्ष्येण स्वीकृता स्वीयनायिका स्वकीया समवगन्तव्या । सा क्षमा-
वती अतिगम्भीरप्रकृतिः सच्चरित्रमृत्प्रधानचरित्रवती ॥
परकीयाप्यनूढेव वाच्यभेदोऽस्ति चानयोः ।
खयमप्यतिकामैका सख्यैवैका प्रियं वदेत् ॥ १४ ॥
परकीयापि स्त्री अनूढेव वाच्या । परमनयोः परकीयानूढयोर्वाच्यमेदोऽस्ति
न तादृग्विशेषः कोऽपि । तथापि विशेषमाह-एका परकीया अतिकामाकुला
सती स्वयमपि प्रियं वदेत् । एका द्वितीया अनूढा लजया स्वयं न वदेत् । परं
कामाकुला सती सख्यैव कृत्वा प्रियं वदेत् ॥
सामान्यवनिता वेश्या भवेत्कपटपण्डिता ।
न हि कश्चित्प्रियस्तस्या दातारं नायकं विना ॥ १५ ॥
अथ सामान्यवनिता कपटपण्डिता वेश्या पण्याङ्गना भवेत् । तस्या दातारं
विना नायकं न हि कश्चित्प्रियो भवति । यो दाता स एव नायकस्तासां नान्यः
प्रिय इति ॥
अथ झारस्य प्रकाशप्रच्छन्नभेदद्वयमाह-
सर्वप्रकाशमेवैषा याति नायकमुद्धता ।
वाच्यः प्रच्छन्न एवान्यस्त्रीणां प्रियसमागमः ॥ १६ ॥
एषा पण्याङ्गनोद्धता सती सर्वप्रकटमेव नायकं पतिं याति । प्रकाशो रसः।
अन्यत्रीणां प्रियसमागमः प्रच्छन्न एव भवति । एष प्रच्छन्नः शृङ्गाररसः।
समाप्तः संभोगशृङ्गारः॥

Page 83****************************************************************************************
५ परिच्छेदः ] वाग्भटालंकारः।
विप्रलम्भशृङ्गारमाह-
पूर्वानुरागमानात्मप्रवासकरुणात्मकः ।
विप्रलम्भश्चतुर्धा स्यात्पूर्वपूर्वो ह्ययं गुरुः ॥ १७ ॥
पूर्वानुरागात्मको विप्रलम्भो मानात्मको विप्रलम्भः प्रवासात्मको विप्रलम्भः
करुणात्मको विप्रलम्भ इति विप्रलम्भश्चतुर्धा । अयं विप्रलम्भः पूर्वः पूर्वो गुरुः ।
मानात्पूर्वानुरागो गुरुरित्यर्थः ॥
अथ क्रमेणैतेषां लक्षणान्याह-
स्त्रीपुंसयोर्नवालोकादेवोल्लसितरागयोः ।
ज्ञेयः पूर्वानुरागोऽयमपूर्णस्पृहयोर्दशा ॥ १८ ॥
स्त्रीपुंसयोर्नवालोकादेव नवदर्शनादेवोल्लसितरागयोः परमपूर्णस्पृहयोर्दशा-
वस्था । अयं पूर्वानुरागविप्रलम्भः शृङ्गारः॥
मानोऽन्यवनितासङ्गादाविकृतिरुच्यते ।
प्रवासः परदेशस्थे प्रिये विरहसंभवः ॥ १९ ॥
तथा पत्युरन्यवनितासङ्गात्पत्र्या या ईर्ष्याविकृतिरीय॑या विकारो भवति स
मानात्मको विप्रलम्भशृङ्गारः । तथा परदेशस्थे भर्तरि पत्न्या विरहसंभवः प्रवा-
सात्मको विप्रलम्भशृङ्गारः॥
स्यादेकतरपञ्चत्वे दम्पत्योरनुरक्तयोः ।
शृङ्गारः करुणाख्योऽयं वृत्तवर्णन एव सः ॥ २० ॥
अनुकूलयोर्दम्पत्योर्जायापलोरेकतरपञ्चत्वे द्वयोरेकतरविनाशे करुणात्मको
विप्रलम्भशृङ्गारः । स वृत्तवर्णन एव भवति । अन्ये हास्याद्भुतादयो रसा वृत्ते
श्लोके वा संपूर्यन्ते । अयं तु शृङ्गारकरुणाख्यो वृत्तवर्णने संपूर्णे प्रबन्धे भवति ।
यथा रतिविलापे कुमारसंभवे ॥
शृङ्गाररसं तत्संबन्धि चान्यदपि सर्वमुक्ता वीरादीनसानाह-
(तत्र वीरमाह-)
उत्साहात्मा भवेद्वीरस्त्रिधा धर्माजिदानतः ।
नायकोऽत्र भवेत्सर्वैः श्लाघ्यैरधिगतो गुणैः ॥ २१ ॥

Page 84****************************************************************************************
काव्यमाला।
Sapana
वीरो रस उत्साहात्मा भवति । स त्रिधा-धर्माजिदानतः । धर्मवीरः संग्रा-
मवीरो दानवीर इति । अत्र वीररसे सर्वैः श्लाघनीयगुणैरधिगतो नायको भवति॥
(करुणमाह-)
शोकोत्थः करुणो ज्ञेयस्तत्र भूपातरोदने ।
वैवर्ण्यमोहनिर्वेदप्रलापाश्रूणि कीर्तयेत् ॥ २२ ॥
करुणो नाम रसः शोकोत्थः शोकात्मको ज्ञातव्यः । तत्र रसे भूपातरोदने
वैवर्ण्यमोहनिर्वेदप्रलापाश्रूणि कीर्तयेत् । भूपातो भूमौ लुठनं, तथा रोदनम् ,
वैवयं विवर्णभावः, मोहो मौव्यम् , निर्वेदो विषादः, प्रजापः प्रकृष्ट लपनम् ,
अश्रूणि अश्रुपातः । करुणारस एते भवन्ति भावाः । अतोत्र रसे एते
भावा वर्ण्यन्ते ॥
(हास्यमाह-)
हासमूलः समाख्यातो हास्यनामा रसो बुधैः ।
चेष्टाङ्गवेषवैकृत्याद्वाच्यो हास्यस्य चोद्भवः ॥ २३ ॥
हास्यनामा रसो बुधैर्हासमूलः समाख्यातः । तस्य हास्यरसस संभव उत्प-
त्तिश्चेष्टाङ्गवेषवैकृत्याद्भवति ॥
अथोत्तममध्यमाधममेदेन हास्यरसखरूपमाह-
कपोलाक्षिकृतोल्लासमोष्ठे तिष्ठन्स उत्तमः ।
मध्यमानां विदीर्णास्यः सोऽवराणां सशब्दकः ॥ २४ ॥
कपोलाक्षिकृतोल्लासमोष्ठे तिष्ठन्नोष्ठमात्राश्रयश्च भवति स उत्तमः । मध्यमानां
विदीर्णास्यः प्रसृताननो भवति । स च हास्यरसोऽवराणां नीचानां सशब्दको
महाशब्दसहितो भवति ॥
(अद्भुतमाह-)
विस्मयात्मा तो ज्ञेयः स चासंभाव्यवस्तुनः ।
दर्शनाच्छ्वणाद्वापि प्राणिनामुपजायते ॥ २५ ॥

Page 85****************************************************************************************
५ परिच्छेदः) वाग्भटालंकारः ।
__ अद्भुतो रसो विस्मयस्थायिभावात्मकः । स च प्राणिनामसंभाव्यवस्तुनो दर्श-
नाच्छ्रवणाद्वा समुपजायते । एतेनास्य द्विधोत्पत्तिरमिहिता ॥
अस्य रसस्य विभावादीन्दर्शयति-
तत्र नेत्रविकासः स्यात्पुलकः खेद एव च ।
निःस्पन्दनेत्रता साधुसाधुवाग्गद्दा च गीः ॥२६॥
तत्राद्भुतरसे जाते नेत्रयोर्विकासः स्यात् । रोमाञ्चखेदौ भवतः । निःस्पन्द-
नेत्रता भवति । नेत्राणि निःस्पन्दानि भवन्ति । साधुसाधुवान्भवति । गीर्ग.
द्दा च स्यात् ॥
(भयानकमाह-)
भयानको भवेद्धीतिप्रकृति?रवस्तुनः ।
स च प्रायेण वनितानीचबालेषु शस्यते ॥ २७ ॥
भयानको रसो घोरवस्तुदर्शनाद्भवेत् । भीतिप्रकृतिर्भयखभावः । स भयानको
रसः प्रायेण स्त्रीषु नीचेषु बालेषु प्रशस्यते । भयरसो व्यावर्ण्यमानो नूनमेतेष्वेव
शोभते नान्यत्रास्य दीप्तिः ॥
इदानीमस्य विभावादीन्दर्शयति-
दिगालोकास्यशोषाङ्गकम्पगद्दसंभ्रमाः ।
त्रासवैवर्ण्यमोहाश्च वर्ण्यन्ते विबुधैरिह ॥ २८ ॥
अस्माद्भयानकादेते पदार्था उत्पद्यन्ते । अतोऽत्र रसे एते व्यावर्ण्यन्ते ।
एते के । दिगालोको दिग्दर्शनम् , मुखशोषः, शरीरकम्पः, गद्गदा वाणी,
संभ्रमः, तथा त्रासः, वैवयं विवर्णभावः, मोहो मूढता । सर्वत्र मुह्यति भयेन ।
इहामी वर्ण्यन्ते बुधैर्भावाः॥
(रौद्ररसमाह-)
क्रोधात्मको भवेद्रौद्रः क्रोधश्चारिपराभवात् ।
भीष्मवृत्तिर्भवेदुग्रः सामर्षस्तत्र नायकः ॥ २९ ॥

Page 86****************************************************************************************
काव्यमाला।
खांसाघातस्वशंसास्त्रोत्क्षेपभ्रकुटयस्तथा ।
अत्रारातिजनाक्षेपोट्रेलनं चोपवर्ण्यते ॥ ३० ॥
रौद्ररसः क्रोधात्मको भवति । क्रोधश्चारिपराजयाद्भवति । अरिकृतपराजया-
क्रोधः। यदा योऽरिणा पराजीयते तदा तस्य क्रोधो जायत इत्यर्थः । तथा रौद्रे
भीष्मवृत्तिरुपः सामर्षो नरो नायको भवेत् ॥
(बीभत्समाह-)
बीभत्सः स्याज्जुगुप्सातः सोऽहृयश्रवणेक्षणात् ।
निष्ठीवनास्यभङ्गादि स्यादत्र महतां न च ॥ ३१ ॥
बीभत्सो रसो जुगुप्साभावप्रभवः स्यात् । विभावादीनस्योद्दिशति स चाहृय.
श्रवणाद् विरूपपदार्थाकर्णनात् विरूपवस्तुनो दर्शनाच्च । निष्ठीवनमकुत्सिता.
स्वभङ्गादि स्यात् तद्भावसंपन्नः स्यात् । परं महतामुत्तमानां निष्ठीवनादयो
भावा न प्रयोक्तव्याः ॥
(शान्तमाह-)
सम्यग्ज्ञानसमुत्थानः शान्तो निःस्पृहनायकः ।
रागद्वेषपरित्यागात्सम्यग्ज्ञानस्य चोद्भवः ॥ ३२ ॥
शान्तो रसः सम्यग्ज्ञानसमुत्थानो भवति । अस्य शान्तरसस्य निःस्पृहो
नायको भवति । शान्तरसवानिःस्पृहो भवति । स शान्तरसो रागद्वेषपरित्यागा-
त्सम्यग्ज्ञानस्य संभव उत्पत्तिकारणम् ॥
दोषैरुज्झितमाश्रितं गुणगणैश्वेतश्चमत्कारिणं
नानालंकृतिभिः परीतमभितो रीत्या स्फुरन्त्या सताम् ।
१. अत्र रौद्रे स्वस्कन्धप्रहतिः स्वस्य श्लाघा शस्त्रक्षेपणं भ्रुकुटयोऽनुभावाः । उपल-
क्षणात्-नेत्ररागदन्तोष्ठग्रहणरुधिराकर्षणादीन्यपि भवन्ति । तथा विपक्षपक्षाक्षेपो
दलनं वैरिमर्दनम् । उपलक्षणादधमवेगामांद्यपि च व्यभिचारितयोपवर्ण्यन्ते ॥' इति
जिनवर्धनसूरिरिमं श्लोकं व्याचख्यो.

Page 87****************************************************************************************
mamalAMAT
.
५ परिच्छेदः ] वामटालंकारः।
तैस्तैस्तन्मयतां गतं नवरसैराकल्पकालं कवि-
स्रष्टारो घटयन्तु काव्यपुरुषं सारखताध्यायिनः ॥ ३३ ॥
सारस्वताच्यायिनः कविनष्टार भाकल्पकालं कल्पकालं यावत् काव्यपुरुषं
घटयन्तु परयन्तु । कोहछ । विशेषणानि सुगमानि ॥
लाटी हास्यरसे प्रयोगनिपुणै रीतिः प्रबन्धे कृता
पाञ्चाली करुणा भयानकरसे शान्ते रसे मागधी।
गौडी वीररसे व रौद्रजरसे वत्सोमदेशोद्भवा
बीभत्साद्भुतयोविदर्भ विषया शृङ्गारभूते रसे ॥
द्वित्रिपदा पाञ्चाली लाटीया पञ्चसप्त वा यावत् ।
शब्दाः समासवन्तो भवति यथाशक्ति गौडीया ॥
प्रथमपदा वत्सोमी त्रिपदसमा चापि मागधी भवति ।
उभयोरपि वैदर्भी मुहुर्मुहुर्भाषणं कुरुते ॥
समाप्तेयं श्रीवाग्भटालंकारटीका।
