---
title: बालश्लोकाः
unicode_script: devanagari
---

## प्रातरुत्थाय
कराग्रे-वसते लक्ष्मि,  
करमध्ये सरस्वति।  
करमूले स्थिते गौरि,  
प्रभाते करदर्शनम्।

## भूस्पर्शः
समुद्रवसने देवि  
पर्वतस्तनमण्डले।  
विष्णुपत्नि नमस्तुभ्यम्  
पादस्पर्शं क्षमस्व मे॥

## स्नानम्
गङ्गे च यमुने चैव  
गोदावरि सरस्वति।  
नर्मदे सिन्धु कावेरि  
जले ऽस्मिन् सन्निधिं कुरु॥

## निद्रा
रामं स्कन्दं हनूमन्तं  
वैनतेयं वृकोदरम्।  
शयने यः स्मरेन् नित्यं  
दुःस्वप्नस् तस्य नश्यति॥