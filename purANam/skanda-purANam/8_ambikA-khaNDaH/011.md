+++
title = "०११"

+++
सनत्कुमार उवाच  
तेभिनिर्गत्य वेगेन दंशिता दैत्यदानवाः ।  
वराहं प्रति सञ्जग्मुर्मृगाः सिंहमिवातुराः१ ।।१।।  
ते वराहदृशा तेन नीयमानासुरेश्वराः ।  
आभान्ति व्यास सन्नद्धाः प्रोक्षिताः पशवो यथा ।।२।।  
तान्निहत्य कृतान्तेन मृत्युना चावपाशितान् ।  
निनाय स तदा दैत्यान् पशूनिव यथा नरः ।।३ ।।  
गत्वा ते योजनान्यष्टौ उत्तीर्णं सागराम्भसः ।  
वराहं ददृशुः सर्वे सिंहं क्षुद्रमृगा इव ।।४।।  
ते मुहूर्तं निरीक्ष्यैव परिबभ्रुस्समन्ततः ।  
विस्फारयन्तश्चापानि सङ्क्रुद्धा दैत्यदानवाः ।।५।।  
तानापतत४ एवाथ निरीक्ष्य स समन्ततः ।  
वराहेन्द्रस्तदा दैत्यान् प्राहेदं सुमहाबलः ।।६।।  
    
५३... भिनिर्गताः - ख. । ५४ हेमचित्रा - ख. । ५५ असुरागमो - घ. ।  
    
१ सिंहानिवातुराः - ख. । २... भ्याससम्बद्धाः - ख. । ३ बभ्रमुश्च समन्ततः (?) । ४ तानापतन्त - ख. ।  
    
545  
वराह उवाच  
किं मा यूयं दितेः पुत्रा अभिद्रवथ५ सर्वशः ।  
दूषयामि न वः किञ्चिदसुहृन्न च वो ह्यहम् ।।७।।  
अथैवंवादिनं दैत्या वराहं तं सुविस्मिताः ।  
पप्रच्छुः परिवार्यैव सर्वे दितिसुतास्तदा ।।८ ।  
कस्त्वं वराहरूपीह तीर्त्वा सागरमूर्जिम् ।  
इहागतः किमर्थं वा क्व वा गन्तव्यमित्युत ।।९।।  
तेषान्तद्वचनं श्रुत्वा वराहोसौ महामनाः ।  
उवाच दानवान्सर्वान् तदा जलदनिस्वनः ।।8.101.१ ० ।।  
वराहोहं यथा दैत्यास्तादृग्रूपं च पश्यत८ ।  
प्रचारार्थमिमम्९ देशमागतोस्मि१० न संशयः ।।१ १।।  
हृतभार्योहमन्येन विमना दैत्यपुङ्गवाः ।  
पर्यटँस्तस्य दुष्टस्य चिन्तयामि परिग्रहम् ।।१ २।।  
दानवा ऊचुः  
नायं प्रचारो युष्माकं दैत्यानामयमालयः ।  
अनादृत्य कथं दैत्यानिमं देशमुपागतः ।।१३।।  
वयं त्वाद्य वधिष्यामः सर्वे मृगकुलाधम ।  
हत्वा च त्वां हि नेष्यामः११ सर्वे दैत्येश्वरं प्रति ।।१४।।  
ततस्ते दानवास्सर्वे तमायुधवरैर्भृशम् ।  
निजघ्नुः पर्वतं यद्वत् मेघा वृष्ट्या समुद्धताः१२ ।।१५।।  
बलवान्सोपि देवात्मा१३ वराहः सुमहाबलः ।  
वध्यमानोपि तान्दैत्यानिदं वचनमब्रवीत् ।।१६।।  
नह्यत्र भवतां किञ्चिदल्पमप्यसुरोत्तमाः ।  
अपराधं चकाराहं न करिष्ये करोमि वा ।।१७।।  
    
५ अभिद्रवत - ख. । ६ वाराह - ख । ७ तस्य तद्वचनं - घ । ८ पश्यथ (?) । ९ मिदं - ख. । १० ... म ( ा ) यातोस्मि - घ । ११ ते नयिष्याम. - ख. । १२ समुन्नताः - ख. । १३ अनाह (दृ?) त्व बलं सोपि - घ ।  
    
546  
किमर्थं मा शितैः शस्त्रैर्घ्नत (?) सर्वे यथा परम् ।  
न हि वो१४ वैरमस्तीह न च कार्यं मया हि वः ।।१८।।  
अथ मांसेन कृत्यं वस्ततो मां१५ घ्नत दानवाः ।  
यथा प्राणं शितैः शस्त्रैर्युष्मत्तो न च मे भयम् ।।१९।।  
एतौ करौ प्रसार्याहं संस्थितो दितिनन्दनाः ।  
यदा भवन्तः स्थास्यन्ति तदा हन्तास्मि वस्सकृत् ।।8.101.२०।।  
अद्य वेत्स्यथ१६ दैतेया मृगाणामिह१७ यद्बलम् ।  
मत्ता यूयं सुरान् जित्वा तं मदं नाशयामि वः ।।२१ ।।  
सनत्कुमार उवाच  
ततः स भगवान् व्यास शक्रध्वजनिभौ करौ१८ ।  
प्रसार्य तस्थावुद्यञ्चौ१९ भगवानिव शङ्करः२० ।।२२।।  
तेपि तद्वचनं श्रुत्वा दानवाः क्रोधमूर्छिताः ।  
निजघ्नुर्भृशमायस्ता नानाशस्त्रास्त्रपाणयः ।।२३ ।।  
मेघैरिव महावायुर्गरुत्मान् भुजगैरिव ।  
मृगैरिव यथा व्याघ्रः शशैरिव यथा हरिः ।।२४।।  
हविषेवानलो दीप्तो गजो गोमायुभिर्यथा ।  
तथा स भगवान् व्यास वराहो नन्दिवर्द्धनः । ।२५।।  
तैरर्द्यमानोगणयन्२१ तस्थावचलसन्निभः ।  
स यदा तैः शरैश्चैव गदामुशलपट्टिशैः२२ ।।२६।।  
भिन्दिपालैर्भुशुण्डीभिः करवालैरयोमुखैः ।  
एतैश्चान्यैश्च बहुभिर्वध्यमानो मृगेश्वरः ।  
अदृश्यो विबभौ सर्वे तदा ते हर्षिता भृशम् ।।२७।।  
सनत्कुमार उवाच  
तेषां निनदतां व्यास वराहो नन्दिवर्धनः ।  
शस्त्रकूटाद विनिष्क्रम्य शिरांसि समपोथयत् । । २८ । ।  
---  
१४ हितो - ख. । १५ मा - ख. । १६ वेत्स्यत - ख. । १७ मृगाणामिव - ख. । १८ शुभौ - ख, च तौ - घ. । १९... वुद्यन्वै - घ, वूर्ध्वं वै (?) । २०... भास्करः - घ. । २१ अर्द्यमानो न गणयन् - घ. । २२ पट्टशैः - ख ।  
    
547  
कराभ्यां चरणाभ्याञ्च दंष्ट्राभिश्च व्यदारयत्२३ ।  
तन्मुक्तैरायुधैश्चैव चिच्छेदान्यान् ररास च२४ ।।२४ ।  
ते सर्वे करचरणैर्विमुक्तशस्त्रैर्दंष्ट्राभिर्मखमुखदारितास्तथैव२५ ।  
सङ्क्षीणा बहुभिरिवोपभुज्यमाना द्रव्याणामिव२६ निचयाः सदा महान्तः  
इति स्कन्दपुराणे किङ्करयुद्धे एकोत्तरशततमोध्यायः  
    
सनत्कुमार उवाच  
अथ तान्निहतान् सर्वान् वराहेणाभिवीक्ष्य तु ।  
एकः कृच्छ्राद्विनिर्मुक्तो ह्यश्मकम्१ पुरमाविशत् ।। १ ।।  
स गत्वा तत्सभाद्वारमिदम्२ वचनमब्रवीत् ।  
मुक्तकेशो रजोध्वस्तो रुधिरेणाभि३सम्प्लुतः । ।२।।  
निवेदयत भो दैत्या४ दानवेन्द्राय धीमते ।  
द्वाःस्थो न्यवेदयद्राज्ञे प्रेरितः सोद्यतायुधः५ ।।३ ।।  
ये ते गता मृगेन्द्रं तं द्रष्टुं ह्यसुरसत्तमाः ।  
ते हतास्तेन विक्रम्य सर्व एव दितेः सुताः ।।४।।  
मा गाः प्रमादं दैत्येन्द्र मावमँस्था मृगेश्वरम् ।  
मा च कालं प्रतीक्षध्वम्७ मृगं तं मा विजानत८ ।  
महानसौ न सन्देहो जेतुं शक्यो न दानवैः ।।५। ।  
सनत्कुमार उवाच  
तस्य तद्वचनं श्रुत्वा हिरण्याक्षो महासुरः ।  
स्वयमेवाभिसङ्क्रुद्ध उत्पपात तदासनात्९ ।।६ ।।  
सेन्द्रकेतुरिवोत्तस्थौ पयोद इव चोन्नदन् ।  
भृकुटीदूषितमुखः सधूमोग्निरिव ज्वलन्१० ।।७।।  
...  
    
२३ विदारयत् - ख., विदारयन् (?) । २४ महासुरान् - घ. । २५. .. मुखरादिभिस्तथैव ख २६... मति - ख. ।  
    
१ विनिर्मुक्तः कथञ्चित् - घ. । २ तत्सभाद्वारि इदं - ख. । ३ रुधिरेणापि - ख. । ४ निवेदयति तान्दैत्यो - ख. ५ पद्यार्धमिदं प्रक्षिप्तमिव घ पुस्तके पठितम् । ६ मा प्रमादमगा - ख, । ७ प्रतीक्षष्व (?) ८ मा विजानीहि तं मृगं (?), मा विजानत.. - ख. । ९ सदासनात् - ख, । १०. माग्निरिवोज्वलन् - ख  
    
548  
अथोत्थितं११ ततो१२ दैत्या१३ विप्रचित्तिश्च दानवः ।  
प्रणम्योचुस्तदा दैत्यमिदं१४ श्लक्ष्णपदाक्षरम् । ।८।।  
त्वं राजा सर्वदैत्यानां भूतानां च जयावहः ।  
तिष्ठत्स्वस्मासु नोद्यन्तुं१५ स्वयमेव त्वमर्हसि ।।९।।  
वयं तं सह देवैश्च ये च तस्याभिरक्षिणः ।  
हत्वा मांसं महाराज छित्त्वा तस्यानयामहे । ।8.102.१ ० ।।  
आदित्यानां सरुद्राणां वसूनामश्विनोरपि१६ ।  
भृगूणां पितृभिः सार्धं तथैवाङ्गिरसामपि ।। ११ ।।  
विश्वेदेवाश्च ये केचित्साध्या देवास्तथैव च ।  
यक्षाणां राक्षसानाञ्च पिशाचानां सहोरगैः१७ । ।१ २ ।।  
गन्धर्वपक्षिणाञ्चैव मनुष्याणाञ्च दानव ।  
उद्युक्तानां समृत्यूनां लोकपालैस्सहैव च ।। १३ । ।  
शक्ता निवारणे दैत्या वधे चैव दुरात्मनाम् ।  
निग्रहे च यथाकालं स्वयं मा त्वमितो गमः१८ ।। १४। ।  
हतमस्माभिरुद्युक्तैः पश्याद्य दितिनन्दन ।  
आज्ञापयति नो यत्र राजा स्वामी प्रजेश्वरः ।। १ ५।।  
तद्वयं शिरसा सर्वे करिष्याम न संशयः ।  
यदशक्ता वयं कार्यं सर्वेप्यसुरपुङ्गव ।  
कर्तुं तस्य भवान् कर्ता मा नः पश्य परानिव ।। १ ६।।  
मृगार्थे दनुदैत्यानां स्वयं राजा महाबलः ।  
निर्गतो नास्ति दैत्यानां वक्ष्यन्ति१९ बलमित्युत ।। १७। ।  
सनत्कुमार उवाच  
ततः स राजा दैत्यानां सर्वानेव समादिशत् ।  
काले जलधरानिन्द्रो यथा भिन्नाञ्जनत्विषः । ।१ ८। ।  
    
११ तथोत्थितं (?) । १२ तदा - ख । १३ दैत्यो - ख. । १४ दैत्या इदं - ख. । १५ नोद्योक्तुं (?) । १६.. .मश्विनावपि - ख । १७ पिशाचाः समहोरगैः - ख, महो... (?) । १८ गतः - ख । १९ वक्ष्यन्ते - ख. ।  
    
549  
आज्ञां तस्य गृहीत्वैव तेपि दैत्या मुदान्विताः ।  
सन्नह्यन्त महाकाया वाहनानि च भेजिरे । । १९।।  
प्रह्लादश्चानुह्लादश्च शिनिर्बाष्कल एव च२० ।  
जम्भः कुजम्भो वातापी इल्वलोथ विरोचनः । ।8.102.२ ० ।।  
बलिर्बाणश्च वातश्च शम्भुः कश्यप एव च ।  
शम्बरश्च महाकायः कालशम्बर एव च । ।२१ ।।  
प्रदीप्तश्चासिलोमा च शिलिताश्चैव दानवाः ।  
शरभः शलभश्चैव धुन्धुर्मूकश्च दानवः । ।२२। ।  
शतोदरश्च विख्यातस्तथैवान्यो ह्रदोदरः ।  
तारश्च तारकश्चैव मयो कालश्च विश्रुतः ।।२३ ।।  
अजको नमुचिश्चैव व्यंसः कार्तस्वनः शुभः२१ ।  
इल्वको२२ विल्वकश्चैव२३ विपाकः पाक एव च।।२४।।  
हस्ती दुर्योधनश्चैव विप्रचित्तिश्च दानवः ।  
हयग्रीवो मुरश्चैव नरकः कुण्ड एव च ।।२५।।  
शकुनिर्वृषपर्वा च शतकेतुर्महारवः ।  
सरकश्चैव राहुश्च स्वर्भानुः काल एव च ।।२६।।  
विराधश्च कबन्धश्च दुन्दुभिः शतदुन्दुभिः ।  
शाल्वो द्रुमश्च द्वावेतौ मयूरग्रीव एव च ।।२७।।  
कालनेमी मेघनादो महावीर्यस्स चान्धकः२४ ।  
महिषानन्दशमकावाटिश्च बक एव च ।।२८। ।  
ततो दानवशार्दूला महामाया महाबलाः ।  
सर्वे सर्वास्त्रविदुषो२५ लब्धलक्षाश्च संयुगे ।।२९। ।  
रथैर्हयैर्गजैश्चैव तथैवान्ये पदातयः ।  
जग्मुर्वराहं तं व्यास हन्तुं देवा इवासुरम् ।। 8.102.३० ।।  
स चापि हि महातेजा वराहो नन्दिवर्धनः ।  
स्तुयमानस्तथात्मस्थैर्मुनिभिर्भगवान् बली । । ३१ । ।  
    
२० ...र्बाष्कलिरेव च - घ. । २१ सुभः (?) । २२ इल्वलो - ख. । २३ विल्वलश्चैव - ख. । २४ वान्धकः - ष. । २५ समास्त्रविदुषो - ख. ।  
    
550  
    
हत्वा तान् किङ्करान्सर्वानश्मकं२६ पुरमागमत् ।  
गर्जमानो यथा मेघो युगान्ते२७ वृष्टिसर्जनः । ।३ २ ।।  
स गत्वा तत्तदा व्यास पुरं लोकमयः प्रभुः ।  
अपसव्यं परावृत्य दक्षिणं द्वारमागमत् । ।३३ । ।  
दक्षिणद्वारिभिस्तत्र दानवैर्बहुभिर्भृशम्२८ ।  
कृतो हलाहलाशब्दो नगरं येन कोपितम् ।।३४। ।  
यो हि भित्वा शतघ्नीश्च कवाटं कूटमुद्गरान् ।  
कालचक्राणि यन्त्राणि सोवाचूर्णयदव्ययः२९ ।।३५।।  
अथाजग्मुर्भृशाविष्टास्ते दानवमहारथाः ।  
शस्त्रवर्षेण चोग्रेण छादयन्तो मृगेश्वरम् । ।३ ६। ।  
अथ तैस्तोमरैश्चक्रै३०र्भिन्दीपालैश्च ताडितः ।  
द्वारं त्यक्त्वा विनिर्गम्य३१ समां भूमिमुपाश्रितः३२ । ।३७। ।  
तेपि तं भग्नमित्येव३३ विजानन्तोसुरास्तदा ।  
पृष्ठतोनुययुर्व्यास तक्षयन्तो वरायुधैः । ।३८।।  
स तक्ष्यमाणः शरवृष्टितोमरैर्महागदाभिर्मुशलैरयोमुखैः ।  
तदाभिनिःसृत्य दितेः सुतानसावयोधयद्देवगणैरधिष्ठितः ।।३९। ।  
इति स्कन्दपुराणे असुरसन्देशनं नाम द्व्युत्तरशततमोध्यायः  
    
सनत्कुमार उवाच  
अथ व्यास समां भूमिं सम्प्राप्तान्दानवर्षभान् ।  
उवाच सर्वान्१ गम्भीरम्२ मृगान्सिम्ह इवाजने३ । । १ ।।  
भवन्तो दानवाः सर्वे दैत्याश्च सुमहाबलाः ।  
मया मृगेण समरे युध्यतां तु पुनर्भृशम् । । २। ।  
    
२६. नस्माकं - ख । २७ युगान्त - ख । २८ र्वृतम - ख. । २९ सोवचूर्णयदव्यथः - । ३० अशाक्ति (क्तै )स्तोमरशतै - ख., सशक्तितोमरैश्चक्रे - घ । ३१. भिनिर्गम्य - ख । ३२ समां भूमिं निर्गत्य समुपस्थितः - घ. । ३३ भग्न इत्येव (?) ।  
    
१ सर्वानुवाच - घ. । २ गम्भीरां (न्) - ख । ३ इवाजिरे - घ ।  
    
551  
'य  
    
न लज्जा समरेभ्येत्य४ युष्माकं दानवेश्वराः ।  
अथवा न बलं वोस्ति मिथ्या देवा हि वो जिताः५ ।।३।।  
बहवो बलवन्तश्च मृगश्चाहं वनेचरः६ ।  
न मन्ये धर्मयुद्धे वो मतिर्दानवसत्तमाः ।।४।।  
न ममास्ति धनुः किञ्चिन्न शस्त्रं च तथाविधम् ।  
सशस्त्रैर्बहुभिर्येन युद्धेयमसुरेश्वराः७ ।।५ । ।  
ते यूयं यदि मन्यध्वं शस्त्राणि त्यजताधुना ।  
मया चैकैकशः सर्वे युध्यध्वं न्यायमास्थिताः ।।६।।  
सनत्कुमार उवाच  
तस्य तद्वचनं श्रुत्वा सोन्धको दानवेश्वरः८ ।  
उवाच सर्वान्दैत्येन्द्रान् युगान्ताम्बुदवन्नदन् ।।७। ।  
एवमेतद्यथाहायं मृगोसुरमहारथाः ।  
सन्त्यजामाद्य९ शस्त्राणि योधामैकैकशस्तथा । ।८ ।।  
प्रह्लाद उवाच  
अबुद्धिरेषा दैत्येन्द्रा यथाहायं मृगाधमः ।  
समानानां समैस्सार्धमेतद्युद्धं प्रशस्यते ।।९।।  
न मृगाणाञ्च शस्त्राणि न बाहुबलमित्युत ।  
वध्यन्ते च सदा शस्त्रैरेष धर्मः सतां मतः । ।8.103.१ ० । ।  
ते वयं कथमुत्मृज्य स्वधर्मं दानवेश्वराः ।  
मृगधर्मं समास्थाय युध्येम पशवो यथा । ।१ १ ।।  
मृगाधमोयं दुर्वृत्त१० अवध्यो नास्मदादिभिः ।  
- - - मा११ विचारो वो मृगे भवतु सर्वशः ।।१२।।  
मायामास्थाय दुष्टात्मा कोप्ययं सुरपांसनः ।  
अस्मान् वञ्चयितुं दैत्याः काङ्क्षते सुदुरात्मवान् ।।१ ३ । ।  
    
४ त्यज्य - ख. । ५ जिता इति - घ । ६ वनेश्वराः - ख. । ७ तमसुरेश्वराः - ख. । ८ दानवेश्वराः - ख. । ९ सन्त्यजामोद्य - ख । १० युद्धवृत्तिः - ख । ११.. ततेनम्मा (?) - ख ।  
    
552  
    
    
क्व च श्रुतं वा दृष्टं वा मृगाणामसुरेश्वराः ।  
मनुष्यवद्बाहुयुद्धं पुरुषैस्सह संयुगे ।।१४।।  
एष विष्णुर्दुराचारो दुरात्मा दैत्यकण्टकः ।  
अशक्तः स्वेन वीर्येण मायामास्थाय संस्थितः ।।१५।।  
सनत्कुमार उवाच  
ततस्तं बलवान् क्रुद्धो धनुषा सोसुरेश्वरः ।  
शरैरवाकिरद् व्यास बहुभिर्विररास च ।।१ ६।।  
अन्धको विप्रचित्तिश्च सर्वे ते दैत्यदानवाः ।  
अवाकिरन् शरैस्तीक्ष्णैः शतशोथ सहस्रशः ।।१७।।  
अथ दैवः सुसंरब्धै१२र्विद्धस्तै१३ र्दानवैर्भृशम् ।  
शुशुभे भास्करकरैः संविद्धो हिमवानिव ।। १८।।  
स वेगं बलवत् कृत्वा विधुन्वानः शरान् शितान्१४ ।  
सलीलं प्रययौ देवः प्रह्लादं प्रति दानवम्१५ । । १९। ।  
स गत्वा तस्य सहसा सारथिं रथमेव च ।  
दंष्ट्राभिश्च कराभ्याञ्च नामशेषं चकार ह । ।8.103.२ ० ।।  
ततो रथादवप्लुत्य हन्यमानोपि दानवैः ।  
रथध्वजेन१६ तं दैत्यं मूर्ध्नि देवोभिजघ्निवान् ।।२ १ ।।  
प्रह्लादोपि ततोत्पत्य१७ गदया भीमरूपया ।  
आजघानोरसि क्रुद्धं विघ्नो धर्मे यथा स्थितम् ।।२२। ।  
स तेनाभिहतो देवो मुक्त्वा तस्य रथं तदा ।  
तमेव देशमायातः पूर्वं यत्राभवत् स्थितः । ।२३ । ।  
ततोन्धको विप्रचित्तिः शम्बरः कालशम्बरः ।  
शरैराशीविषाकारैर्बिभिदुर्नन्दिवर्धनम् । ।२४।।  
    
१२ वराहो ह्यतिसंरब्धै - घ. । १३ सुसंरब्धे विद्धस्तै - ख. । १४ स्थितान् (?) । १५ दानवं प्रति (?) । १६ ध्वजदण्डेन (?), रथदण्डेन (?) । १७ ततो दैत्य ( ो ) - घ. ।  
    
553  
स विद्धस्तैस्तदा व्यास शरैः सन्नतपर्वभिः ।  
भिद्यमानश्च बहुधा मण्डलानि चचार ह । ।२५।।  
कदाचित् सिंहवच्चापि प्लवते नर्दतेपि च ।  
शार्दूलवत् कदाचिच्च भूमावात्मानमाहवे । ।२६।।  
वितत्य स महावीर्यस्तिष्ठते सायकान्१८ सहन् ।  
पादेन तत उत्थाय अवकीर्य वृषो यथा ।।२७।।  
पक्षिवत्स तदाकाशे मण्डलानि मृगेश्वरः ।  
भ्रमित्वा निश्चलस्तस्थौ वराहः पर्वतो यथा ।।२८।।  
एवं बहुविधान् मार्गान् विचरित्वा महाबलः ।  
वेगेनैव कराभ्यां स रथौ जग्राह नादयन् ।।२९। ।  
विप्रचित्तेश्च बलवानन्धकस्य च सुप्रभः१९ ।  
भ्रामयित्वा मुहूर्त्तं तौ सहाश्वैः२० सहसारथी२१ ।।8.103.३०।।  
भूमावुत्क्षिप्य२२ चिक्षेप बभञ्ज च पुनः पदा ।  
रथास्थितौ२३ च तौ दैत्यौ पुनर्मूर्धन्यताडयत्२४ ।।३१ ।।  
तौ हतावतिसङ्क्रुद्धौ गदे चोद्यम्य वेगितौ ।  
वराहं मूर्ध्नि युगपत्समाहत्य विनेदतुः ।।३२।।  
ताभ्यां स बलवान् क्रुद्धो हस्ताभ्यां रक्तलोचनः ।  
गदे जग्राह यत्ताभ्यां बलादेव मृगेश्वरः ।।३३।।  
ततोचरन्मण्डलानि विविधानि जनार्दनः ।  
गदाविशारदः सम्यग् विचित्राणि बहून्यपि ।।३४।।  
आक्षिप्तमथ विक्षिप्तमवाक्षिप्तञ्च मण्डलम् ।  
उत्क्षिप्तमथ विक्षिप्तं विसृष्टं धावितं तथा ।।३५।।  
परावृत्तं निवृत्तं च अर्धचन्द्रमथापि च ।  
विष्टब्धं चोद्यतञ्चैव हंसोद्भ्रमितमेव२५ च ।।३६।।  
    
१८ निस्सायकान् - ख । १९ सुप्रभौ - घ. । २० सहाश्वौ(?) । २१ सहसा (ना )यको - ख. । २२ उत्क्षिप्य भूमौ (?) । । २३ रथे स्थितौ - घ । २४ पुनर्मूर्ध्नोरताडयत् (?) । २५ हंसोद्म्रण ए (मे?) व - ख. ।  
    
554  
    
    
गदाविशारदः सम्यग् भ्रमित्वा मण्डलानि सः ।  
गदामुपरि चिक्षेप सोन्धकस्य२६ विनादयन् ।।३७।।  
अपरां विप्रचित्तेश्च बलवान्नन्दिवर्धनः ।  
ते गदे तौ महावेगे२७ दानवौ सुदुरासदौ ।।३८।।  
वञ्चयित्वा रणे भूयो वराहं प्रति दानवौ ।  
आधावितौ यथा देशमुत्पातौ वेगिताविव ।।३९।।  
तयोरापततोरेव वराहोसौ महाबलः ।  
मुष्टिनान्धकमाहत्य विप्रचित्तिं पदावधीत् ।।8.103.४० ।।  
अन्धकस्तस्य मुष्टिं तं विप्रचित्तिः पदञ्च ह ।  
क्रुद्धौ जगृहतुर्दैत्यौ हतस्त्वमिति वादिनौ ।।४१।।  
नादयानौ यथा काले कृष्णाविव बलाहकौ ।  
स गृहीतस्तदा ताभ्यां महात्मा सुरसत्तमः ।।४२।।  
उत्पपात वियद् वेगात् पक्षिराडिव काश्यपः ।  
वियत्स्थो२८ विबभौ दैत्यावुद्वहन् स मृगेश्वरः ।।४३।।  
गरुत्मानिव पक्षीशो भक्षार्थं गजकच्छपौ ।  
विनद्य स तदाकाशे विधूय च करौ बली ।।४४।।  
पादञ्चैवाभिचिक्षेप तौ दैत्यौ भुजगाविव ।  
तौ क्षिप्तौ प्रेक्ष्य२९ तु व्यास दानवौ युद्धदुर्मदौ ।।४५।।  
अभियातौ महीं घोरावशनी खाच्च्युताविव ।  
असावपि च देवेशो वराहो नन्दिवर्धनः ।  
रथान्वै सर्वदैत्यानां चूर्णयामास वीर्यवान् ।।४६।।  
गृहीत्वा कूबरे कञ्चित् सोच्चिक्षेप महार्णवे३० ।  
कञ्चित्पदा समाहत्य पांसुसायुज्यमानयत् ।।४७।।  
कञ्चिद्रथं रथेनैव पदातिञ्च पदातिना ।  
गजं गजेन चाहत्य स निन्ये यमसादनम् ।।४८।।  
    
२६ सोन्धकाय - ख. । २७ महावेगो(?) । २८ वियत्स्थो - ख. । २९ प्रेक्ष - ख. । ३० महार्णवं - ख., महारथ (?) ।  
    
555  
सनत्कुमार उवाच  
तेपि३१ विद्राविताः सर्वे लज्जां परमिकां गताः ।  
दैत्यदानवशार्दूला विनिवृत्ता यथाबलाः ।।४९।।  
एकेन३२ सर्वे विजितासुरेन्द्राः परस्परं वीक्ष्य मुखानि शूराः ।  
व्रीडान्वितास्ते पुनरेव देवं वराह - - - - - - - ति । ।8.103.५० ।।  
इति स्कन्दपुराणे वराहयुद्धे त्र्युत्तरशततमोध्यायः  
    
सनत्कुमार उवाच  
अथ ते तं मृगं व्यास दानवा भीमगर्जनाः ।  
आयुधैः समभिक्रुद्धाः सन्ततक्षुस्तदा१ भृशम् । । १ । ।  
ते मृगा इव शार्दूलं सिंहपोतं गजा इव ।  
आजघ्नुर्दानवाः क्रुद्धा वराहं शस्त्रवृष्टिभिः । ।२।।  
स चापि मृगशार्दूल उपविश्य महोदधिम् ।  
अपोपिबत् समाविश्य वह्निवद्वडवामुखम् ।।३ । ।  
तथेरितानि तैर्दैत्यैरायुधानि सहस्रशः ।  
व्यादाय सुमहद्वक्त्रं जग्रास च ररास च ।।४। ।  
ग्रसित्वा तानि सर्वाणि शस्त्राणि स२ महाबलः ।  
दानवान्प्रति सञ्चक्रे वेगं सिन्धुरिवापरः । ।५।।  
गजान्प्रति यथा सिंहः सिंहान् शरभराडिव ।  
गरुत्मान् भुजगान् यद्वच्छार्दूलश्च मृगानिव ।।६। ।  
मेघवृन्दं यथा वायुः कपोतानिव पक्षिराट् ।  
तथा स भगवान् व्यास दानवान्प्रति लोकपः ।।७।।  
वेगं चक्रे यथा क्षिप्रमिन्द्रियं प्रति वै मनः ।  
आसाद्य च स तान्दैत्यान् महाजलदनिःस्वनः । ।८ । ।  
    
३१ वै - (?) । ३२ मृगेण (?) । १ ततक्षुस्तं तदा - ख. । २ सु - ख.।  
    
    
556  
सर्वान् विद्रावयामास रुद्रः पशुगणानिव ।  
कांश्चित् पद्भ्यां सुसङ्क्रुद्धो हस्ताभ्यामपरानिति ।।९।।  
दंष्ट्राभिश्चापरांस्तत्र३ स प्रैषीद्४यमसादनम् ।  
तुण्डेन५ शम्बरं भूमौ कालशम्बरमेव च । । 8.104.१० ।।  
नरकं पादघातेन हयग्रीवं च मुष्टिना ।  
उरसा नमुचिं चापि महामायं च सत्वरः६ । । ११ ।।  
आहत्याहत्य सङ्क्रुद्धः पातयामास देवपः ।  
तांस्तथा द्रावयानञ्च गर्जमानञ्च सिंहवत् ।। १२। ।  
विप्रचितिर्वराहं तं मुष्टिनोरस्यताडयत् ।  
विप्रचित्तिं जघानोग्रं पार्श्वदेशे स मुष्टिना ।।१३ ।।  
स आहतो वराहेण वराहं क्रोधमूर्छितः ।  
पुनर्जघान खङ्गेन वक्षस्येनं विनादयन् ।। १४।।  
अमृष्यमाणस्तं घातं वराहः सुमहाबलः ।  
मुष्टिना मूर्ध्नि तं दैत्यं वज्राभेन व्यताडयत् ।। १ ५।।  
स दैत्यस्तेन घातेन भ्रमित्वा चक्रवत्तदा ।  
पपात भूमौ वेगेन वाताहत इव द्रुमः ।।१६। ।  
पतितं तं तदाभ्येत्य विप्रचित्तिं प्रजेश्वरः८ ।  
जग्राह पद्भ्याम्९ देवेशो द्रावमाणं दितेः सुतम् ।।१७।।  
भ्रामयित्वा ततश्चैनं१० नदित्वा११ चासकृद्बली ।  
पुरं प्रति विचिक्षेप महात्मा नन्दिवर्धनः ।।१८। ।  
स क्षिप्तस्तेन१२ विबभौ दानबाधिपतिर्बली ।  
सबलाकतडिज्ज्वाल परिच्छिन्न इवाम्बुदः । ।१ ९।। स्रस्तहाराम्बरधर१३श्च्युतमाल्यविभूषणः ।  
पपातोपरि वेगेन हिरण्याक्षस्य वेश्मनि ।।8.104.२० । ।  
    
३ अपरान् दंष्ट्रया तत्र - ख । ४ ह्यप्रैषीद् - स्व । ५ तर्घन्न. - ख । ६ शम्बर - ख । ७ लक्ष्य घ। ८ मृगेश्वरः - घ. । ९ पदे जग्राह - घ. । १० ततश्चैव - ख.। । ११.. थ मर्दित्वा गर्भित्वा - घ । १२ स तेन क्षिप्तो - ख. घ. । १३ स्रस्तहराम्बरधरः - घ., स्रस्तहेमाम्बरधर - ख ।  
    
557  
सौधमट्टालकं१४ तस्य विमानमिव संस्थितम् ।  
चूर्णयानोपतद् व्यास पर्वतेन्द्रमिवाशनिः । । २१ ।।  
महता तस्य शब्देन हिरण्याक्षः स्वयं तदा१५ ।  
वेगेनागत्य ददृशे दानवेन्द्रं दितेः सुतः१६ । ।२२। ।  
सोपि दानवशार्दूलो वराहेणावपीडितः१७ ।  
तेन चैव विघातेन१८ मुहूर्त्तमभवज्जडः ।।२३ ।।  
तं समाश्वासयद्राजा तदा शीतेन वारिणा ।  
तालवृन्तैश्च बहुभिर्मणिभिश्च दितेः सुतः २४। ।  
समाश्वस्योत्थितञ्चैव१९ उपविष्टं वरासने ।  
राजा पप्रच्छ तं दैत्यं परं विस्मयमागतः ।।२५।।  
हिरण्याक्ष उवाच  
केनाद्य हिमवान् दैत्य पृथिवी वा ससागरा ।  
महाबलेन सहसा२० तुलिता विश्वकर्मणा ।।२ ६।।  
केनाद्य मन्दरः स्रस्तो२१ मृत्युः केन पराजितः ।  
केन त्वं दानवेशान क्षिप्तः को बलवान्भुवि ।।२७।।  
पृथिव्यास्तुलनं यादृग् मन्दरस्य च चालनम् ।  
मृत्योश्च मरण२२ तादृक् तवेदं क्षपणं२३ महत्२४ ।।२८।।  
रुद्रेन्द्रमृत्युप्रतिमो लोकपालभयङ्करः ।  
केन त्वं तुलितः सङ्ख्ये बलवानबलो२५ यथा ।।२९।।  
कस्येदं बलमक्षय्यं केन बाह्वोर्बलं महत् ।  
ख्यापितं त्रिषु लोकेषु दानवेश्वर कथ्यताम् ।।8.104.३ ०।।  
सनत्कुमार उवाच  
तस्य तद्वचनं श्रुत्वा दानवः स महाबलः ।  
तमाह दीर्घं निःश्वस्य निरीक्ष्य च पुनः पुनः ।।३१ ।।  
    
१४ सोच्चमट्टालक - घ- । १५ तया - ख. । १६ सुत - ख. । १७... ताडितः - ख. । १८ विपातेन - ख. । १९ समाश्वासोत्थितञ्चैव - ब. । २० महाबलैर्महादैत्य - ख. । २१ ग्रस्तो - घ. । २२ बन्धनं - ष. । २३ क्षिपणं - ख. । २४ मतम् - घ. । २५... नचलो - घ. ।  
    
558  
विप्रचित्तिरुवाच  
अमानुषमिदं राजन्नतिदेवं तथापि च ।  
अतिदैत्यञ्च दैत्येन्द्र न दृष्टं न श्रुतं२६ क्वचित् ।।३२।।  
वराहस्य बलं यादृग् न च तादृक् क्वचित् क्वचित् ।  
न हि तुल्यं प्रपश्यामि तस्य राजन्महात्मनः ।।३३।।  
अस्त्रैः शस्त्रैश्च बहुभिस्तक्ष्यमाणस्य२७ संयुगे ।  
नार्त्तिर्न दुःखं दैत्येन्द्र न च सञ्ज्ञा प्रहीयते ।। ३४।।  
भवेत्तस्याभि२८ दष्टस्य मशकेनाप्यनिर्वृतिः ।  
न दैत्यदानवै राजन् निघ्नस्य२९ भयमित्युत ।।३५।।  
यथा क्षुद्रमृगान् सिंहो मण्डूकानिव वोरगः३० ।  
तथा स कलयामास३१ सर्वान् दैत्येन्द्रदानवान् । ।३६।।  
न तं मृगमहं मन्ये न देवं नापि चासुरम् ।  
कोप्यसौ दितिपुत्राणामनयः३२ समुपस्थितः ।।३७।।  
तेनास्मि मुष्टिना मूर्ध्नि ताडितो भूतलं गतः ।  
गृहीत्वा सहसोत्क्षिप्तः३३ पतितस्त्वद्गृहोपरि ।।३८।।  
दानवानां सदैत्यानामितरेषाञ्च दानव३४ ।  
न जाने समवस्थानं मन्ये ते सर्वशो हताः ।।३९।।  
अवध्यस्स महातेजा बलवान् दुर्बला वयम् ।  
श्रुत्वैतद् दितिपुत्राणां हितं यत्तत्समाचर ।।8.104.४० ।।  
तस्याङ्गे मुनयः सर्वे दृश्यन्ते सह दैवतैः३५ ।  
कृत्या सेति मतं मेद्य तव हेतोर्विनिर्मिता३६ ।।४१।।  
मनश्च तव दैत्येन्द्र युद्धाय कृतनिश्चयम् ।  
विनिवर्तय तच्चैव दैत्यानां हितमाचर । ।४२।।  
बलवान् सोबला दैत्या वयं मर्त्याः स चामरः ।  
अजय्योसौ जिता दैत्या मा नो युद्धेन योजय ।। ४३ ।।  
२६ श्रुतं न ख.। २७ श्च - ख २८ तस्यापि - ख । २९ राजन्हतस्य - (?) । ३० चोरगः - घ. । ३१ कालयामास (?) । ३२... पुत्राणां प्रलयः (?) । ३३ सहसाक्षिप्तः - ख । ३४ हतशेषाश्च दानवाः - घ. । ३५ देवतै । - ख. । ३६.. .पनिर्मिता - ख. ।  
    
559  
हित्वाश्मकं३७ पुरं सर्वे समुद्रस्तम्भमाश्रिताः ।  
तिष्ठाम राजन् मा युद्ध तेन साकं पुनः कृथाः३८ ।।४४। ।  
मावमंस्था मृगं दैत्य मृगोसाविति सर्वशः ।  
नरसिंहोप्यभूत्पूर्वं मृगस्तद्विनिबृं हितः । ।४५। ।  
- ----- .. - - - - - - - ।  
यावत्त्वं ध्रियसे दैत्य दानवानां सुखावहः ।  
तावत्सर्वे सुरा जीवा भविष्यन्ति न संशयः । ।४६ । ।  
मा रुशन्तु३९ दितेः पुत्रा दनोश्चैव सुबालिशाः ।  
अपयाम पुरादस्मादसुरेश्वर सर्वशः । ।४७। ।  
सनत्कुमार उवाच  
तस्य तद्वचनं श्रुत्वा हिरण्याक्षः प्रतापवान् ।  
उवाच दानवेशानं भीतं४० तस्मान्४१ महात्मनः । ।४८।।  
असंशयं महात्मासौ मृगो दानवसत्तम ।  
येन मन्दरकल्पस्त्वं तुलितः सुमहाबलः । ।४९ ।।  
अद्य वर्षसहस्राणि दिव्यान्यसुरपुङ्गव ।  
चत्वारि भुञ्जतो राज्यं गतानि सुमहान्ति मे । ।8.104.५ ० । ।  
पञ्चपञ्चा (?) तु सम्प्राप्तन्तावद्देवाश्च नाशिताः (?) ।  
सबला४२ बहुभिर्घोरैः सङ्ग्रामैरबला इव । । ५१ । ।  
सोहं तथा बलोपेतो भुक्त्वा राज्य४३मकण्टकम् ।  
भीतः प्रविश्य सलिलं कथं स्थास्ये भुजङ्गवत् ।।५ २ । ।  
मृगरूपी स विष्णुश्च वाराहं४४ रूपमास्थितः ।  
यदि स्यात्तच्च कृत्यं मे दानवेश्वर मा भयम् (?) । ।५ ३ । ।  
ममापि बलमक्षय्यं तस्माच्च बलवानहम् ।  
यो मे भयात् परित्यज्य स्वं रूपं मृगतां गतः । ।५४। ।  
    
३७ हित्वास्माकं - ख. । ३८ कृशाः - ख. । ३९ नुशन्तु (नश्यन्तु?) - ख. । ४० भीमं - ख. । ४१... स्तस्य - ख. । ४२ सबाला - ख. । ४३ सर्व - ख. । ४४ वराहं - ख. ।  
    
560  
    
    
यो हन्याद्धस्तिनं सङ्ख्ये सिंहं शरभमेव च ।  
तस्य कास्था भवेद्दैत्य मृगे ह्यस्मिन्महाबल ।।५५।।  
मद्भयात् स वराहश्च सर्वदेवैरधिष्ठितः ।  
मामाह्वयति४५ दैत्येन्द्र जय एव ततो हि मे ।।५६।।  
भवानेव हि मे दैत्य तेन दूतः - - - - ४६ ।  
त्वरता मृत्युलोकन्तु गत्वा दानवपुङ्गव ।।५७। ।  
यदहं म्रातृहन्तारं दानवानां भयङ्करम् ।  
अहत्वा न निवर्तिष्ये शपे सत्येन दानव ।।५८।।  
सनत्कुमार उवाच  
सूतं ततः समादिश्य रथं सज्जमचीकरत् ।  
समाश्वासयितुं पत्नीः४७ स विवेश४८ पुनर्गृहान् ।।५९।।  
स तत्र ताभिः कृतमङ्गलस्तदा दितेः सुताँस्ताँश्च निरीक्ष्य सर्वशः ।  
गृहाण५० सर्वं रणयोग्यमुज्ज्वलं महाबलः५१ शत्रुनिवारणक्षमम् ।।8.104.६० ।।  
इति स्कन्दपुराणे विप्रचित्तिपातने चतुरुत्तरशततमोध्यायः  
    
सनत्कुमार उवाच  
स धन्वी कवची भूत्वा बद्धगोधाङ्गुलित्रवान् ।  
बद्धपृष्ठेषुधी१ चैव शरी खङ्गी महाबलः ।।१।।  
हरिश्मश्रुश्चतुर्दंष्ट्रः शङ्कुकर्णो महाहनुः ।  
आजानुबाहुर्दीर्घाक्षो न्यग्रोधपरिमण्डलः ।।२।।  
हस्तयोः पद्मशङ्खौ च चक्रमत्स्यौ च पादयोः ।  
दधानो जालहस्तश्च जालपादोल्पमेहनः ।।३।।  
बालादित्यनिभाक्षश्च अञ्जनाचलसन्निभः ।  
स निर्ययौ तदा व्यास भृकुटीभूषिताननः ।।४।।  
    
४५ ममाह्वयति - ख, समा... (?) । ४६ प्रवेरितः - ख. । ४७ पत्यः (पत्न्यः) - ख. । ४८ प्रविवेश - ख. । ४९ सुतास्ताश्च - घ. । ५० जग्राह - घ. । ५१ महाबलं - ख. ।  
    
१ पृष्ठबद्धेषुधी (?) ।  
    
561  
द्वार्यपश्यच्च सूतेन रथं समुपकल्पितम् ।  
सहस्रनल्वमात्रञ्च२ हयैर्दिव्यैस्समन्वितम् । ।५ ।।  
सहस्रैर्दशभिर्व्यास सर्वोपकरणान्वितम् ।  
खट्वाङ्गेन च संयुक्तं ध्वजेनादित्यवर्चसा । । ६ । ।  
आरुरोह जयेत्युक्तो३ दानवैर्बहुभिस्तदा ।  
दिवाकरो रथं यद्वद् भगवान् तेजसां पतिः । ।७। ।  
विबभौ स तदारूढो रथं तं दितिनन्दनः४ ।  
सौवर्णे भाजने यद्वदिन्द्रनीलं समर्पितम् । ।८ । ।  
किरीटस्त्वाबभौ५ तस्य शिरस्थः६ सुमहाद्युतिः७ ।  
यथाञ्जनगिरेः शृङ्गे दावाग्निः समवस्थितः८ । । ९। ।  
सञ्चोदयच्च यन्तारं स दैत्यो गमनं प्रति ।  
तस्य पार्श्वेभवद् व्यास विप्रचित्तिरवस्थितः । ।8.105.१ ० । ।  
केतोरिव यथा व्योम्नि प्रतिकेतुरवस्थितः९ ।  
शङ्खभेरीमृदङ्गैश्च मुरजैर्वेणुभिस्तथा । । ११ । ।  
वाद्यमानैर्ययौ राजा हिरण्याक्षोश्मकात्पुरात् ।  
अग्रतः पृष्ठतश्चैव पार्श्वयोरुभयोरपि । । १२ । ।  
जग्मुः सर्वेसुरा व्यास भास्करस्य यथा ग्रहाः ।  
निर्गच्छमानश्च पुरात् शकुन्तान् भयशंसिनः । । १३ ।।  
अपश्यद् व्यास दैत्येन्द्रो न च तानकरोदधृदि१० ।  
आच्छिनत् तस्य पन्थानं भुजङ्गः कृष्णदेहवान् । । १४। ।  
गृध्रश्च रक्तवक्त्रोस्य निलिल्ये ध्वजमूर्धनि ।  
गृध्रश्चक्रायते चास्य रथस्योपरि११ गच्छतः । । १ ५। ।  
ध्वजश्चाभज्यत महान् रथस्य सुमहाप्रभः ।  
वामं चाङ्गं स्फुरत्यस्य१२ शरीरस्य मुहुर्मुहुः । । १ ६। ।  
    
२... याच्छन्नं - ख । ३ जयेत्युक्ता ख, जयेत्युक्त्वा - घ. । ४ इतः परं तस्यपार्श्वेभवद्. . यथा ग्रहाः ' इत्यादि घ पु । ५ न्त्वाबभौ - घ. । ६ शिरःस्थः - घ । ७ सुमहाद्युति - घ । ८ समुपस्थितः - घ. । ९ पद्यार्धमेतत् जग्मुः सर्वे इत्यतः परं दत्तं ख. पुस्तके । १० हृति - ख । ११ यथो! रि च - ख । १२ वामाङ्गं चास्फु- रत्तस्य (?) ।  
    
562  
हेषन्ते न हया दीना हस्तिनो विमदाभवन् ।  
एतान्यन्यानि च बहूनि१३ दैत्यो मुनिसत्तम । ।१७।।  
सोवैक्षत१४ निमित्तानि भयदान्यात्मनोसकृत्१५ ।  
नातिदूरे स निर्गत्य१६ नगरस्य१७ मृगेश्वरम्१८ ।।१ ८।।  
अपश्यद् दानवः१९ सङ्ख्ये युध्यमानमभीतवत् ।  
सोपि दैत्यवरः श्रीमान् क्रोधसंरक्तलोचनः२० ।।१ ९। ।  
विस्फारयन्महाचापं रथेनाभ्यपतद्बली२१।  
वराहोपि महाबाहुर्विद्राव्य दितिनन्दनान् ।  
सुवर्णाक्षं प्रति रुषा वेगेनैवाभ्यधावत । ।8.105.२० । ।  
तस्यापतत एवाशु दानवः सुमहाबलः२२ ।  
सर्वसन्धिषु तीक्ष्णाग्रान्निचखान२३ बहूञ्छरान्२४ । ।२१ । ।  
सायकैस्तैर्विनिर्भिन्नः सर्वसन्धिषु सुव्रत२५ ।  
न चचाल मृगेन्द्रोसौ विष्टब्धः समतिष्ठत२६ ।।२२।।  
तं स्तम्भितं तदा व्यास दृष्टवा देवा२७ महाबलम् ।  
विशल्यकरणैर्मन्त्रैर्विशल्यमभिचक्रिरे । ।२३ । ।  
स विशल्यस्तदा देवैः कृतो मृगपतिर्महान् ।  
पुनर्वेगं महत् कृत्वा जगाम दितिजं प्रति ।।२४। ।  
स वध्यमानो बहुभिश्शरैर्मृगपतिर्महान् ।  
दैत्येन्द्ररथमासाद्य इयेष रथमव्ययः२८ । ।२५ ।।  
ग्रहीतुं नादयन् व्यास बहुधा विश्वरूपधृक् ।  
यन्ता च मण्डलं कृत्वा भ्रामयामास तं रथम् ।।२६।।  
प्रसारितकरं दैत्यो मृगं तं सुमहाबलम् ।  
बबन्धास्त्रेण नागानां स बद्धो न्यपतद् भुवि ।।२७।।  
    
१३ एतांश्चान्यांश्च सुबहून् स - ख. । १४ अवैक्षत - ख. । १५ नात्मनोसकृत् - ख. । १६ स्यन्दने- नाभिनिर्गत्य - घ । १७ नगरात् स - घ. । १८ महेश्वरं - क. । १९ दानवो - क ख. । २० क्रोधात् संरक्तलोचनः - क । २१. भ्यद्रवद्बली - ख. घ, एतावतिको ग्रन्थः क पुस्तके नष्टः, ख पुस्तकादुद्धृतोत्र । २२ क्रोधमूर्च्छितः - घ. । २३ चखान - क. । २४ सुबहून् शरान् - क. ख. । २५ सुव्रतः - क. । २६ समपद्यत - घ. । २७ देव - घ. । २८... मव्ययं - क. ।  
    
563  
पतितं तञ्च दैत्येन्द्रा विविधायुधपाणयः ।  
विजघ्नुर्भृशमायस्ता बहुधा क्रोधमूर्छिताः ।।२८ ।।  
तं बद्धं वध्यमानञ्च पतितं नन्दिवर्धनम् ।  
गरुत्मान् भुजगेन्द्रेभ्यः क्षिप्रमेव व्यमोचयत् ।।२९।।  
मुक्तश्च स तदोत्पत्य२९ द्रावयाणो दितेः सुतान् ।  
हिरण्याक्षरथं तूर्णमभ्यधावन्महायशाः ।। 8.105.३० । ।  
तं धावन्तं पुनर्दैत्यः शरेणानतपर्वणा ।  
विव्याध हृदये व्यास नर्दमानो३० यथाम्बुदः ।।३ १ । ।  
मृगेश्वरश्च भिन्नोसौ३१ हृदये मोहमास्थितः ।  
पपात भूमौ निर्वृत्ते शक्रध्वज इवोत्सवे ।।३ २।।  
ततो हाहा कृतं३२ सर्वैः समेतैर्देवपुङ्गवैः३३ ।  
ऋषयस्तुष्टुवुश्चैनं भास्करश्चाप्रभोभवत् । ।३ ३ । ।  
अथ सोप्यायितस्तत्र ऋषिभिर्ब्रह्मवित्तमैः ।  
प्रतिलभ्य३४ तदा सञ्ज्ञामिदं वचनमब्रवीत् ।।३४।।  
आप्याययध्वं मां क्षिप्रं मूढोहं सर्वशः सुराः ।  
नाल्पवीर्येण शक्योयं दैत्यो योधयितुं रणे ।। ३५ ।।  
ततस्ते दैवता३५स्सर्वे ऋषयश्च तपोधनाः ।  
तपसा३६ स्वेन तं देवं सर्व एवाभ्यपूरयन्३७ ।।३ ६। ।  
तस्य त्वाप्यायमोनस्य३८ ऋषिभिर्दैवतैश्च३९ ह ।  
बभौ रूपं युगान्ताग्निकालमृत्युसमप्रभम् । ।३७। ।  
स दीप्यमानो विबभौ महात्मा४० देवैश्च सर्वैर्ऋषिभिः स्तुतश्च ।  
दीप्तस्तदा४१ भास्करसप्तकल्पो४२ लोकान्दहिष्यन्निव देवदेवः ।।३८।।  
इति स्कन्दपुराणे वराहाप्यायने पञ्चोत्तरशतो४३ध्यायः  
    
२९ ततोत्पत्य - ख. । ३० नदमानो - ख. । ३१ मृगेश्वरगतिर्योसौ - ख. । ३२ हाहा कृतः - क. । ३३ समूहे - क., मम दैत्येय ( न्द्र) पुङ्गवैः - ख. । ३४ प्रतिपद्य - घ. । ३५ दैवता - क, ख. । ३६ सोंशेन - क. । ३७ भ्यपूजयन् - क- । ३८ त्वाप्याय्यमानस्य - क । ३९... र्देवतैश्च - क । ४० वराहो - घ । ४१ दीप्तो यथा - घ । ४२ भास्कर सप्तिकल्पो (?) - घ. । ४३ चतुरुत्तर० - घ., अध्यायः १६० ख.  
    
564  
    
    
सनत्कुमार उवाच  
स तथाप्यायितो व्यास१ बलवान्भास्करद्युतिः ।  
चित्रं बहु च शीघ्रं च मण्डलानि परिभ्रमत्२ । ।१ । ।  
प्लुतानि३ सिंहवत् कृत्वा अवलोकयते४ सकृत् ।  
पृष्ठतश्चाग्रतश्चापि५ पुनर्गजवदाचरत्५ । ।२। ।  
पुनर्व्यात्ताननो भूत्वा शस्त्राणि ग्रसते रिपोः ।  
पुनर्वृक्षैः शिलाभिश्च७ दानवान् स न्यसूदयत् । ।३ । ।  
पुनराकाशगो भूत्वा पक्षिराडिव सोभ्रमत् ।  
पुनर्जहास सङ्क्रुद्धो ह्यशनीपातसन्निभम् ।।४।।  
पुनश्च सूक्ष्ममात्मानं कृत्वा तस्थावथाग्रतः ।  
एवन्तं वल्गमानञ्च नर्दमानञ्च दानवः ।।५।।  
उवाच भृकुटीवक्त्रो हिरण्याक्षोभिनादयन्९  
भो क्षुद्रमृग दुर्बुद्धे न त्वं मोक्षमवाप्स्यसि ।। ६। ।  
हत्वा त्वाहं१० प्रदास्यामि रुद्राय बलिमोजसा ।  
त्वया हतश्छद्मना मे भ्राता ज्येष्ठो दुरात्मना ।  
तस्याद्य कर्मणः प्राप्तं फलं दुष्टात्मनस्तव ।।७। ।  
सनत्कुमार उवाच  
तस्य तद्वचनं श्रुत्वा हिरण्याक्षस्य संयुगे ।  
उवाच भगवान्विष्णुः क्रोधयानो दितेः सुतम्११ ।।८ । ।  
हतोसौ नरसिंहेन मया दैत्यः प्रतापवान् ।  
विक्रम्य संयुगे तद्वद१२ भवतोपि वधो ध्रुवः१३ । ।९। ।  
यदि त्वं गच्छसे खं वा पातालं वाप्यतः१४ परम् ।  
पर्वतं वोदधिं वापि न तथापि विमोक्ष्यसे ।। 8.106.१० ।।  
    
१ देवो - ख घ. । २ परिभ्रमन् - क । ३ प्लुतादि - क । ४ अवलोकयतो - क. ख. अवलोकयता - घ. । ५.. श्चैव व - ख. । ६... चरन् - क. । ७ पुनर्वृक्षाशलाभिश्च - ख. । ८ रवन्तं - क. । ९ निनादयन् - ख । १० च हं - क । ११ सुतान् - क. । १२ यद्वत् - ख. । १३ ध्रुवं वधः - ख. । १४ वाप्यतो - क ख. ।  
    
565  
यत्ते बलं तपो यच्च या च१५ माया तवासुर ।  
तत्सर्वं निर्धमाम्यद्य तव देहात् सजीवितम् ।।१ १ ।।  
हिरण्याक्ष उवाच  
त्वं मया शरविष्टब्धो देवैर्मन्त्रैर्विमोक्षितः ।  
बद्धं चास्त्रेण भूयस्त्वां पक्षिराजो व्यमोचयत्१६ ।।१ २।।  
भूयो मृतस्त्वं१७ दुर्बुद्धे देवैरुज्जीवितो१८ भवः१९ ।  
भूयस्त्वाहं२० वधिष्यामि सिंहो मृगमिवाजने ।।१३ ।।  
तव का शक्तिरद्येह महेश्वरमृते२१ वरम् ।  
मां स्प्रष्टुमपि हस्तेन नरस्येव हुताशनम् ।।१४।।  
त्वं लोकमयमास्थाय शरीरं तैरधिष्ठितम् ।  
सर्वैराप्यायितश्चैव संयुगे मामुपागतः ।। १ ५।।  
अहन्तु स्वेन तपसा बलेन च समन्वितः ।  
न च मां त्वं तथाप्यद्य शक्तः सिंहं यथा मृगः ।।१६।।  
योद्धुं वाप्यभिसर्तुं२२ वा सह देवैर्दुरात्मवान् ।  
न त्वावयोरेतदेव ह्यन्तरं सुमहत्तरम् ।।१७।।  
यः स्यात्२३ कुलीनो विद्वान्वा सतां मार्गे च संस्थितः ।  
सोनेनैव जितं मत्वा आत्मानं संयुगं त्यजेत् ।।१८।।  
निर्घृणस्त्यक्तलज्जश्च छिद्रघाती दुरात्मवान् ।  
त्वदन्यः को भवेत्तिर्यङ२४ नैतद्दैत्यस्य२५ विद्यते ।।१९।।  
न त्वं मम कृतो मृत्युरहन्तु तव संयुगे ।  
एते सिद्धाः प्रपश्यन्तु चारणाश्च सहस्रशः ।  
आवयोरन्तरं सङ्ख्ये बहुधा युध्यमानयोः ।।8.106.२० ।।  
    
१५ यच्च - क यश्च - ख । १६ ह्यमोचयत् - क ख । १७ मृतश्च - ख । १८ हि (ह्युजीवितो) - क । १९ भ्रमन् - क ख । २० श्चाह - क । २१ सहस्व न मृतो - ख । २२... हन्तु - ख । २३ यस्मात् - ख । २४ तिर्यो - क, निन्द्यो (?) । २५ दैत्येषु - ख ।  
    
566  
सनत्कुमार उवाच  
एवमुक्त्वा हिरण्याक्षः शरैराशीविषोपमैः ।  
जघ्ने वराहं सङ्क्रुद्धो वज्राशनिसमत्विषम्२६ ।।२१ ।।  
सोथ तेनार्द्यमानोपि वराहः सुमहाबलः ।  
गत्वा वेगेन सङ्क्रुद्धो रथं जग्राह नादयन् ।।२२। ।  
गृहीत्वा कूबरे चापि आक्षिप्योत्क्षिप्य२७ वेगवत् ।  
साश्वं ससारथिं२८ देवश्चिक्षेप च ररास च ।।२३ ।।  
तस्य त्वाक्षेपविक्षेपैश्छिन्नयोक्त्राश्च ते हयाः ।  
उद्भ्रान्ता रथमुख्यश्च विसन्धिः समपद्यत ।।२४।।  
हिरण्याक्षो रथं त्यक्त्वा पदातिर्धनुषा तदा ।  
मृगेन्द्रं मोहनास्त्रेण बलवानभ्यताडयत् ।।२५।।  
मोहः समाविशच्चैव तं देवं नन्दिवर्धनम् ।  
देवैर्मन्त्रप्रभावेण नष्टमोहः कृतः पुनः३० ।।२६।।  
एष शस्त्रै३१ र्बहुविधैर्देत्येन्द्रो३२ हि रुषान्वितः ।  
आजघान न चाप्येनं रुजा स समयोजयत् ।।२७।।  
अथैनं स३३ महातेजा वराहः प्रहसन्निव ।  
वृक्षमुत्पाट्य वेगेन दैत्यं मूर्ध्नि३४ व्यताडयत्३५ ।।२८।।  
तस्य तेन प्रहारेण दैत्यस्याभिहतस्य ह ।  
धनुः पपात वेगेन हस्तावापश्च३६ पञ्चकः३७ ।।२९।।  
ततो हाहा कृतं दैत्यैर्दानवैश्च सुदुःखितैः ।  
शस्त्रैश्च बहुभिः क्रुद्धा वराहं समताडयन् ।।8.106.३ ० ।।  
स हन्यमानस्तैर्दैत्यैर्व्यदाय सुमहाबलः ।  
मुखं३८ सर्वाणि शस्त्राणि जग्रास३९ च ररास च ।।३ १।।  
तत्तथा४० विकृतं दृष्ट्वा हिरण्याक्षः प्रतापवान् ।  
शूलं जग्राह सङ्क्रुद्धः कृत्वा रुद्राय वै नमः ।।३ २।।  
    
२६.. सनिसमत्विषम् - क । २७ आक्षिप्तोत्क्षिप्त - ख । २८ ससादिनं - घ । २९. श्चर्तुहयाः - ख. । ३० पुन कृतः - क ख । ३१ मन्त्रै - क ख । ३२ र्दैत्येन्द्रं - क ख । ३३ सु (?) । ३४ दैत्यमूर्ध्नि - ख । ३५ न्यपातयत् - ख । ३६ . ञ्च - ख । ३७ ह - ख । ३८ मुखे - क । ३९ जग्राह - क. । ४० तन्तथा - ख ।  
    
567  
तद्युगान्तानलप्रख्यं महाशूलमतिप्रभम् ।  
चिक्षेप दैत्यः सङ्क्रुद्धो वराहाय महास्वनम् ।।३ ३ । ।  
तमापतन्तं बहुधा नदन्तं ज्वालाः स्फुलिङ्गाश्च समुद्गिरन्तम् ।  
दृष्ट्वा सुराः सिद्धगणाश्च सर्वे हाहेति चक्रुर्भयमूढचित्ताः । ।३४।।  
इति स्कन्दपुराणे त्रिशूलाक्षेपणे षडुत्तरशततमोध्यायः  
    
सनत्कुमार उवाच  
तमापतन्तम्१ वेगेन२ न शूलम्३ दृष्टवान्मृगः ।  
दैत्यसन्धे४ समासक्तः सर्वप्राणिभयङ्करम्५ ।।१ ।।  
अलक्षितेन तेनासौ शूलेनादितिनन्दनः ।  
विभिन्नो हृदये व्यास मृतकल्पः पपात ह७ ।।२।।  
ततो हाहा कृतं भूतैरदृश्यैर्मुनिसत्तम ।  
उद्वेलाः सागराश्चासन् भास्करश्चाप्रभोभवत् ।।३।।  
उल्काः पेतुश्च सर्वत्र म्लानमाल्याः सुराभवन् ।  
ग्रहाणामभवद्युद्धं विमानानि च पेतिरे ।।४।।  
जजपुर्मुनयः सर्वे वराहे पतिते तदा ।  
महादेवं नमस्कृत्य ब्रह्मा सस्मार तम्९ तदा ।।५।।  
ततो वितिमिरं सर्वमभवत् पूर्ववच्छुभम् ।  
महादेवं नमस्कृत्य१० वराहश्चोदतिष्ठत ।।६।।  
तेजो माहेश्वरं दिव्यं विवेश मधुसूदनम् ।  
सोप्यायिततनुस्तेन शूलं निष्कृष्य माधवः ।।७।।  
सहसानलसङ्काशो११ बभूव स महाबलः ।  
ततस्तेनैव शूलेन तं दैत्यं देवनन्दनः१२ ।।८।।  
    
१ तदापतन्तं - घ । २ तं स्वेन - क । ३ तं शूलं - क, त्रिशूलं - ख । ४ दैत्यः - क, दैत्यैः सर्वैः - घ दैत्यसङ्घैः (?) । ५... भयङ्करः - क. । ६ विच्छिन्नो - ख, । ७ च - क. । ८ जजल्पुर्मुनयः - घ । ९ ब्रह्माणंस्मरण - ख., संस्कारयत् - घ. । १० प्रकृतिस्थं जगत्च्चाभूद् - ख. । ११ सहस्रानलसङ्काशो- क. । १२ दितिनन्दनम् - घ. ।  
    
568  
    
जघान हृदये क्रुद्धः क्रौञ्चं शक्त्या यथा गुहः ।  
स भिन्नहृदयस्तेन वराहेण महासुरः । ।९। ।  
नार्त्तिमानभवद् व्यास कृच्छ्रे विद्वानिव स्थितः ।  
मध्ये भिन्नं स तच्छूलं निष्कृष्य च विसृज्य च ।। 8.107.१० । ।  
खङ्गं निष्कृष्य वेगेन वराहं मूर्ध्न्यताडयत् ।  
स तेन सुप्रहारेण१३ वराहो नन्दिवर्धनः । ।१ १ । ।  
नार्तिमानभवद् व्यास बभूव रुधिराप्लुतः ।  
नानाधातुविचित्रोसौ हिमवानिव पर्वतः । ।१ २।।  
बभौ वराहो देवात्मा सर्वासुरविमर्दनः ।  
पुनराहन्तुकामस्य तस्य दैत्यस्य सुव्रत । । १३ । ।  
अपहस्तप्रहारेण खङ्गं हस्तादपातयत् ।  
अकुर्वातां ततो युद्धं नियुद्धकुशलावुभौ । ।१४।।  
तौ गजाविव सङ्क्रुद्धौ महिषाविव दर्पितौ ।  
सिंहाविव च नर्दन्तौ सङ्क्रुद्धौ वृषभाविव ।।१ ५। ।  
शरभाविव चायस्तौ१४ शार्दूलाविव निर्घृणौ ।  
परस्परमयुध्येतां परस्परजयैषिणौ । ।१ ६ । ।  
अङ्कुशैर्हस्तयोक्त्रैश्च क्षेपणैरपसर्पणैः ।  
मण्डलैश्च पुनश्चित्रैः कर्षणैरपकर्षणैः ।। १७।।  
तलैश्च मुष्टिभिश्चैव भुजैस्स१५ चरणैरपि ।  
नखैश्च दशनैश्चैव तथान्यैश्च महाबलौ । । १८ । ।  
तयोरेवमभूद्युद्धमुभयोर्देवदैत्ययोः ।  
अहानि दश चाष्टौ च तथान्यानि चतुर्दश । ।१९। ।  
अन्यत्सहस्रमेवासीद्वर्षाणां तच्च मानुषम् ।  
एष कालोभवत्तत्र ततो दैत्योबलोभवत् ।।8.107.२०।।  
तं हीयमानमालक्ष्य दैत्याधिपतिमूर्जितम्१६ ।  
आकाशे वागुवाचेदमशरीराति सुस्वना ।।२१ ।।  
---  
    
१३ तेनासिप्रहारेण (?) । १४ चायत्तो - क. । १५ भुजैश्च (?) । १६... मूर्जितः - क., ता (?)  
    
569  
    
    
शृणु देव वराहेदं श्रुत्वा चैव समाचर ।  
अशक्योयं त्वया ह्येवं हन्तुं दैत्यो महाबलः । ।२२।।  
अबलोयं कृतः क्रूरो ध्रुवं माहेश्वरेण हि ।  
तेजसा पश्य चैवैनमेष कालोस्य वर्तते ।।२३ ।।  
मुक्त्वैनं दैत्यराजानं चक्रेण विनिसूदय ।  
माहेश्वरेण वैकुण्ठ ततो मृत्युमवाप्स्यति ।।२४। ।  
सनत्कुमार उवाच  
ततस्तमभिसंश्रुत्य भगवान्नन्दिवर्धनः ।  
मुमोच दैत्यराजानं पादेनाहत्य वक्षसि ।।२५।।  
स मुक्तस्तेन देवेन विबभौ दैत्यपुङ्गवः ।  
भुक्तमुक्तो यथा सूर्यः सैंहिकेयेन राहुणा ।।२६।।  
भगवानपि दीप्यन्तं श्रिया दैत्यं समीक्ष्य तम् ।  
सस्मार तत्तदा१७ चक्रं नमस्कृत्य१८ पिनाकिनम्१९ ।।२७।।  
ततः सर्वा दिशो व्यास वह्निकुण्डानिभा बभुः ।  
शब्दश्च सुमहानासीद्युगान्ताम्बुदसन्निभः२० । ।२८। ।  
सिद्धाः पेतुश्च मेदिन्यां देवाँश्च भयमाविशत् ।  
स्वस्त्यस्तु सर्वभूतानामित्यूचुर्मुनयस्तदा२१ । ।२९।।  
सागराश्च व्यशुष्यन्त२२ विनेशु२३र्नागपक्षिणः ।  
दैत्याश्च दानवाश्चैव सर्वे ते विविशुर्विलम्२४ । ।8.107.३ ० ।।  
भयत्रस्तानि भूतानि उल्काः पेतुर्नभस्तलात् ।  
आगच्छति युगान्ताग्निकल्पे चक्रे२५ सुभास्वरे ।।३ १।।  
क्षुरान्तं तन्महाचक्रं मज्जज्जलचरान्तकम्२६ ।  
दुर्निरीक्ष्यं सर्वघाति अभेद्यं प्रतिघाति२७ च ।।३२।।  
    
१७ तन्तदा - क. ख. । १८ नमस्कृत्वा - ख. । १५ पिनाकिने - ख. । २०.. वन्नदन् - ख. । २१... स्सदा - ख. । २२ सागर श्चोपशुष्यन्ति - क. । २३ विवे ( वि?) शु - ख. । २४ विविशुः परम् - ख । २५ कालचक्रे - क. । २६ गर्जज्जलधरोपम (?) । २७ अभेद्यमविघाति - ख ।  
    
570  
    
तथाप्रतिहतं दिव्यं मोहनं सर्वदेहिनाम् ।  
करमागाद्वराहस्य शताशनिसमस्वनम् । ।३ ३ । ।  
तदापतन्तं२८ संवीक्ष्य सर्वभूतानि सर्वतः ।  
पेतुर्भूमौ महाघोरमपश्यन्न च किञ्चन ।।३४। ।  
सोपि देवस्तदा कृत्वा रूपं सुमहदव्ययम् ।  
त्रैलोक्यव्यापि चिक्षेप दानवं प्रति नादयन् । ।३ ५। ।  
तद्युगान्तानलप्रख्यं क्षुरान्तं२९ स्फोटयन्नभः ।  
जगाम दानवं क्षिप्रं दिशः सर्वा दहन्निव ।।३ ६ ।।  
तत् स दानवशार्दूल३० उपयान्तं महारवम् ।  
जघानास्त्रैर्बहुविधैरव्यथः३१ शक्तिनन्दन ।। ३७।।  
तच्च तानि महाचक्रमस्त्राण्यनलसन्निभम् ।  
चकार भस्मसाद् व्यास जगाम च विनादयन् ।।३८।।  
अथ मायां समसृजत्३२ तैजसीं पार्थिवीमपि३३ ।  
वायवीं३४ वारुणीञ्चैव तामसीमिन्द्रियात्मिकाम्र३५ ।।३९।।  
तथैवोत्पातकीं मायां मोहनीं स्तम्भनीमपि३६ ।  
निवर्तनीं जम्भनीं च चकारान्याश्च संयुगे ।।8.107.४० । ।  
ताः सर्वास्त३७त्तदा चक्रं नाशयद्३८ भीमनादवत् ।  
गत्वा३९ तस्य शिरः कायादुन्ममाथ यथाचलम् ।।४१ ।।  
तत्तेन कृत्तं सुमहच्छिरोग्र्यं४० व्यात्ताननाग्निप्रतिमोग्रनेत्रम्४१ ।  
दंष्ट्रालमत्यद्भुतभीमनादं४२ पपात मेरोरिव शृङ्गमुच्चम्४३ ।।४२ । ।  
रथाङ्गनिष्पीतवपुर्विरागं न भाति तद्वक्त्रमतीव दीनम् ।  
निशाप्रहाणे४४ विनिवृत्तरश्मि विम्बं४५ यथा चन्द्रमसो विशोभम् । ।४३ । ।  
    
२८ तमापतन्त - क ख । २९ क्षुरन्तं - क । ३० तं स तं नवशार्दूल - क. । ३१.. ..रव्यर्थैः - ख. । ३२ समावर्जत् - क.,.. .मसार्ज्यन्त - ख. । ३३ पार्थिवानपि - क ख. । ३४ वायव्यां - ख क. । ३५ .. यात्मकां - ख । ३६ स्तम्भिनीमपि - ख. । ३७ तां सर्वां तां - क. ख. । ३८ सुमहद् - क. ख., ताः सर्वाणि गृहीत्वा तु - घ । ३९ भित्त्वा - घ. । ४०.. .च्छिरोग्रं - ख. । ४१ व्यात्तानमग्निप्रतिमोग्रनेत्रम् - क. । ४२ दंष्ट्राकरालाद्भुतभीमनादं - घ. । ४३ शृङ्गमुच्छ्रम् - ख । ४४.. प्रहाणो - क, प्रहाणौ - ख. । ४५. .र्बिम्ब - क ।  
    
571  
तद्दन्तपङ्क्तिच्छदमादशानं मुहुश्च दन्तानपि४६ सन्दशानम् ।  
पपात दैत्यस्य शिरो निकृत्तं यथा गिरेः शृङ्गमतिप्रवृद्धम् ।।४४। ।  
इति स्कन्दपुराणे हिरण्याक्षवधे सप्तोत्तरशतोध्यायः ।  
    
सनत्कुमार उवाच  
तस्मिन्विनिहते दैत्ये सुराः सर्वेभितुष्टुवुः ।  
ऋषयश्च तपोयुक्ता पुष्पवृष्ट्यश्च पेतिरे१ ।।१।।  
देवदुन्दुभयो नेदुरदृश्याः सुमहास्वनाः ।  
भूतानां चाभवच्छर्म प्रकृतिस्थं जगद्बभौ ।।२।।  
जगामादृश्यतां चक्रं ततः२ स्वस्थाभवन् सुराः ।  
ऋषयश्चैव लोकाश्च दैत्यं तम्३ ददृशुर्हतम् । ।३।।  
असुरा अपि ते सर्वे पुरद्वाराणि सर्वशः ।  
पिधाय यत्नात्५ सन्नद्धाः प्राकरेष्ववतस्थिरे ।।४।।  
ते भीता मुक्तकेशाश्च रजोध्वस्ता भयार्दिताः ।  
जीवितं सम्६ परीप्सन्तः स्थिताः प्राकारगा७स्तदा ।।५।।  
भगवानपि दीप्तार्चिर्हविषेद्ध८ इवानलः ।  
भीषयानोसुरान्सर्वान् पृथिवीमन्वचिन्वत ।।६ ।।  
स बहिः सर्वतोन्विष्य९ उत्पाट्य च महीरुहान् ।  
प्रणष्टामिव गां गोपः समन्तादन्वचिन्वत ।।७।।  
पर्वतान्स तदोत्पाट्य१० दैत्योद्यानान्यचूर्णयत्११ ।  
आरामान् स तडागानि बभञ्ज च ररास च । ।८।।  
ततो दक्षिणतो गत्वा मुहूर्त्तं देवसत्तमः ।  
शङ्खं पर्वतमासाद्य ननर्द जलदो यथा ।।९।।  
    
४६ दन्तान्यपि - क. ख. ।  
१ पेदिरे - ख. । २ बभुः - क । ३ दैत्यञ्च - क ख. । ४... पि हितैस्सर्वे - क., अपि - घ. । ५ यत्ताः - घ. । ६ स्वं - घ. । ७ प्रकारान्तरगा - घ. । ८ हविषाक्त - ख. । ९ सर्वतोत्क्षिप्य वेगेन - घ. । १० ततोत्पाट्य - ख. । ११ देवोद्यानान्यचूर्णयत् - क. ।  
    
572  
असुरा ह्यपि ते१२ भीताः प्राकारान्तरसंस्थिताः ।  
अवैक्षन्त मृगेन्द्रं तं धावन्तं सर्वतोदिशः । ।8.108.१ ० ।।  
सोपि देवस्तदा शङ्खमुत्पाट्य नगमुत्तमम् ।  
अपश्यत् पृथिवीं बद्धां रक्ष्यमाणां च दानवैः ।। ११ ।।  
सागराम्भसि विक्षिप्य शङ्खं तं पर्वतोत्तमम् ।  
अवधीद्दानवान् सर्वान् मेदिन्या येभिरक्षिणः । ।१ २।।  
ततो विद्राव्य नागेन्द्रान् प्रगृह्य पृथिवीं बलात् ।  
जगाम दैत्यान् सन्धृष्य१३ रत्नान्यदाय सर्वशः । ।१३ ।।  
स तां दंष्ट्राङ्कुरे१४ लग्नां वहन् भाति मृगेश्वरः ।  
विषाणलग्नां लम्बन्तीं मृणालीं गजराडिव । ।१४।।  
स तां सागरमध्येन वहन्भाति मृगेश्वरः ।  
वराहरूपी कालान्ते ब्रह्मेव वसुधां पुरा१५ । ।१५।।  
स सागरन्तमुत्तीर्य१६ भगवान्नन्दिवर्धनः ।  
स्वस्थाने स्थापयामास महीं तां पुनरेव हि । ।१६।।  
ततः शक्राय लोकाँस्त्रीनदात् स मधुसूदनः ।  
उवाच राजा त्वन्नोद्य मित्रञ्चाहं१७ तवानघ ।। १७।।  
येन्येपि तेरयः केचिद्भविष्यन्त्यसुरेश्वराः ।  
तेषामपि वधं घोरं करिष्यामि न संशयः ।। १ ८। ।  
ततस्तमृषयः सर्वे देवताश्च सवासवाः ।  
ऊचुः स्वां मूर्त्तिमास्थाय यथा पूर्वं तथा भव । । १ ९। ।  
वराह उवाच  
इयं मूर्त्तिर्मया देवाः प्राप्ता परमवर्च्चसा१९ ।  
न चानया रतिः काचित् प्राप्ता मे सदृशी१९ भुवि । । 8.108.२० ।।  
    
१२ पि हि ते क. ख.। १३ सन्दृश्य क. । १४ दष्ट्रान्तरे ख.। १५ परः ख। । १६ सागरान्त- मुखीयम्। ( १) । १७. .श्चाहं - क । १८ परमवर्चसः - ख । १९ सदृसा - ख. ।  
    
573  
सोहं कञ्चिद्२० विहृत्येह कालं मूर्त्यानया सुखम् ।  
भविष्यामि पुनर्देवः२१ सत्यमेतद् ब्रवीमि वः ।।२१ । ।  
सनत्कुमार उवाच  
तस्य तद्वचनं श्रुत्वा सर्वे देवाः सवासवाः ।  
प्रदक्षिणमुपावृत्य जग्मुः स्थानानि सर्वशः ।२२।।।  
गतेषु देवसङ्घेषु भगवान्नन्दिवर्धनः ।  
विजहार सुखं तत्र हत्वा दानवपुङ्गवम् ।।२३।।  
तस्य तत्रोपतिष्ठन्त२२मृग्यो भूत्वा सहस्रशः ।  
वैदिक्योप्सरसः शुभ्रास्ताभिस्सह रराम सः२३ ।।२४।।  
स ताभिर्विचरन्देवो महात्मा नन्दिवर्धनः ।  
रेमे मत्तो महानागो यथारण्ये करेणुभिः ।।२५।।  
स सिम्ह इव सिंहीभिः शार्दूल इव चोन्नदनन् ।  
रराम सागरानूपे२४ ऐरावत इवापरः ।।२६।।  
रममाणस्य सिद्धाश्च ऋषयश्च तपोधनाः ।  
पुष्पाणां रुचिरा वृष्टीः पातयन्ति वियत्स्थिताः । ।२७।।  
तुष्टुवुश्चापरे नित्यं चक्रुश्चैनं प्रदक्षिणम् ।  
देवदुन्दुभयो नित्यं सर्व२५ एवान्ववादयन् ।२८  
नृत्यन्त्यप्सरसश्चास्य२६ वराहस्याग्रतस्तदा ।  
वादयन्ति च गन्धर्वा गायन्ति च महात्मनः ।।२९।।  
रमयन्तो२७ वराहन्तं देवाश्चेन्द्रपुरोगमाः ।  
यक्षाः पुण्यजनना ये च तथा देवजनाश्च ये ।।8.108.३ ० ।।  
यातुधानाश्च ये केचिद् ब्रह्मधानाश्च सर्वशः ।  
मनुष्याः पशवश्चैव ऋषयश्चैव सर्वशः । ।२१ ।।  
राजन्याः क्षत्रियाः सर्वे निकायाश्चैव सर्वशः ।  
तत्राजग्मुर्निरीक्षन्तो वराहस्योत्सवं२८ शुभम् ।।३२।।  
--  
    
२० कश्चिद् - ख. । २१ पुनर्देवाः - क । २२?.. पविष्टन्तं - ख । २३ च - ख । २४ सागराम्भस्सु - ख । २५ गन्ध. क. । २६... श्चापि - ख । २७ रामयन्तो - ख । २८ वराहस्योत्तम - ख. ।  
    
574  
    
बह्वाश्चर्यसमाकीर्णं बह्वालक्ष्य सदैव च ।  
एवं तस्याभवद् व्यास वराहस्य महात्मनः ।  
उत्सवः सुमहान् दिव्यः प्रत्यहं नन्दिवर्धनः । ।३ ३ । ।  
तस्योत्सोवोसौ ऋषिसङ्घजुष्टः सदा सुरैः सिद्धजनैश्च जुष्टः ।  
गन्धर्वयक्षोरगराक्षसैश्च विद्याधरैश्चैव सहाप्सरोभिः । । ३४।।।  
इति स्कन्दपुराणे वराहोत्सवे२९ अष्टोत्तरशतोध्यायः३०  
    
सनत्कुमार उवाच  
तस्य कालेन महता रमतः शक्तिनन्दन ।  
भार्यायां चित्रलेखायां वृकोनामा१भवत्सुतः ।।१ । ।  
स वृको बलवान्नित्यं विचरन् पृथिवीमिमाम् ।  
नर्दमानोवधील्लोके भूतानि शतशो महान् ।।२ । ।  
अथाससाद शैलेन्द्र हिमवन्तं महागिरिम् ।  
गौरीकूटसमीपे च कार्तिकेयालयं शुभम । । ३ । ।  
तमजानँस्तदाभ्येत्य बलेनाविनयेन२ च ।  
नादयानो३ द्रुमाञ्छुभ्रान् रत्नहेमविभूषितान् ।।४। ।  
सर्वर्तुपुष्पफलदान्४ सर्वकामप्रदानपि ।  
शिलामणिमयाः शुभ्राः शातकुम्भमयास्तथा५ । ।५ ।।  
हरितालमयाश्चान्यास्तथा मानःशिलोपालान्६ ।  
उत्पाट्योत्पाट्य वेगेन बभञ्ज रूषितो यथा । ।६। ।  
स गर्जमानः सततं गजो मत्त७ इवापरः ।  
बभञ्ज तद्वनं शुभ्रं कार्तिकेस्य धीमतः ।।७। ।  
तस्य गर्जितशब्देन वनभङ्गस्वनेन च ।  
स्कन्दस्य गणपः शूरो निर्जगाम स मन्दिरात्८ ।।८। ।  
    
२९ नन्दिवराहवर्णनो नाम - क । ३० तमोध्यायः अध्यायः १६२ ( १७२?) - ख, १८७ घ. ।  
१ नाम - क । २ विजनेन - ख । ३ नोदयानो - ख. । ४ सर्वर्तुकफलान्पुष्पान् - ख. ५... श्शुभाः - क. । ६ मानःशिलोचलाः ५ - क. । ७ गजोन्मत्त - क. । ० निशामयन् - ख. ।  
    
575  
कोकवक्त्र इति ख्यातो दृढं स्कन्दस्य वल्लभः ।  
महात्मा बलसम्पन्नो गत्वा वृकमवैक्षत ।।९।।  
स तं दृष्ट्वा महाकायं तरुणं प्रियदर्शनम ।  
जीमूतमिव नर्दन्तं किञ्चित्प्रकुपिताननम् । ।8.109.१ ० ।।  
उवाच वचनं हृष्टः९ कोकवक्त्रो हसन्निव ।  
कस्य त्वमिह सम्प्राप्तो बालो देवगृहं शुभम् । १ १।।  
न जानीषे किमेतत्त्वं१० स्कन्दस्य सुमहात्मनः ।  
वेश्म देवैस्सगन्धर्वैः सयक्षोरगकिन्नरैः११ ।।१ २।।  
कृतं दयितभत्यर्थं गणैश्चापि सुपूजितम् ।  
कुमारो मन्दरं यातः सर्वैस्सह गणेश्वरैः ।।१३ ।।  
रक्षार्थं मामिह स्थाप्य१३ वारयामि१४ ततो१५ हि ते ।  
तुष्टोस्मि तव रूपेण बलेन वपुषा१६ तथा ।।१४।।  
उपारमस्व तेन१७ त्वा ब्रवीमि सुमहाबल ।  
अहं करिष्ये यद् भग्नं तथैव पुनरेव हि ।।१५।।  
वक्ष्ये देवं च तं सम्यक् त्वदर्थं१८ शूकरेश्वर ।  
यथा न कुप्यते तुभ्यं प्रसादं ते१९ करोति च ।।१ ६।।  
सनत्कुमार उवाच  
तस्य तद्वचनं श्रुत्वा वृकः संरक्तलोचनः ।  
उवाच कोकवदनमिदं मृगपतिस्तदा२० ।।१७।।  
न बिभेमि कुमारस्य तव वा पापचेतसः ।  
बले मम कुमारोसौ न तुल्यः सगणेश्वरः ।।१८।।  
यद्वो बलञ्च दर्पश्च२१ तत् कुरुध्वमशङ्किताः ।  
नामावशेषमेतद्वः कर्ताहं वनमन्ततः । ।१९।।  
    
९ दृष्टः - क. । १० किमेतच्च - क ख. । ११. पन्नगैः - क ख. । १२ गणेशैश्चापि पूजितम् - ख. । १३ प्राप्तो - ख. । १४ वरयामि - क. । १५ तते - क. । १६ पुरुषा ( त्) - क. ख. । १७ उमावमसुतेन - घ । १८ तवार्थं - ख. । १९ प्रवरं त्वां - क ख. । २०. स्तथा - ख । २१ दर्पञ्च - क. ख. ।  
    
576  
सनत्कुमार उवाच  
ततः स वृक्षमुत्पाट्य हैमं वैदूर्यपल्लवम् ।  
कोकवक्त्राय चिक्षेप ननाद च यथा वृषः । ।8.109.२ ० । ।  
ततः प्रहस्य कोकास्यस्तमेवोद्गृह्य पादपम् ।  
वृकं तं तेन सङ्क्रुद्धः शिरस्यभिजघान ह ।।२१ ।।  
स तेन सुप्रहारेण भ्रमित्वा मण्डलं मृगः२२ ।  
पपात भूमौ निःसञ्ज्ञो यथा शक्रध्वजो महान् ।।२२।।  
ततस्तं पतितं दृष्टवा कोकास्यः प्रहसँस्तदा ।  
बबन्ध पाशैर्बहुभिर्वेश्म चैव प्रवेशयत् । ।२३ ।।  
तं वद्धं पतितं दृष्टवा सहायास्तस्य ते मृगाः ।  
प्रद्रुता सहसा सर्वे भयार्ता जीवितैषिणः । ।२४। ।  
अथागात्तेन कालेन गणपैर्बहुभिर्वृतः ।  
कार्तिकेयो मयूरेण कूजमानेन सानुगः ।।२५। ।  
तस्य तत् कथयामास कोकवक्त्रो गणेश्वरः ।  
वृकं च दर्शयामास पाशैर्बद्धं महाबलम् । ।२६। ।  
कोकवक्त्र उवाच  
भगवन् वराहरूपस्य सुतः श्रीमान् वृकः किल ।  
हिरण्याक्षो हतो येन दानवो देवकण्टकः ।।२७। ।  
बभञ्जायं सुदुष्टात्मा२३ सहितोन्यैर्वनं तव ।  
ततः पाशैर्मया बद्धः क्रियतामस्य यत् परम् । ।२८।।  
स्कन्द उवाच  
नायं शक्यो मयाद्येह मोक्तुं मृगकुलाधमः ।  
मुक्ते वक्तव्यता लोके भविष्यति न संशय ।।२९। ।  
देवो मां वक्ष्यते२४ व्यक्तं स्कन्दो भीतो न संशयः ।  
यो मुमोच सुतं तस्य वराहस्य कृतागसम् । ।8.109.३ ० ।।  
    
२२ वृकः - ख. । २३ सुदृष्टात्मा - ख. । २४ लक्ष्यते- - ख ।  
    
577  
उक्तो गतश्चाहमद्य स्थाणुना परमात्मना ।  
मा क्षमेथा वराहस्य तनुं त्वा२५ सौ२६ ह्वयेद्यदि२७ । ।३ १ ।।  
इयञ्च मम तेनाद्य शक्तिर्दत्तातिभास्वरा ।  
संवर्त्तिकेति२८ विख्याता सर्वास्त्रबलनाशनी ।।३ २ ।।  
सोयं२९ दुरात्मा दुर्वृत्तः सर्वलोकप्रबाधकः ।  
गृह्यतां वध्यतां चैव क्षिप्रमाविष्कृतं बलात् (?) । । ३३ । ।  
सनत्कुमार उवाच  
तत एनं बहिस्सर्वे स्कन्दस्य गणनायकाः ।  
बद्ध्वा बहुविधैः पाशैर्यातयन्त सहस्रशः३० ।।३४।।  
स यात्यमानो दुःखार्त्तो विललाप यथा नरः ।  
निरयस्थो दुराचारः कर्मभिः स्वैः सुपाशितः३१ ।।३ ५।।  
तं यात्यमानं सन्दृश्य नारदः सुमहातपाः ।  
गत्वा न्यवेदयत्तस्य३२ वराहस्यामितात्मनः । ।३६ ।।  
एष पुत्रो वृकस्तुभ्यं बद्धः पाशैरनेकशः ।  
यात्यते कार्तिकेयस्य किङ्करैर्दुष्कृती यथा ।। ३७। ।  
न नाम तव देवस्य लोकार्थायोद्यतस्य च३३ ।  
करोति सन्नतिं स्कन्दो बालभावाच्च रोषतः३४ । ।३८। ।  
अथवा स्वमलं३५ स्कन्दो मन्यते बलवत्तरम् ।  
त्वत्तोत्मनस्ततः पुत्रं तव पाशैर्बबन्ध ह ।।३९। ।  
तद्यावदेव तं नासौ प्रमापयति देवप ।  
तावदेव भवान् गत्वा विमोचयतु मा चिरम् ।।8.109.४० । ।  
सनत्कुमार उवाच  
नारदस्य वचः श्रुत्वा वराहो नन्दिवर्धनः ।  
जीमूत इव कालान्ते ननाद रूषिताननः ।।४१ ।।  
    
२५ तनुक्त्वा? - ख. । २६ सो - क. ख- । २७.. .द्युधि - क ख,. द्यदि (?) । २८ संवर्त्तकेति ख. २९ योय - ख. । ३०... न्तस्सहस्रशः - ख । ३१ सुपातितः - ख । ३२ निवेदयामास ख। ३३ ह - ख. । ३४.. .न्मिरामतः - ख. । ३५ स्वबलं - क.  
    
578  
तस्य क्रोधात्तदा वह्निर्नेत्राभ्यामति दीप्तिमान् ।  
निश्चक्राम जगत् सर्वं संहरन्निव तेजसा ।।४२। ।  
उत्थाय चासनाद्देवः सहसैवोन्निरीक्षणः३२ ।  
प्रतस्थे शिखरं दिव्यं गौर्या मृगपतिः स्वयम् । ।४३ ।।  
स कम्पयन्महीं सर्वां स्तूयमानो महात्मभिः ।  
उत्पातानुत्थितान्३७ पश्यन् जगामा३८ विनिवारितः ।।४४। ।  
गच्छतस्तस्य देवस्य पन्थानं भुजगोच्छिनत् ।  
दंष्ट्रा च वृक्षमापत्य३९ पपात धरणीतले । ।४५। ।  
रुधिरं चास्रवद्वक्त्राद्धृदयञ्च प्रवेपत ।  
भयञ्चास्याभवत्तत्र वेगो येनाभिहन्यते४० । ।४६। ।  
वायवः प्रतिलोमाश्च उरसा चापतद् भुवि ।  
स्नेह४१श्चास्य प्रियां स्मृत्वा तदात्यर्थमजायत ।।४७। ।  
एताँश्चान्यान् सुबहुश४२ उत्पातान् भयसूचकान् ।  
अनादृत्य मृगेन्द्रोसौ जगामैव महाबलः ।।४८।।  
तं प्रस्थितमभिप्रेक्ष्य निमित्तानि च सुव्रत ।  
पूजां सज्जामकुर्वन्ते४३ देवलोके दिवौकसः ।।४९। ।  
स सिद्धसङ्घैरनुगम्यमानो यक्षैश्च गन्धर्वमहोरगैश्च ।  
रक्षोगणैश्चारणकिन्नरैश्च जगाम गौरीशिखरं महात्मा । ।8.109.५० ।।  
इति स्कन्दपुराणे वृकबन्धो नाम नवोत्तरशतोध्यायः  
    
सनत्कुमार उवाच  
विनिर्गम्य कुमारोपि रम्यात् स्वभवनात्तदा ।  
रराम गणपैः१ सार्धं क्रीडनैर्बहुभिः शुभैः । । १ । ।  
आनयामास तञ्चापि वराहस्य सुतं प्रभुः ।  
वृकं विमुच्य पाशेभ्य२ उत्ससर्ज हसन् विभुः३।। २। ।  
    
वोग्निरीक्षणः - ख., वाग्निरीक्षणः - क । ३७... न्भयदान् - ख. । ३८ जगाम - क. । मापात्य - क. । ४० भिमन्यते - क. ख. । ४१. स्वेह (स्वेद?) - ख. । ४२... श्चान्याँश्च बहुशः - ख. । मकुर्वन्त - क. ख ।  
    
१ रेमे गणेश्वरेः. । २ पाशैश्च - क. ख. । ३ प्रभुः - ख.  
    
579  
)' ४  
    
उत्सृष्टं धावमानञ्च पुनर्जग्राह वेगितम् ।  
पुनरेवोत्सृजच्चैनम्४ जग्राह च पुनः पुनः ।  
एवं रराम५ तेनासौ वराहोभ्यागमच्च६ तम् । ।३ ।।  
शिलां गृहीत्वा महतीं सङ्क्रुद्धोन्तकसन्निभः ।  
चिक्षेप कार्त्तिकेयाय७ नादयन् जलदो यथा ।।४। ।  
तामापतन्तीं बहुधा नदन्तीं विहायसा मृत्युसमानरूपाम् ।  
जग्राह वेगेन महातिवेगाम्८ कोकामुखः प्रज्वलितामिवोल्काम् ।।५। ।  
ततश्चक्रं सहस्रारं युगान्ताग्निसमप्रभम् ।  
विनायकस्याव्यग्राय गणाय व्यसृजत् प्रभुः । ।६ । ।  
तदन्तकप्रतीकाशम्९ चक्रं सर्वसुरारिहम्१० ।  
विवेश (?) सगणस्तूर्ण११ ततस्तद् विन्यवर्तत । ।७। ।  
तन्निवृत्तं पुनश्चक्रमकृत्वा कार्यमुज्ज्वलम् ।  
न जग्राह तदा विष्णुरवमेने च तत्तदा । ।८। ।  
तत्तदानचितं तेन चक्र दानवघातिना ।  
विष्णुना प्रययौ क्षिप्रं स्वमेव भवनं प्रति ।।९।।  
तस्मिञ्चक्रे तदा याते भगवान्नन्दिवर्धनः ।  
वृक्षमुत्पाट्य वेगेन कुमारमभिजघ्निवान् । । 8.110.१० ।।  
अगण्य तं प्रहारन्तु भगवाननलात्मजः ।  
शक्तिं संवर्त्तिकां१२ क्रोधाच्चिक्षेप च ननाद च । । ११ ।।  
सा दहन्तीव१३ तेजांसि नदन्ती बहुधा तदा ।  
हन्तुं वराहं प्रययौ शक्तिर्दिव्य इवाशुगः । । १२।।  
तामापमन्तीं वेगेन भगवान्न्नन्दिवर्धनः ।  
जघानास्त्रैर्बहुविधैर्नादयन् सिंहराडिव ।। १३ ।।  
तानि सा भस्मसात् कृत्वा शक्तिः संवर्त्तिका शुभा ।  
विवेश हृदयं तस्य कामिनीव दृढं प्रिया१४ । । १४।।  
    
४ पुनरेवोत्सृजच्चैव - ख. । ५ रेमे स (?) । ६.. भासयच्च - क,.भ्यागतश्च - ख. । ७ कार्तिकेयञ्च- ख. । ८ सहातिवेगां - क. । ९ तमन्तकप्रतीकाशं - क. । १० सर्वसुरारिघम् - क । ११.? न्तूर्णं - ख. । १२ संवर्त्तकां - क, संवर्षिकां - ख. । १३ दहन्निह - ख. । १४ दृढप्रिया - क. ख. ।  
    
580  
स तया भिन्नहृदयो योगेन परमेण ह ।  
योगीव देहं तं त्यक्त्वा१५ देहेनान्येन तस्थिवान् ।।१ ५।।  
सोन्यद्देहं१६ समास्थाय पौराणं सुरसत्तमः ।  
देवैः सर्वैः परिवृतो जगाम भवमन्दिरम् । ।१ ६। ।  
तत्रापश्यन्महादेवं जटामुकुटधारिणम् ।  
चन्द्रलेखांशुजालौघनिरस्ततिमिरोत्करम् ।।१७।।  
भद्रपीठे१७ समासीनं काञ्चने मणिभूषणे१८ ।  
भ्राजमानं श्रियात्यर्थं पार्वत्या पार्श्वसंस्थया ।।१८।।  
गणैश्च विविधाकारैर्बहुभिःकामरूपिभिः ।  
नृत्तगीतप्रियैर्नित्यं समन्तात् परिवारितम् ।।१९।।  
तं दृष्टवा शङ्करं विष्णुः प्रसन्नेनान्तरात्मना ।  
तुष्टाव विविधैः स्तोत्रैरिदञ्चोवाच सुस्वरम् । ।8.110.२०।।  
वाराहं१९ रूपमास्थाय त्वत्तेजोबृंहितेन मे ।  
रणे विक्रम्य भगवन् हिरण्याक्षो निषूदितः ।।२१।।  
त्वं देव कारणं नित्यं सम्भूतेः प्रलयस्य च ।  
त्वया सर्वमिदं व्याप्तं जगदव्यक्तमूर्त्तिना ।।२२।।  
त्वत्प्रसादेन देवेश ब्रह्माहं शक्र एव च ।  
पूज्याः स्म लोके सततं तथैवान्ये दिवौकसः । ।२३।।  
त्वयि प्रीते महादेव सर्वे प्रीता वयं प्रभो ।  
त्वयि क्रुद्धे विनाशो२० नो भविता नात्र संशयः ।।२४।।  
स्तुवन्तमेवं भगवान् विष्णुं चन्द्रार्धशेखरः ।  
सहस्रसूर्यतेजस्कः प्रीतः प्रोवाच शङ्करः ।।२५।।  
भक्त्या तुष्टोस्मि२१ ते विष्णो देवकार्योद्यमेन च ।  
वरं वरय भद्रन्ते यस्ते मनसि वर्तते ।।२६।।  
    
१५ सन्त्यज्य - क., सन्त्यक्त्वा - ख. । १५ सोन्यदेहं - ख । १७ चन्द्रपीठे - क. । १८ काञ्चनैर्मणि- भूषणैः - ख, । १९ वराह - ख । २० च नाशो - ख । २१ कृतोस्मि - क. ।  
    
581  
विष्णुरुवाच  
यदि तुष्टोसि नो देव यदि देयो वरश्च नः ।  
यत्तत् पापहरं२२ दिव्यं व्रतमादेष्टुमर्हसि ।।२७।।  
यदाश्रित्य वयं सर्वे सशक्रास्सार्वकामिकम्२३ ।  
युद्धे जेष्याम दैतेयान् दुःखशोकविवर्जिताः ।।२८।।  
देवदेव उवाच  
हन्त वः कथयिष्यामि गुह्यमेतत् सनातनम् ।  
व्रतं पाशुपतं दिव्यं येन कामानवाप्स्यथ । ।२९।।  
इत्युक्त्वा देवदेवेशो देवानां हितकाम्यया ।  
ययौ दिवमथामन्त्र्य देवीं गिरिवरात्मजाम् ।।8.110.३० । ।  
अथ हिमगिरितुल्यचारुमूर्त्तिं वृषभवरं२४ भगवाँस्तदाधिरूढः२५ ।  
सुरगणसहितः प्रभुस्सुमेरुं व्रतमुपदेष्टुमना जगाम शर्वः ।।३१।।  
इति स्कन्दपुराणे हिरण्याक्षवधे वराहरूपसंहारे देवदेवस्य देवलोकगमनं नाम दशोत्तरशतोध्यायः२६  
    
२२ ततः पाशुपतं - ख २३ स्सर्वकामिकम् क.। २४ चारुमूर्तिर्वृषभवरं ख.। २५ भिरूढः क.। २६ १६४ ख।