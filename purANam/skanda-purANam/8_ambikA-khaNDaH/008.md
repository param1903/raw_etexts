+++
title = "००८"

+++
सनत्कुमार उवाच  
शासतस्तस्य दैत्यस्य हिरण्यकशिपोस्तदा ।  
अगात्१ कालो महान् व्यास त्रैलोक्यं सचराचरम् ।।१ ।।  
दर्पेण महताविष्टः२ श्रीमदोद्वृत्तचेतनः३ ।  
अवमेने सुरान्सर्वान् न च धर्ममवैक्षत४ ।।२। ।  
स देवान् सहितान् सर्वाञ्छक्राद्यान् क्रोधमूर्च्छितः ।  
चालितानपि५ राज्ये स्वे कृच्छ्रमापादयद् भृशम् ।।३ । ।  
सन्ताप्यमानास्ते सर्वे ब्रह्माणं शरणं ययुः ।  
भगवन् भूतभव्येश पितामह महाद्युते ।।४। ।  
हिरण्यकशिपुर्दैत्यस्त्वत्तो लब्धवरोनघ ।  
त्रैलोक्यं कृत्स्नमाक्रम्य राज्यं नो हृतवान्दिवः७ । ।५ ।।  
अनिशं चावमानन्नः८ प्रयुङ्क्ते वैरयातनम् ।  
तेन विद्रावितास्सर्वे शरणं वयमागताः ।।६। ।  
प्रसादं कुरु देवेश स न स्यान्नो यथा रिपुः ।  
त्यक्तधर्मा जगच्छत्रुर्हिरण्यकशिपुर्बली । ।७।।  
एवं प्रोक्तस्तदा देवैर्देवः कमलवाहनः ।  
प्रोवाचेदं महाप्रज्ञ देवानां प्रियकृद्वचः ।।८। ।  
    
५४ वरप्रदाने अध्याय. ६०(७०) - ख. । ५५ ऊनसप्ततितमो - क. ख. ।  
१ आगात्। - क. । २ ...ष्ट - क । ३ ...चेतसः - क. । ४ ..मवेक्षते - ख. । ५ चलितानपि - ख. । ६ सन्त्रास्यमानास्ते - क. । ७ दिवि - क. ख. । ८.. मवमानं नः - ख., चार्थमान - क ।  
    
407  
क्षीणं तद् दैत्यराजस्य तपस्तस्य दुरात्मनः ।  
कृच्छ्रं गमितवान् यो वो राज्यञ्च हृतवान् रिपुः । ।९ । ।  
तेनाहं प्रार्थितः पूर्वं सर्वावध्यत्वमुत्तमम् ।  
अन्तरं भाषितश्चासौ मया सञ्ज्ञाविमोहितः । । 8.71.१० । ।  
यदैवान्तरमाहाथ९ दैत्यराजो विचेतनः ।  
तदैव१० मनसा तोषमहमागां महाबलाः । ।१ १ ।।  
ते यूयमद्य गच्छध्वं विष्णोर्भवनमुत्तमम् ।  
तं ब्रूत सहितास्सर्वे तस्य नाशार्थमच्युतम्११ । । १ २।।  
नरसिंहवपुः१२ कृत्वा सकृदाहत्य हंस्यति ।  
हिरण्यकशिपुं दैत्यं ततो निर्वृतिमेष्यथ ।। १३ । ।  
एवमस्त्विति ते सर्वे प्रणिपत्य पितामहम् ।  
आजग्मुः सहिता देवा विष्णोर्भवनमादृताः । ।१४।।  
अथ दृष्ट्वा महातेजा विष्णुर्देवानुपस्थितान् ।  
उवाच श्लक्ष्णया वाचा वचश्चोक्तिमनोहरम्१३ ।।१ ५ । ।  
स्वागतं भवतामस्तु किमर्थं यूयमागताः ।  
पूज्या भवन्तस्सर्वे मे सुहृदोतिगरीयसः ।।१ ६। ।  
यद्वो१४ मनोगतं किञ्चिन्मया कार्यं दिवौकसः ।  
क्षिप्रं तद् ब्रूत सङ्क्षिप्तं कर्ताहमविचारितम् ।।१७।।  
विष्णुनैवं तदा प्रोक्ता देवाः शक्रपुरोगमाः ।  
ऊचुः प्रहृष्टवदनाः संस्तुवन्तो जनार्दनम् । ।१८।।  
हिरण्यकशिपोर्देव दैत्यराजो१५ महाबलात् ।  
भयं नः सुमहज्जातं राज्यं चापहृतं दिवः१६ । ।१९। ।  
अवमानः प्रयुक्तश्च तेनास्मभ्यं सुरोत्तम ।  
भुनक्ति स जगत् कृत्स्नं ब्रह्मद्विट् कश्यपात्मजः ।।8.71.२ ० ।।  
    
९ यदेवान्तरमाहाथ - ख. । १० तदेव - ख. । ११ ...मुच्यतां - क., ...मुद्यतं - ख. । १२ नारसिंहं वपुः (?) । १३ ...श्चेतोमनोहरम् - क, .श्चोक्तौ मनोहरम् - ख. । १४ यद्वा - क. । १५ दैत्यराज्ञो - क. । १६ दिवि ५. क. ख. ।  
    
408  
स यथा वध्यते दैत्यस्त्वया सर्वारिसूदन ।  
तथा कुरु हृषीकेश वरोयं नः प्रदीयताम् ।।२१ ।।  
ततो विष्णुश्चिरं ध्यात्वा वधोपायं प्रचिन्त्य च ।  
प्राह देवान् सुरश्रेष्ठो वचसाप्याययन्निव । ।२२। ।  
एवमस्तु सुरश्रेष्ठाः सर्वं कर्तास्मि वो वचः  
महाबलस्य दैत्येन्द्रो यतो युष्मान्वदाम्यहम् । ।२३ । ।  
आविशन्तु१७ भवन्तोपि शरीरं मम सुव्रताः ।  
सर्वदेवमयो भूत्वा दृप्तं हंस्यामि वो रिपुम्१८ । ।२४।।  
ततो देवास्तदा सर्वे विविशुर्वैष्णवीं तनुम् ।  
स चापि बलवान् भूत्वा रूपं कृत्वा भयानकम् । ।२५। ।  
नारसिंहं महातेजा नखदंष्ट्राविभूषणम्१९ ।  
जगाम विलसन् विष्णुर्हिरष्यकशिपोः पुरम् ।।२६।।  
उद्यानं स बहिस्तस्य२० सर्वर्तुकुसुमैर्वृतम्२१ ।  
नृसिंहो दैत्यसिंहस्य दृष्ट्वा तस्थौ सुविस्मितः ।।२७।।  
चम्पकाशोकजातीभिः कदम्बैर्बकुलैरपि२२ ।  
तथा सुरभिपुष्पैश्च समन्तादुपशोभितम् । ।२८।।  
सरोभिः पद्मसञ्छन्नैर्हंसचक्राह्वशोभितैः२३ ।  
वृक्षैः कामफलैश्चैव वैभ्राजसदृशं वनम्२४ ।।२९।।  
तद्बभञ्ज नृसिंहस्तु खेलगामी मदोत्कटः ।  
सरांसि क्षोभयामास करीव स मदोल्बणः२५ ।।8.71.३ ० ।।  
स रेजे वनमध्यस्थः परिसर्पन्नितस्ततः ।  
मेरोरचलराजस्य स्थितं शृङ्गमिवोच्छ्रितम्२६ ।।३ १ ।।  
अथाभ्येत्य२७ नृसिंहं तं वनपाला रुषान्विताः ।  
बलिनो वारयामासुस्ताँश्चैवाभ्यहनद्२८ बली ।।३२।।  
    
१७ आविशध्वं - क. । १८ रिपून् - क, ऋपून् - ख. । १९ विभीषणम् - क. । २० .. स्तत्र - ख. । २१ सर्वर्तुकुसुमायुतं - क. । २२ कदम्बबकुलैरपि - क. ख. । २३ सेवितैः (?) । २४ घनं - (?) । २५ समदो ललन् - ख. । २६ मिवोत्थितं - ख. । २७ अथागत्य - ख. । २८ चैव व्यहनद् - क. ख.. ।  
    
409  
हतशेषास्ततस्तत्र२९ प्रविलीनास्तु३० येसुराः३१ ।  
ते गत्वा कथयामासुर्हिरण्यकशिपोस्तदा । । ३३ । ।  
तेषां तद्वचनं श्रुत्वा दैत्यराजो महाबलः ।  
प्रह्लादञ्चानुह्रादञ्च नमुचिं बाष्कलिं बलिम् । ।३४।  
विप्रचित्तिप्रधानाँश्च सर्वानाहूय दानवान् ।  
प्रोवाच त्वरितं गत्वा बद्ध्वा सिंहं ममान्तिकम् । ।३ ५।।  
समानयत दैत्येन्द्रा न हन्तव्यः कथञ्चन ।  
क्रीडनं३२ सिंहपोतोसौ देव्या मम भविष्यति ।। ३६ । ।  
इति श्रुत्वासुरास्सर्वे विप्रचित्तिपुरोगमाः ।  
उद्यानं सहिता गत्वा नृसिंहं ददृशुः स्थितम् ।।३७।।  
दूरस्थाश्चिक्षिपुः पाशाँस्ताँन्स३३ चिच्छेद माधवः ।  
अथ विद्रावयामास दानवान् केशरी भृशम् ।।३ ८।।  
ततो हतसहायास्ते दैत्या विमनसो ययुः ।  
पार्श्वं दानवराजस्य सर्वञ्चाकथयँस्तदा ।।३ ९ ।  
अथ क्रुद्धः स्वयं राजा हिरण्यकशिपुर्बली ।  
रथमास्थाय सन्नद्धा नृसिंहं प्राद्रवद्रुषा । ।8.71.४० । ।  
स रथः सिंहराजेन सायुधः पर्वतोपमः ।  
सम्भ्राम्य पातितस्तूर्णं चूर्णमागान्महीतले ।।४१ । ।  
ततो भग्नरथो दैत्यः क्रोधात्संरक्तलोचनः ।  
वृक्षमुत्पाट्य वेगेन नृसिंहाय व्यसर्जयत् । ।४२। ।  
अथासौ पतितो गात्रे सिंहराजस्य पादपः ।  
मृत्खण्ड३४ इव पाषाणे क्षिप्तश्चूर्णं३५ जगाम ह .।।४३ ।।  
गृहीत्वा स तदा सिंहो हिरण्यशिपुं सकृत् ।  
तलेनाहत्य३६ तं प्राणैर्व्ययोजयत सत्वरम् ।।४४।।  
सिंहनादं महत् कृत्वा नखैर्वज्रमयैर्विभुः ।  
उरो बिभेद दैत्यस्य महाशैलोपमं हरिः । ।४५।।  
    
२९ ...स्तु ये तत्र - क. । ३० प्रवलीनास्तु - क., प्रप... - ख. । ३१ ...स्तु तेसुराः - क., भये - ख । ३२ क्रीडनः - ख. । ३३ ..स्ताँश्च - क. ख. । ३४ मृदगण्ड - क., मृद्भाण्ड - ख. । ३५ ..ञ्चूर्णं ख ३६ बलेनाहृत्य - क.  
    
410  
हते तस्मिन्महादैत्ये विष्णुना शक्तिनन्दन ।  
दानवा न हताः३७ ये तु विविशुस्ते रसातलम् । ।४६।।  
दिवो राज्यं३८ पुनः शक्रो लेभे निष्कण्टकं महत् ।  
दिवौकसश्च सर्वे ते स्वानि राज्यानि भेजिरे ।।४७। ।  
अथागत्य ततो देवः शूलपाणिर्वृषध्वजः ।  
सुरैर्विज्ञापितो व्यास यत्ते कथितवानहम् ।।४८ ।।  
विष्णोस्त्याजयितुं रूपं सैंहमद्भुतकर्मणः ।  
शरभस्स तदा भूत्वा हिमवच्छिखरोपमः ।।४९।।  
चतुर्भिः पृष्ठजैः पादैस्तीक्ष्णदंष्ट्रो३९ महाबलः ।  
नरसिंहसमीपं तु गत्वागर्जत् समाहितः ।।8.71.५० । ।  
अथ सिंहस्तदा दृष्ट्वा शरभं समुपस्थितम् ।  
क्रोधेन महताविष्टस्तलेनैनमताडयत्४० । ।५१ ।।  
स हतस्तेन सिंहेन शरभो नैव चुक्षुभे ।  
ततः शरभमाहत्य वज्रदेहं महाबलम४१ । ।५२।।  
आत्मनैवागमत् कृच्छ्रं स्पर्शात्तस्य महात्मनः ।  
ततो विष्णुश्चिरं ध्यात्वा ज्ञात्वा शङ्करमागतम् ।।५३ ।।  
प्रणम्य शिरसा तं वै४२ स्तोतुमेवं४३ प्रचक्रमे ।  
नमः शर्वाय रुद्राय सेनान्ये शर्मदाय४४ च ।।५४।।  
नमः परमदेवाय ब्रह्मणे परमाय च ।  
कालाय यमरूपाय कालदण्डाय वै नमः ।।५५।।  
नमः लान्तकर्त्रे च कालेकालहराय च४५ ।  
नमः पिनाकहस्ताय रौद्रबाणधराय च ।।५६।।  
चण्डाय वामदेवाय सर्वयोगेश्वराय च ।  
नमो विद्याधिपतये ब्रह्मणः पतये नमः ।।५७।।  
    
३७ निहता - ख. । ३८ देवराज्यं - क. ख. । ३१ ... रष्ट्रदंष्ट्रो - क. । ४० ...वमताडयत् - क. ख. । ४१ महाबलः - ख. । ४२ तस्मै - क. ख. । ४३ मेनं - क. ख. । ४४ सर्वदाय - ख. । ४५ कालाकालहराय च - ख. ।  
    
411  
नमोसुरवरघ्नाय कालचक्राय ते४६ नमः ।  
संवर्त्तकाग्निचक्राय४७ प्रलयान्तकराय च ।।५८। ।  
नरनारायणेशाय नरनारायणात्मने ।  
ममैव वरदात्रे च सर्वकामप्रदाय च ।।५९।।  
शरभाय सुरूपाय व्याघ्रचर्मसुवाससे ।  
नन्दीश्वरगणेशाय गणानां पतये नमः ।।8.71.६० ।।  
इन्द्रियाणामथेशाय मनसस्पतये नमः४८ ।  
नमः प्रधानपतये सुराणां पतये नमः ।।६१।।  
नमोस्तु भावपतये तत्त्वानां पतये नमः ।  
चराचराणां४९ पतये भूतानां पतये नमः ।।६२।।  
त्रैलोक्यपतये चैव लोकानां पतये नमः ।  
योगदाय नमो मह्यं तथैवैश्वर्यदाय च । ।६३ । ।  
अवध्यत्वप्रदात्रे च तथैवाजप्यदाय५० च ।  
भगवंस्त्वत्प्रतिष्ठोस्मि त्वन्निष्ठस्त्वत्परायणः ।  
शरणं त्वां प्रपन्नोहं प्रसीद मम सर्वदा ।।६४। ।  
य इमं शृणुयान्नित्यं शुचिः प्रयतमानसः ।  
स रुद्रलोकमासाद्य देवस्य गणपो भवेत् । ।६५।।  
धन्यं यशस्यमायुष्यं स्वर्ग्यं पापप्रणाशनम् ।  
श्रावणं श्रवणं चास्य तथानुस्मरणं सदा । ।६६।।  
सनत्कुमार उवाच  
स एवं स्तूयमानस्तु विष्णुना भुवनेश्वरः ।  
हृषीकेशमुवाचेदं वचः परमपूजितम् ।।६७।।  
तुभ्यं विष्णो मया दत्तः पुण्यो ह्येष वरः शुभः ।  
अयोनौ सज्जमानस्य स्वयोनौ प्रतिपादनम् । ।६८। ।  
    
४६ वै - क. ख. । ४७ संवर्त्तकाग्निवक्त्राय - घ. । ४८ मनसां पतये नमः - क. ख. । ४९ चराचरस्य - ख । ५० ...याव्ययाय च - ख. ।  
    
412  
स त्वं विष्णुर्महातेजा मत्तो लब्धवरस्सदा ।  
वेलायां त्वां५१ समुद्रस्तु तिर्यग्योनिमसूत यः (?) ।। ६९। ।  
कृतं कार्यं त्वया सर्वं हिरण्यकशिपुर्हतः ।  
एहि गच्छ शुभां योनिमात्मनः परमाद्भुताम् । ।8.71.७० । ।  
ततस्तमाक्रमत् पादैः सिंहं शरभसत्तमः ।  
अयोजयच्च देहेन पुनर्दिव्येन केशवम् । ।७१ । ।  
विष्णवेथ वरं दत्त्वा दैत्यघ्नं स वृषध्वजः ।  
प्रकृतिस्थो भवेत्युक्त्वा तत्रैवान्तरधीयत ।।७२।।  
दत्वा तस्मै वरमनुपमं विष्णवे लोकधाता  
दैत्यघ्नत्वं सुरपुरवधूलोचनैः पीयमानः ।  
नीलाम्भोदद्युतिनिभमुरः५२ प्रोद्वहच्छूलपाणि-  
र्धाम स्वीयं५३ परममुनिभिर्वन्द्यमानो जगाम । ।७३ ।।  
इति स्कन्दपुराणे हिरण्यकशिपूपाख्याने शरभकृतनरसिंहोद्धाराख्यानं नाम एकसप्ततितमो५४ध्यायः  
    
व्यास उवाच  
भगवन् सर्वयोगज्ञ श्रुतमाख्यानमुत्तमम् ।  
परतः श्रोतुमिच्छामि यद् वृत्तं मुनिसत्तम । ।१ ।।  
अपनीय तदा विष्णोः सिंहरूपं वृषध्वजः ।  
किमन्यदकरोद्धीमानेतदिच्छामि वेदितुम् । ।२ । ।  
सनत्कुमार उवाच  
स्वयोनिं विष्णुमानीय देवदेवो भवस्तदा ।  
मन्दरे सहितो देव्या विचचार महाद्युतिः ।।३ । ।  
रम्यान् स काननोद्देशान् गिरेः प्रस्रवणानि च ।  
अलञ्चकार देवेशः परिसर्पन् समन्ततः ।।४।।  
    
५१ त्वं - क. ५२ वपुः - घ. । ५३ स्वाक्यं - क., स्वाद्यं - घ. ५४ सप्ततितमो - क. ।  
    
413  
वनप्रेक्षारतम्१ देवं ज्ञात्वा शङ्करमव्ययम् ।  
शरत्तत्र वसन्तश्च द्वावृतू समुपस्थितौ ।।५। ।  
ततो महीरुहाः सर्वे सरांसि च समन्ततः ।  
नानाविधानि पुष्पाणि मुमुचुस्सहसा समम् ।।६।।  
कमलोत्पलसञ्छन्नाः षट्पदव्रातसेविताः ।  
हंससारससंवासा२ वाप्यस्तत्र मनोहराः ।।७।।  
गन्धाढ्या जातयः क्षिप्रं बभूवुः सह चम्पकैः ।  
अशोका३ गन्धपुष्पाश्च४ तथा चैवातिमुक्तकाः५ ।।८।।  
उपतस्थुः समं देवं सर्वगन्धसुखानिलाः ।  
सर्वर्तुकुसुमाकीर्णं दृष्टवा तद्वनमुत्तमम् । ।९।।  
पुष्पाण्यादाय देवेशः स्वयमेव जगत्पतिः ।  
अलञ्चकार हृष्टात्मा देवीं हिमगिरेः सुताम् ।।8.72.१ ० ।।  
नन्दीश्वरञ्च पार्श्वस्थमात्मानञ्च सुरेश्वरः ।  
ततः प्रणम्य देवेशं पार्वती प्रणयादिदम् । । ११ ।।  
वचः प्रोवाच जननी कृत्स्नस्य जगतोव्यया ।  
यथा मे देहजः पुत्रो भविता गोवृषध्वज ।।१ २।।  
त्वद्वीर्यस्त्वत्प्रभावश्च सर्वदेवनमस्कृतः ।  
तथा कुरु महादेव यदि ते प्रियता मयि । ।१ ३।।  
एवमुक्तस्तदा देव्या देवदेवस्त्रिलोचनः ।  
प्रोवाचेदं महातेजा देव्याः प्रियचिकीर्षया । ।१४।।  
एवं भवतु देवेशे विज्ञप्तिं सफलामिमाम् ।  
करिष्यामि तवेशानि पुत्रस्ते स भवेद्यथा । ।१५।।  
श्रेष्ठः सर्वसुरेशानां महायोगबलान्वितः ।  
कृत्स्नं जगदिदं यस्य वशे स्थास्यति भामिनि । । १ ६।।  
    
१ वनं प्रेक्ष्य रतिं - क., नवप्रेक्षारतिं - ख. । २ हंससारससंवाहा (धा?) - ख । ३ अशोको - क. ख । ४ गन्धपुष्पश्च - क. ख. । ५ .मुक्तकः - क. ख. ।  
    
414  
गच्छन्त्या तत् तपः कर्त्तुं वरः पूर्वमपि त्वया ।  
प्रार्थितो ह्येष पुत्रार्थं तेनावश्यं ददामि६ ते । । १७।।  
एवमुक्त्वा तु तौ देवौ गिरिजाभुवनेश्वरौ ।  
नन्दीशेन तदा सार्धं विचरन्तौ जगद्गुरू ।।१८।।  
सर्वोद्यानानि पश्यन्तौ विन्ध्यमाजग्मतुर्गिरिम् ।  
अथागम्य तु विन्ध्यस्य सौवर्णं शिखरोत्तमम् । । १ ९। ।  
दरीकन्दरसङ्कीर्णं नानानिर्झरसंयुतम् ।  
सतडिन्मेघसङ्घात७ घनीकृतशिलोच्चयम् । ।8.72.२० ।।  
नानावृक्षशिलोपेतं नानाकुसुमसंयुतम् ।  
नानाखगरवामोदं हेमरत्नोज्ज्वलं शुभम् ।।२१ ।।  
मानसं तस्य मध्ये तु पुरं सृष्ट्वा८ महर्द्धिमत् ।  
मणिहेममयं दिव्यं देवासुरविमोहनम् ।।२ २ । ।  
परमैश्वर्यसंयुक्तौ युतौ विविशतुः पुरम् ।  
नन्दिनञ्च ततो देवी समाज्ञापयदव्यया । २३ । ।  
वत्स नन्दिन् तथा द्वारे तिष्ठेस्त्वं गणपेश्वर ।  
विशेन्नेह वथा कश्चित् सूक्ष्मो वायुरपि स्थितः । ।२४। ।  
कृत्वा शिरसि तामाज्ञां नन्दीशो गणपाधिपः ।  
अभवद्९ द्वारमूलस्थः१० कृत्वा तेजोतिदुस्सहम् । ।२५।।  
योगयुक्तौ तदा देवौ परां मूर्त्तिं समास्थितौ ।  
कृत्स्नस्य जगतो योनी पार्वतीभुवनेश्वरौ ।।२ ६ । ।  
तस्थतुः सुचिरं कालं तनयार्थं महाद्युती ।  
स न शक्यो मया वक्तुं ब्रह्मणा वा महामुने ।।२७। ।  
सुयोगो योभवद्११ देव्या देवदेवस्य शूलिनः ।  
ब्रह्मणो मद्विधानाञ्च श्रेष्ठोसौ परमेश्वरः । । २८। ।  
अवश्यं त्वागमे वाच्यं यथावृत्तं यथाश्रुतम् ।  
अतो वक्ष्यामि ते व्यास प्रियः शिष्यश्च मे भवान् ।। २९।।  
    
६ ददानि क.। ७ सङ्घातं क.। ८ दृष्ट्वा ९ भगवद् क.। १० स्थं क.।  
    
415  
योगसन्धानमास्थाय तयोरेवं महामुने ।  
अतीतं स्थितयोर्दिव्यं सहस्रं शरदामभूत् ।।8.72.३ ० ।।  
ततोभवन्निमित्तानि घोराणि त्रासनानि च ।  
चचाल पृथिवी कृत्स्ना सशैलवनकानना । ।३ १ । ।  
नद्यः शोषं तदा जग्मुश्चुक्षुभे सरितां पतिः ।  
तपनो निष्प्रभश्चासीद् ववावुष्णः१२ समीरणः ।।३ २ ।।  
पेतुरुल्का महाघोरा दिशश्चासन्सुदारुणाः१३ ।  
एवमुत्पातवित्रस्ता शुभहेतोर्वसुन्धरा ।।३ ३ ।।  
जगाम शरणं विष्णुं गत्वा चार्त्तिं न्यवेदयत्१४ ।  
उत्पाता दारुणा देव बभूवुर्बहवो भृशम् ।।३४।।  
तेनातीव समुद्विग्ना त्वामद्य शरणं गता ।  
अथ विष्णुः सुरान्सर्वानिदमश्रावयत् प्रभुः । ।३५।।  
ततो दिवौकसः सर्वे बृहस्पतिपुरोगमाः ।  
एकत्र सङ्गता भूत्वा चक्रुर्बहुविधाः कथाः ।।३ ६।।  
महाबुद्धिरथाहेदं वाक्यमङ्गिरसः सुतः ।  
श्रीकण्ठो भगवानेष देवदेवस्त्रिलोचनः ।।३७।।  
युक्तोभूद्धिमवत्पुत्र्या तनयार्थं महाद्युतिः ।  
दिव्यं वर्षसहस्रन्तु योगेन परमेष्ठिनः । ।३८।।  
अगाद्युक्तस्य१५ पार्वत्या बभूवुर्दारुणास्ततः ।  
उत्पाता जगतस्त्रासाश्चिन्त्यते किमिहापरम् ।।३९।।  
गच्छाम सहिताः सर्वे स्तोतुं भक्त्या वृषध्वजम् ।  
यथा च देहजः पुत्रो भवेद्१६ देव्याः सुरेश्वराः ।।8.72.४० ।।  
विज्ञापयाम देवेशं तथा शीघ्रमिहामराः ।  
ततो वैवस्वतः प्राह वचः क्रोधाभिनिःसृतम्१७ ।।४१।।  
    
१२ ववावुष्णं - क. । १३ दिशश्चासंस्तदा (?) । १४ निवेदयत् - क. । १५ आगाद्युक्तस्य - क. । १६ पुत्रोभवद् - क. । १७ क्रोध - क., क्रोधविमिश्रितं (?) ।  
    
416  
किमर्थं भृशमुद्विग्ना भवन्तस्सर्व एव हि ।  
यद्यसौ देवदेवस्य तनयोस्मासु भक्तिमान् । ।४२ ।।  
उत्पत्स्यति न च द्रोग्धा ततः क्षंस्याम तं सुराः ।  
अथ चेत्कर्कशोस्मासु द्रोग्धा वा स१८ भविष्यति ।।४३ । ।  
तत एनमहं बद्ध्वा कालपाशेन बालकम् ।  
.आनेष्ये१९ स्ववशं२० क्रूरं मृत्युना सहितोमराः ।।४४।।  
न चेत्पुरन्दरो वज्रं तस्य क्षेप्स्यति मूर्धनि ।  
द्विधा येन कृतो मूढः प्राणांस्त्यक्ष्यति दुस्त्यजान् ।।४५। ।  
ब्रुवतस्तस्य बह्वेवं क्रोधसंरक्तलोचनः ।  
विष्णुः प्रोवाच धर्मात्मा वचांसि परमार्थवित् ।।४६।।  
अहो त्वया सुविश्रब्धं प्रोच्यते भास्करात्मज ।  
परमार्थमविज्ञाय क्रोधस्य वशवर्तिना । ।४७। ।  
तनयः किल यः शम्भोर्गिरिजायां भविष्यति ।  
स मूढ इव यः कश्चिद् भविता वशगस्तव । ।४८ ।।  
किमसौ मानवोन्यो वा जन्म२१ मृत्युसमन्वितः ।  
उत्पत्स्यति रवेः पुत्र येन२२ स्याद्वशगस्तव । ।४९।।  
कालेनापरिपूर्णेन मानवस्यापि भानुज ।  
न त्वं नाशयिता२३ नाम किमु पुत्रस्य शूलिनः ।।8.72.५० । ।  
तेजो भगवतः शम्भोर्यद् भविष्यत्यनुत्तमम् ।  
स कथं वध्यतां यायात्२४ तव शक्रस्य वो विभो२५ । ।५१ ।।  
ब्रवीमि वो हितं देवाः क्रियते यदि मद्वचः ।  
प्रयाम सहितास्सर्वे तं प्रसादयितुं हरम् ।।५२ ।।  
यो नः स्वयंवरे दत्तो वरस्तिष्ठति शङ्करे ।  
तमेव वरयिष्यामो२६ वरमग्र्यं पिनाकिनम्२७ । ।५३ ।।  
    
१सम्भविष्यति (?) । १९ नयिष्ये - क. । २० स्वं वशं - क. ख. । २१ जनो - ख. । २२ तेन - क. ख । २३ वाशयिता - क., वशमिता (?) । २४ यातु (याता?) - क. टि. । २५ विभोः - ख. । २६ मृगशि ... (?) - क. । २७ पिनाकिनः - क. ।  
    
417  
यथा न२८ देहजो देव्यास्तनयः सम्भविष्यति ।  
नास्माकमहितं शम्भुः पुत्रमुत्पादयिष्यति । ।५४। ।  
वयमेव सुतास्सर्वे शङ्करस्याग्रजा२९ विभोः ।  
न शक्यस्तपसा द्रष्टुं न ज्ञानेन३० सुरेश्वराः३१ ।।५५।।  
भक्त्या परमया द्रष्टुं शक्यः स्यात्स वृषध्वजः ।  
आगच्छध्वं गमिष्यामो यत्र तिष्ठति शङ्करः । ।५६। ।  
परां भक्तिं समास्थाय यथा पश्येय शङ्करम् ।  
हुतभुक् चैव नो देवस्तत्सकाशं३२ प्रवेक्ष्यति ।।५७।।  
सर्वेषामेव विज्ञप्त्या३३ सुराणां सुरसत्तमाः३४ ।  
इति श्रुत्वा वचस्तस्य विष्णोरमिततेजसः ।।५८।।  
बृहस्पतिपुरोगास्ते हृष्टात्मानो दिवौकसः ।  
साधुसाध्विति सन्तुष्टा वचांस्यूचुः सुरोत्तमाः ।।५९।।  
ततो विष्णुसहायांस्ते गत्वा तच्छृङ्गमुत्तमम्३५ ।  
ऊचुर्हुताशनं देवं वचः स्तुतिपुरस्सरम् । ।8.72.६ ० । ।  
त्वमग्ने सर्वदेवानां हितकृत्सर्वतोव्ययः ।  
प्रविश्य त्राहि नः सर्वाञ्छङ्कराय निवेदय । ।६१ ।।  
तथा कुर्यास्सुरश्रेष्ठ३६ येन निर्गम्य शङ्करः ।  
अस्मान्निरीक्षते देवः प्रह्वान् भक्तिमतः स्थितान् ।।६२ । ।  
इत्युक्तस्स सुरैस्सर्वैः प्रत्युवाच हुताशनः ।  
अकर्तव्यं हि मे देवा न युष्मान्प्रति विद्यते । ।६३ । ।  
पार्वत्या सह संयुक्तं देवदेवेश्वरं३७ परम् ।  
न मे शक्तिर्हरं द्रष्टुं भवन्तश्चाकुला भृशम् ।।६४।।  
युष्मद्वाक्यमलड्घ्यञ्च कृच्छ्रमेतदतीव मे ।  
प्रवेक्ष्ये दूतवद्देवाः३८ करिष्ये साहसं महत् ।  
इत्युक्त्वा स जगामाशु भवनं३९ तत्कपर्दिनः । । ६५। ।  
    
२८ ते - क । २९ शङ्करस्यात्मजा - क । २० ज्ञायेत - ख. । ३१ सुरेश्वर. - ख. । ३२ स्तम्भ. क. । ३३ विज्ञाप्यः - ख. । ३४ सुरसत्तमः - ख. । ३५,.. मुच्छ्रितं - क. । ३६ कुर्यात्सुरश्रेष्ठ - क. ख. । ३७ देवं देवेश्वरं - क. । ३८ सुतवद् देवाः - क. । ३९.. भवनं - क. ।  
    
418  
तत्रापश्यत् स्थितं द्वारे नन्दिनं परमौजसम् ।  
द्वारमाक्रम्य तिष्ठन्तं दीप्तपट्टिशधारिणम् ।।६६। ।  
तं दृष्ट्वा स तदा वह्निः समालोक्य समन्ततः ।  
नास्ति कश्चिदिहोपायः सूक्ष्मजन्तोरपि स्थिते ।।६७। ।  
प्रवेष्टुमिति सञ्चिन्त्य तमेव शरणं ययौ ।  
नन्दिनं हुतभुग् देवस्तुष्टाव च कृताञ्जलिः ।। ६८।।  
नमो गणाधिपतये नमश्चण्डाय शूलिने ।  
नमस्सेनाधिपतये नमः शर्वात्मने४० सदा ।।६९।।  
हालाहलाय रुद्राय नीलरुद्राय वै नमः ।  
नमो िि?तिरुद्राय तथैवार्द्रपटाय च ।।8.72.७० । ।  
नमस्ते स्वप्नरुद्राय भस्मरुद्राय ते नमः ।  
नमः श्मशानरुद्राय कोटीरुद्राय ते नमः । ।७१ ।।  
नमः पिङ्गलरुद्राय रुद्राधिपतये नमः ।  
नमः प्रमथरुद्राय४१ भूतरुद्राय ते नमः ।।७२।।  
विरूपाक्षाय रुद्राय श्वेतरुद्राय ते नमः ।  
नमस्ते सततं देव नमस्ते सततं शिव । ।७३ ।।  
नमस्ते सततं सौम्य नमस्ते भक्तवत्सल४२ ।  
मम भक्तस्य देव त्वं देवानां हितमिच्छतः । ।७४।।  
वरदो भव नन्दीश मा नः क्रोधं कृथाः प्रभो ।  
ततो नन्दीश्वरः प्राह स्तुवन्तमनलं स्थितम् ।।७५।।  
प्रीतस्तवानया वह्ने भक्त्याहं सुरसत्तम ।  
ब्रूहि किन्ते प्रियेन्देव करवाणि४३ हुताशन । ।७६।।  
अथ प्रोवाच वह्निस्तं वरदं नन्दिनं स्थितम् ।  
यदि तुष्टोसि मे देव देयो यदि वरश्च मे ।।७७।।  
    
४० सर्वात्मने - क. । ४१ प्रथमरुद्राय - क. । ४२ भक्तिवत्सल - क. । ४३ करोम्यद्य - क. ख. ।  
    
419  
देवकार्येण देवेश प्रवेष्टुं४४ दीयतां मम ।  
भवनं देवदेवस्य वर एषोस्तु मे विभो । ७८।।  
तं नन्दी प्रत्युवाचेदं कृच्छ्रं देयो वरो ह्ययम् ।  
न तं शक्ष्यसि४५ देवेशं द्रष्टुं त्वं योगमास्थितम् ।।७९।।  
सह देव्या महेशानं स्रष्टारं जगतोव्ययम् ।  
तथाप्येष४६ मया तुभ्यं देय एव वरोनल । ।8.72.८० । ।  
गच्छ सूक्ष्मतरो भूत्वा दुरालक्ष्यो हुताशन ।  
प्रविश्य निष्क्रम क्षिप्रमविज्ञातागमक्रियः ।।८१ । ।  
स नन्दिनाभ्यनुज्ञातो जातवेदा४७ मुदा युतः ।  
ज्योतिः सूक्ष्मतरो भूत्वा भास्करस्यांशुना सह ।।८२।।  
प्रविश्य भवनं शम्भोर्मणिस्तम्भमथाविशत् ।  
वाह्नेय४८मणिमध्यस्थं स्तम्भं तं भासयन्४९ मुहुः ।।८३ ।।  
सोपश्यत्तत्र देवेशं देवीञ्च भुवनेश्वरीम् ।  
तुष्टाव मनसा५० देवौ ततोसौ हव्यवाहनः ।।८४। ।  
तथा संस्तूयमानश्च प्रीतिं देव्याश्च दर्शयन् ।  
वीक्ष्य स्तभ्भं हरो देवीं वाक्यमेतदभाषत ।।८५। ।  
एष स्तम्भमणिर्देवि भ्राजमान इव प्रिये ।  
संस्तौति मां त्वया सार्धं ददान्यस्मै वरं शुभम् ।।८६।।  
देव्युवाच  
एवं कुरु महादेव भक्तस्यास्य सुरेश्वर ।  
स्तुवतस्त्वा मया सार्धं प्रयच्छ वरमुत्तमम् । ।८७।।  
देवदेव उवाच  
प्रीतोहं मणिमध्यस्थ भक्त्या ते विनयेन च ।  
ब्रूहि कार्यं यथेष्टं त्वं तत्सर्वं ते भविष्यति५१ । ।८८।।  
    
४४ प्रवेशो (?) । ४५ शक्तोसि - ख. । ४६ यथाप्येष - क. । ४७ जातवेदो - क. । ४८ वह्नेय - -ख । ४९ भावयत् - क. । ५० वचसा - ख. । ५१ वर एष भविष्यति - ख. ।  
    
420  
अग्निरुवाच  
देवास्त्वां द्रष्टुमिच्छन्ति बहिःस्था भुवनेश्वर ।  
भगवँस्ते यथा सर्वे पश्येयुस्त्वां तथा कुरु ।।८९। ।  
देवदेव उवाच  
एवमस्तु सुरश्रेष्ठ निर्गत्य त्रिदिवौकसाम् ।  
ददामि५२ दर्शनं वह्ने भवतः प्रियकाम्यया । ।8.72.९० । ।  
तथेति समनुज्ञातो वह्निस्तस्माद्५३ विनिर्गतः ।  
देवेभ्यः कार्यमावेद्य तस्थौ योगं समास्थितः ।।९१। ।  
अथ निष्क्रम्य भगवान् देवदेवः पिनाकधृक् ।  
जगाम त्वरितं तत्र यत्र देवाः समासते । ।९२।।  
अथ दृष्टवा महादेवं देवास्सर्वे वृषध्वजम् ।  
प्रणेमुर्मूर्धभिर्हष्टास्तुष्टुवुश्च मुदा युताः । ।९३ ।।  
नमस्सहस्रनेत्राय सहस्रचरणाय च ।  
महतां पतये नित्यं देवानां पतये नमः । ।९४।।  
नमः श्मशानरतये व्याघ्रचर्मसुवाससे ।  
ब्रह्मणश्च शिरोहर्त्रे५४ विष्णोर्वै५५ वरदाय च ।।९५। ।  
नमो दक्षमखघ्नाय नमस्ते त्र्यम्बकाय च ।  
नमो भूताधिपतये प्रधानमथनाय च । ।९६।।  
पिनाकपाणये नित्यं सर्वयोगात्मयोगिने ।  
नमो नीलशिखण्डाय सपत्नीकाय वै नमः । ।९७।।  
नमः कामेष्वसक्ताय कामसक्ताय वै नमः ।  
नमस्सर्वाय५६ शर्वाय५७ दण्डिने५८ जटिने नमः ।  
नमः सर्वात्मभूताय दिश नो यन्मनोगतम् ।।९८। ।  
एवं संस्तूयमानोथ सर्वैरेव सुरोत्तमैः ।  
प्रत्युवाच महादेवस्तान्सुरान्प्रणतान् स्थितान् । ।९९। ।  
    
५२ ददानि ख.। ५३ स्तम्भाद् ख.। ५४ नमो ब्रह्मशिरोहर्त्रे (?) ५५ विष्णवे क. ख. ५६ नमश्शर्वाय - ख. । ५७ सर्वाय - ख । ५८ मुण्डने - ख. ।  
    
421  
परितुष्टोस्मि भो५९ देवा ब्रूत किं६० प्रददानि वः६१ ।  
पुनः प्रणम्य ते देवाः प्राहुर्वचनमुत्तमम् । । 8.72.१०० ।।  
यो नस्स्वयंवरे देव वरो दत्तस्त्वया विभो ।  
तं प्रार्थयाम सहितास्तन्नो दातुं त्वमर्हसि । ।१ ०१ ।।  
देव्या य एष पुत्रार्थं योगस्ते भुवनेश्वर ।  
कृतोब्दानि बहूनि स्म तं६२ संहर नमस्तव । ।१ ० २।।  
अशुभानि निमित्तानि दृश्यन्ते सुमहाद्युते ।  
पृथिवी दुःस्थिता देव वयञ्च भृशमाकुलाः ।।१० ३ ।।  
तेनैष न यथा देव्या देहे सञ्जायते सुतः ।  
जायेत च यथा देव तथा नः कर्तुमर्हसि । । १ ०४। ।  
तेषां तद्वचनं श्रुत्वा देवदेवोब्रवीद्वचः ।  
महानेष वरः सर्वैः प्रार्थितः सुरपुङ्गवैः६३ ।। १० ५। ।  
तथापि च प्रयच्छामि युष्मत्प्रियचिकीर्षया ।  
महान्तं किन्त्विदं कालं तेजस्सन्धारितं६४ मया ।।१ ०६ ।।  
अस्य६५ प्रपश्यत६६ स्थानममोघं ह्येतदुत्तमम् ।  
अथैवमुक्ता देवेन ते देवा मुनिसत्तम । ।१ ०७।।  
बभूवुस्सहितास्तूष्णीं सुरा ब्रह्मपुरोगमाः ।  
तेषां मध्ये तदा वह्निः६७ प्रोवाच भुवनेश्वरम् ।। १ ०८। ।  
जुहुध्येतत्परन्तेजो मयि देव त्रिलोकप ।  
जुहावाग्नौ ततस्तेजस्तदा स्वीयं६८ परं भवः । ।१ ०९। ।  
हुत्वा तस्मिन्ततः कृत्स्नं६९ तुष्टोभूत्परमेश्वरः ।  
वरं वृणु हुताश त्वमिति प्रोवाच शङ्करः ।।8.72.१ १० ।।  
ततो वह्निः प्रणम्येशं वरानभ्यर्थयद्७० विभुम्७१ ।  
इच्छेयमेतं७२ पुत्रन्ते मम नाम्ना प्रकीर्तितम् । । १११ । ।  
    
५९ वो - क ख. । ६० तं ब्रूत - ख । । ६१ च - क । ६२ तत् - क ख. । ६३ सुपङ्गवाः - ख. । ६४ ...स्स्वन्धारितं (?) । ६५ अथ - क । ६६ प्रयच्छत - ख. । ६७ तेषामग्निस्तदा मध्ये - .क. । ६८ ..स्तदात्मीयं - क. । ६९ कृत्स्न ततस्तस्मिन - ख । ७० प्रार्थयद् - क ख. । ७१ विभु - क. । ७२ मेनं - ख ।  
    
    
422  
शापस्याहमगम्यः स्यां पश्येयं त्वाञ्च नित्यशः ।  
धारयेयं सुखेनैतदुत्सृजेयञ्च शङ्कर ।। १ १२। ।  
सर्वभक्षोप्यलेपः७३ स्यां पापन्न च७४ भवेन्मम ।  
मयि देवाश्च यज्ञाश्च प्रतिष्ठां यान्तु शूलधृक् ।। ११३।।  
अहं भूतेश्वरश्च स्यामहं पशुपतिश्च ह ।  
अहं तव तनुः स्याञ्च त्वन्मूर्त्तिस्त्वदुपाश्रयः७५ ।।११४।।  
वरमिच्छामि देवेश दीयमानमिमं७६ त्वया ।  
एवमस्त्विति तत्सर्वं वह्नये प्रददौ विभुः ।।१ १५। ।  
विसृज्य च ततो देवान् देवदेवो वृषध्वजः ।  
पुनर्विवेश भवनं देवी चैन७७मभाषत ।। ११ ६। ।  
क्व गत्वा त्वमिहायातः क्षिप्रं त्रिभुवनेश्वर ।  
किन्तद् गुरुतरं कार्यं येन निर्गतवानसि ।। १ १७। ।  
ततः प्रोवाच देवेशः पार्वतीं रुषिताननाम् ।  
गतोस्मि त्वरितो देवि देवैर्विज्ञापितः प्रिये ।।१ १८।।  
बहिःस्थैः पद्मपत्राक्षि भक्तिमद्भिस्सुदुःखितैः ।  
अथोवाच ततो देवी देवं सर्वजगत्पतिम् ।। १ १९।।  
कथं त्वमागतान्देव बहिःस्थान् त्रिदिवौकसः ।  
ज्ञातवानसि सन्त्रस्तान् केनाख्यातञ्च ते विभो ।।8.72.१२० । ।  
देवदेव उवाच  
प्रविश्य हुतभुग् देवि मणिस्तम्भं समास्थितः ।  
न्यवेदयत्स्तुवन्मह्यं सर्वान्देवान्७८ बहिःस्थितान् ।।१२१।।  
तवैवानुज्ञया७९ देवि तस्मै८० दत्तो वरो मया ।  
ततो भगवती क्रुद्धा८१ नन्दिनं प्राह८२ पार्वती । । १ २२।।  
    
७३ सर्वभक्षोपलेप्यः - क. । ७८ स्यामापन्न च - ख- । ७५ ...स्त्वदपाश्रयः - क. ख. । ७६ दीयमानमीदं - ख. । ७७ ञ्चैव - क. ख. । ७८ सर्वदेवान् - ख. । ७९ तवैषाज्ञा मया - ख. । ८० यस्मै - क, यस्ते - ख. । ८१ ...भवत्सुसङ्क्रुद्धा - क. । ८२ प्रति - क. ।  
    
423  
कथं प्रविष्ट८३स्ते वह्निर्द्वारस्थस्येह दुर्मते८४ ।  
ततस्सास्य भृशं क्रुद्धा श्रवण८५ न्यस्तमुत्पलम् ।।१२३ ।।  
गृहीत्वा वज्रसङ्काशं नन्दीशाय व्यसर्जयत् ।  
द्वादशादित्यसङ्काशं प्रज्वलत्तत्तदोत्पलम्८६ । ।१ २४।।  
वधार्थं नन्दिनो८७ घोरं प्रससार स्फुटन्निव ।  
हतो नन्दीश्वर इति प्रोच्योत्थाय च शङ्करः८८ । ।१२५।।  
भद्रं भवोत्पलक्षिप्रमित्युक्त्वा गृह्णदुत्पलम् ।  
अथोमापि ततो देवी प्रत्यापत्तिञ्जगाम ह ।।१२६।।  
अहो बत महत्कष्टं कृतं क्रोधवशान्मया ।  
कथञ्चिन्न हतो८९ नन्दी महागणपनायकः ।।१२७।।  
तद् गृहीत्वा ततो हस्ताद् देवस्य श्रवणोत्पलम् ।  
चिक्षेप त्वरितं देवी भद्रं भवतु ते सरः । ।१ २८।।  
एवमुक्त्वा ततः क्षिप्तं९० देव्या तच्छ्रवणोत्पलम् ।  
विन्ध्यपृष्ठे सरस्तत्र बहुपद्मोत्पलं बभौ ।। १२९।।  
हंससारससङ्कीर्णं चक्रवाकोपशोभितम् ।  
नाम्ना भद्रोत्पलमिति हेमशृङ्गसमीपतः९१ ।।8.72.१३० ।।  
तत्र स्नात्वा नरः९२ क्षिप्रं सर्वपापैः प्रमुच्यते ।  
तत्राक्षयं सदा दानं पितृतर्पणमेव च ।।१३ १ ।।  
मृतश्चात्र नरो याति नन्दीश्वरसलोकताम् ।  
ततो देवं९३ पुनर्देवी वाक्यमाह गिरेः सुता ।।१३२।।  
किमूचुस्त्वां सुरा देव कीदृशं चार्चयन् वरम् ।  
कथयामास देवेशस्ततो देव्यै बृषध्वजः ।।१३३।।  
देवैर्विज्ञापितो देवि निर्गतोहं वरानने ।  
देव्या य एष पुत्रार्थं योगस्ते भुवनेश्वर ।।१ ३४।।  
    
८३ प्रतिष्टवान् - क. । ८४ स्य सुदुर्मतेः - ख । ८५ श्रवणे - ख. । ८६ ज्वलन्तन्तन्तदोत्पलम् - क. ख । ८७ नन्दिने - क. । ८८ प्रोवाच्योत्थाय शङ्करः - क., प्रोत्थाय च स शङ्करः - -ख. । ८९ कदाचिन्नि हतो? - ख. । ९० क्षिप्रं - क. । ९१ हैमशृङ्गसमीपतः - ख । ९२ स्नातो - ख. । ९३ देव - ख। - -  
    
424  
अशुभान्यत्र दृश्यन्ते दारुणानि सहस्रशः ।  
सन्त्रस्ता पृथिवी कृत्स्ना वयञ्च भृशमाकुलाः । ।१ ३५ ।।  
तेनैष न यथा देव्या गर्भे सञ्जायते सुतः ।  
भवेच्च तनयः श्लाघ्यो वर एष प्रदीयताम् ।। १३ ६। ।  
ततोग्नौ तदद्भुतं तेजो मया पुत्रार्थमीश्वरि ।  
सुतस्ते भविता श्रीमान् षट्शिरा द्वादशेक्षणः । । १ ३७।।  
तस्य तद्वचनं श्रुत्वा शशाप गिरिजामरान् ।  
यस्मान्मम सुतो देहे नेप्सितं तैर्दुरात्मभिः ।  
स्वासु पत्नीषु तस्मात्ते न प्राप्स्यन्ति सुराः सुतम् ।।१ ३८। ।  
पृथिवी चापि सम्मूढा मच्छापोपहतेन्द्रिया ।  
बहून्पतीन्समासाद्य न पुत्रं प्राप्स्यते क्वचित् । ।१ ३९ । ।  
सनत्कुमार उवाच९४  
विरराम ततो देवी शप्त्वा देवान्सवासवान् ।  
कैटभा नाम नाम्ना च पुण्या नैकवरप्रदा । ।8.72.१४० ।।  
विन्ध्यस्य शिखरे हैमे तत्राभूद् गरिजा शुभा ।  
पुण्यमायतनं तद्धि शिलाञ्च रमणाह्वयाम् । ।१४१ । ।  
योभिगच्छेन्नरो व्यास मृतस्स गणपो भवेत् ।  
अथाजग्मुः सुरास्सर्वे सार्धं तत्र हविर्भुजा । । १४२। ।  
विवर्णाः कश्मलोपेताः सगर्भा लज्जयान्विताः ।  
तान्द्वाःस्थानागतान्नन्दी शङ्कराय न्यवेदयत् । ।१४३ ।।  
प्रविश्य समनुज्ञाता देवमूचुर्दिवौकसः ।  
तेजो न शक्नुमः सोढुमिदं त्रिभुवनेश्वर ।। १४४।।  
त्राहि नः सुरलोकेश यथा स्याम गतज्वराः ।  
अन्धकश्चासुरोत्यर्थं तप्यते दुश्चरं तपः ।  
भयञ्च नस्ततो देव दृश्यते सुमहद्विभो ।।१४५ ।।  
    
९४ वाक्यमेतद् 'विररामे' त्यादिपरवर्तिपद्यार्धानन्तरं पठितं क पुस्तके ।  
    
425  
देवदेव उवाच  
मा भीर्भवतु वो देवा हनिष्याम्यहमन्धकम्९५ ।  
युष्मदर्थे पराक्रान्तं हिरण्याक्षसुतं वरम् ।।१४६। ।  
यूयञ्च मेरुमध्यस्थं वनं यात सुविस्तृतम् ।  
नाम्ना शरवणं९६ नाम पुण्यं द्वादशयोजनम् । । १४७।।  
युष्माकं तत्र सम्भिद्य९७ कुक्षीन्दैवतपुङ्गवाः ।  
मदीयं तत्परं तेजो निर्गमिष्यति दीप्तिमत् । । १४८।।  
सुवर्णत्वं९८ च यास्यन्ति कुक्षयो वः सुरोत्तमाः ।  
ततस्ते तद्वचः श्रुत्वा प्रणम्य शिरसा भवम् ।।१४९ । ।  
श्रीमन्तं मेरुमाजग्मुः शरधानं च तच्छुभम् ।  
यत्र तेषां तदा भित्त्वा कुक्षीन्तेजो निरक्रमीत्९९ ।।8.72.१ ५० ।।  
युगान्तानलसङ्काशं दुर्निरीक्ष्यं सुरासुरैः१०० ।  
मेरुश्चैवाभवत् क्षिप्रं श्रीमानति मनोहरः ।।१ ५१ ।।  
सर्वं हिरण्मयं चक्रे तेजो माहेश्वरं परम् ।  
वाति गन्धवहो१०१ दिव्यस्सर्वर्तुकुसुमावहः । । १ ५२। ।  
तेषाञ्च कुक्षिभेदास्ते सुवर्णत्वं परं ययुः ।  
स्वर्गे दुन्दुभयो दिव्या नेदुः स्वयमनाहताः । । १५३ । ।  
पुष्पाणां वृष्टयः पेतुस्सुगन्धीनामनेकशः१०२।  
नमस्कारैश्च भूतानामदृश्यानामभूत्स्वनः ।। १ ५४। ।  
एवमादीनि पश्यन्तः शृण्वन्तश्च सुरोत्तमाः ।  
गत्वा पिनाकिने हृष्टास्सर्वमावेद्य सुव्रत१०३ ।  
प्रेषिताः स्थाणुना जग्मुः स्वाँल्लोकान् हृषिताननाः । ।१५५।।  
    
९५ हंस्ये तमहमन्धकम् - क. । ९६ शरवन - क. । ९७ सम्मित्त्वा - क. । ९८ सपर्णत्वं - क. । ९९ तेजोभिश्च व्यतिक्रमं (न) - क । १०० सुरैरपि - क ख. । १०१ गन्धर्वरो - क. । १०२ सुगन्धाना- मनेकशः - क. । १०३ सुव्रताः - क ।  
    
426  
श्रुत्वा देवैरभिहितमिदं प्रीतियुक्तैर्वचोग्र्यं  
प्रीता देवी हृदयमहिता पुत्रजन्मप्रवृत्तिम् ।  
ज्ञात्वा तस्थौ विबुधवरदा योगमाता विधात्री  
तुष्टिञ्चागाद्धृदि सुरशिरःस्पृष्टपादारविन्दा ।।१ ५६।।  
इति स्कन्दपुराणे स्कन्दजन्मप्रवृत्तिर्नाम द्विसप्ततितमो१०४ध्यायः  
व्यास उवाच  
अन्धकः कस्य पुत्रोसौ किं वीर्यः किं पराक्रमः ।  
कथञ्च निहतः सङ्ख्ये सर्वमेतद्वदस्व मे ।। १ ।।  
सनत्कुमार उवाच  
शृणु व्यास महाबुद्धे सर्वमेतद्यथाभवत् ।  
अन्धकस्य पुरावृत्तं सर्वं वक्ष्यामि ते द्विज ।।२ ।।  
कश्यपस्य सुतौ दित्यां दैत्यौ तौ सम्बभूवतुः ।  
हिरण्यकशिपुर्ज्येष्ठो हिरण्याक्षस्ततोनुजः । ।३।।  
ज्येष्ठस्तत्राभवद्राजा हिरण्यकशिपुस्तदा ।  
तस्मिन्विनिहते वीरे नरसिंहेन धीमता ।।४। ।  
हिरण्याक्षोभवद्राजा सर्वदैत्यनमस्कृतः ।  
अपुत्रः स तपस्तेपे पुत्रहेतोरिति श्रुतिः ।।५।।  
स शङ्कुकर्णं सम्प्राप्य सिन्धुसागरसङ्गमे ।  
तपस्तेपे दितेः पुत्रो देवं द्रष्टुं पिनाकिनम् । ।६।।  
व्यास उवाच  
कथं तदभवद्दिव्यं पवित्रं लोकविश्रुतम् ।  
शङ्कुकर्णं महेशस्य क्षेत्रं सर्वार्थसाधकम् ।  
यत्फलं पुण्यसम्पच्च तन्मे व्याख्यातुमर्हसि । ।७।।  
    
१०४ एकसप्ततितमो क.।  
    
427  
सनत्कुमार उवाच  
पुरा हि भगवान्देवः कपर्दी नीललोहितः१ ।  
सिन्धुसागरमागम्य लोकानुग्रहहेतवे ।।८।।  
तपःकर्तुं समारेभे यदचिन्त्यं सुरासुरैः२ ।  
दशस्वपि ततो दिक्षु रक्षणार्थं जगत्पतिः । ।९ । ।  
स्थापयामास गणपान् निकुम्भादीन्सहस्रशः ।  
शकुकर्णं महादंष्ट्रं स्थूलाक्षं स्थूलनासिकम् ।। 8.73.१० । ।  
ह्रस्वपादकरं चैव दारितास्यं विभीषणम् ।  
शार्दूलचर्मसञ्छन्नं द्वीपिचर्मोत्तरच्छदम् । ।१ १ । ।  
शङ्कुकर्णमिति ख्यातं गणेशं सुमहाबलम् ।  
समाहूय समीपन्तु भगवानिदमब्रवीत् ।। १ २।।  
स्वैस्त्वं गणेश्वरैस्सार्धं न विशेयुर्यथा सुराः।  
तथा पाहि वनं वत्स यावदेतद् व्रतं मम । ।१ ३ ।।  
एवं स कृत्वा रक्षां तु महादेवो वृषध्वजः ।  
तपस्तेपे महत्तत्र घोरं परमदुश्चरम् ।। १४। ।  
अथाजग्मुस्सुरास्तत्र सर्वे शक्रपुरोगमाः ।  
निरुद्धाः शकुकर्णेन न चेलुः पदमग्रतः । । १५ । ।  
देवा ऊचुः  
भो गणेशा वयं देवं शर्वमुग्रं कपर्दिनम् ।  
द्रष्टुं कार्येण सम्प्राप्तास्तन्नो दर्शयतानघाः४ ।  
आकुलास्तमपश्यन्तो नश्याम५ प्रमथेश्वराः६ । ।१ ६ । ।  
शङ्कुकर्ण उवाच  
न युष्माभिः सुराः शक्यो देवो द्रष्टुं कथञ्चन ।  
तपः कुरुत भद्र वस्ततो द्रक्ष्यथ शङ्करम् ।। १७।।  
    
१ नीललोचनः - ख. । २ सुरैरपि - क. । ३ कृत्वा स - ख. । ४ दर्शय ( दंशय?) मानघाः - क. । ५ न स्याम (? ), पश्याम - ख. । ६ प्रमथेश्वरं - क, । ७ शक्यं - क. ।  
    
428  
देवा ऊचुः  
मा लोकानां विनाशः स्याद् गणेश्वर महाद्युते ।  
इति प्रयच्छ नो द्वारं प्रसादं कुरु नः प्रभो८ । । १८।।  
शङ्कुकर्ण उवाच  
लोका नश्यन्तु यूयं वा न प्रवेशः प्रदीयते ।  
विनष्टान्९ पुनरेवेशः स्रक्ष्यते भुवनेश्वरः । । १ ९। ।  
स्रष्टा स एव भूतानां स विनाशयिता तथा ।  
तं विना कः सुराः शक्तो लोकान्नाशयितुं विभुम् । ।8.73.२० ।।  
यच्छाम न वयं द्वारमाज्ञा नः पारमेश्वरी ।  
त एवमुक्ताः१० सञ्चिन्त्य जग्मुर्ब्रह्मसदः सुराः ।।२१ । ।  
ततो निवेदयामासुर्ब्रह्मणस्ते सुरोत्तमाः ।  
अथ ब्रह्मा सुरानाह मया सह पुनः सुराः । ।२२ । ।  
गच्छध्वं गणपान् यावत् प्रत्यापत्तिं नयामि वः११ ।  
ततस्ते ब्रह्मणा सार्धं विष्णुना च दिवौकसः ।।२३ ।।  
तमेव पुनराजग्मुस्तिष्ठते यत्र शङ्करः ।  
अथ तान्पुनरेवासौ१२ रुरोध गणपेश्वरः । ।२४। ।  
शङ्कुकर्णो गणाध्यक्षस्तेजसा प्रज्वलन्निव ।  
अथ ब्रह्मा तमाहेदं सान्त्वमर्थयुतं वचः ।। २५।।  
गणेश्वर न देवानां दौष्ट्यं किञ्चिद्धि विद्यते ।  
तव प्रसादात्पश्यन्तु देवा देवं१३ वृषध्वजम् । ।२६। ।  
शिरसा प्रणातास्तुभ्यं देवाश्चेन्द्रपुरोगमाः१४ ।  
अहं च विष्णुना सार्धं प्रयाचेम गणेश्वर१५ ।।२७।।  
तस्य तद्वचनं श्रुत्वा ब्रह्मणः स गणेश्वरः ।  
क्रुद्धः पट्टिशमुद्यम्य वचः प्रोवाच निष्ठुरम् । ।२८।।  
    
८ तत्प्रसाद कुरु प्रभो - ख. । ९ विनष्टे - क. । १० एवमुक्तस्तु - क । ११ च - क. । १२ पुनरेवाशु - क. ख. । १३ देवदेवं - क ख । १८. सेन्द्रपुरोगमाः - क ख. । १५ गणपेश्वरः - ख. ।  
    
429  
न मे गुरुतरो देवाः प्रणामो भवतां न्वयम् ।  
आज्ञा गरीयसी शम्भोर्न प्रवेशोस्ति कश्चन ।।२९ । ।  
प्रतिषिद्धान्१६ कथं ब्रह्मन्नियुक्ता रक्षणाय च ।  
ईशाज्ञां समतिक्रम्य प्रयच्छाम प्रवेशनम् ।।8.73.३ ० । ।  
तस्य तद्वचनं श्रुत्वा गणेशस्य महात्मनः ।  
एकान्तं प्रययौ ब्रह्मा लज्जया परयान्वितः ।।३ १ ।।  
देवाः सर्वे ततो१७ दृष्ट्वा व्रीडायुक्तं पितामहम् ।  
क्रुद्धा मन्युपरीताङ्गा वाक्यमूचुर्गणेश्वरम् । । ३२ ।।  
गणाधिप न ते लज्जा गुरुमाक्रोशसे कथम् ।  
नैवं१८ त्वां विब्रुवन्तं हि शंस्यते वृषभध्वजः ।।३ ३ । ।  
अवमानं पुनर्मैवं१९ त्वमस्माकं कृथा गण ।  
माद्य ते वयमुद्युक्ता नाशयिष्याम जीवितम् । ।३४। ।  
तेषां तद्वचनं श्रुत्वा शङ्कुकर्णो रुषान्वितः ।  
वचः२० प्रोवाच सङ्क्रुद्धस्तिर्यग् वीक्ष्य दिवौकसः ।।३ ५ । ।  
गुरवः किं भवन्तो मे२१ येन शङ्केमराधिपाः ।  
प्रसाद्य शङ्करं यूयं गता देवत्वमुत्तमम् । ।३ ६ ।।  
गणभूताः सुरेशस्य यूयमप्यमरोत्तमाः ।  
वयमप्यतियोगीशा गणपास्तस्य शूलिनः ।। ३७। ।  
समाना यूयमस्माकं हीना वा त्रिदिवौकसः ।  
यस्माद्वयं सुरेशानं पश्यामोनुचराम च ।।३८। ।  
सर्वैरेव सुरैस्तस्माद्वयं पूज्याः सदाधिकाः ।  
पश्यामो निर्भया यूयं प्रवेशं कुरुतामराः ।।३९। ।  
यावदद्य गणेशानां बलं द्रक्ष्यथ दारुणम् ।  
यद्वो बलं च योगश्च२२ यत्तपो यश्च वः श्रमः ।।8.73.४० ।।  
    
१६ प्रतिषिद्धं (?), .. द्धा - क । १७ ततो देवास्तथा - ख. । १८ नैव - क. । १९ अपमानं पुनश्चैव - ख. । २० तदा - ख । २१ भवन्त्येते - ख. २२ योगश्च - क. ख. ।  
    
430  
तत्सर्वं दर्शयध्वं वै ततो द्रक्ष्यथ२३ मे बलम् ।  
तस्य तद्वचनं श्रुत्वा सर्वे देवाः सुगर्विताः । ।४१ ।।  
प्रगृहीतायुधाः क्षिप्रं शङ्कुकर्णं विदुद्रुवुः ।  
तेषामापततां व्यास सुराणां शूरमानिनाम् ।।४२।।  
बलं जग्राह योगेन शङ्कुकर्णो महाबलः ।  
निगृहीतबलास्ते तु सर्व एव सुरोत्तमाः ।।४३ ।।  
नाशक्नुवन् पदं दातुं तस्थुः स्तम्भा इवाचलाः ।  
निगृहीतेषु देवेषु विष्णुः प्रहरतां वरः ।।४४। ।  
अभिदुद्राव वेगेन शङ्कुकर्णं गणेश्वरम् ।  
स योगेन तदा विष्णोर्देहमस्तम्भयद्बली ।।४५।।  
स योगं पुनरास्थाय विष्णुरैश्वर्यसंयुतः ।  
युयुधे शङ्कुकर्णेन स चैनं प्रत्ययुध्यत । ।४६ । ।  
तयोस्तु योगेश्वरयो२४ र्युक्तयोर्मुनिसत्तम ।  
बभूव सुमहद् युद्धं२५ योगेनैव परस्परम् ।।४७।।  
विनिगृह्य स तं विष्णुं गणेशः शर्ववल्लभः ।  
पितरं मम योगेन युयोध परमाद्भुतः२६ । ।४८। ।  
स२७ सूक्ष्मं योगमास्थाय ब्रह्मा२८ भूतान्यथाविशत् ।  
यद्यद्विशत्यसौ भूतं ब्रह्मा लोकपितामहः ।।४९ । ।  
तत्र तत्र स्थितं२९ ह्यग्रे शकुकर्णमवैक्षत ।  
स भूतानि समुत्सृज्य तन्मात्राण्याविशत् प्रभुः । ।8.73.५० । ।  
इन्द्रियाण्यथ तत्त्वानि भावाँश्चैव पितामहः ।  
तत्र तत्र स योगात्मा योगं परममास्थितम् ।।५१ । ।  
अपश्यत् स्थूलशिरसं शकुकर्णं महाबलम् ।  
अथास्मिन्नन्तरे व्यास देवदेवस्य शूलिनः । ।५२। ।  
    
२३ ज्ञास्थथ - ख. । २४ योगीश्वरयो - क. ख. । २५ दुद्रुवुश्च मुहुस्तत्त्वं - ख- । २६ परमाद्भुतं - ख । २७ सु - क. ख. । २८ महा - ख. । २९ तत्रास्थितं - ख. ।  
    
431  
दिव्यं वर्षसहस्रं तु प्रययौ द्वादशात्मकम् ।  
समाप्तं चाभवद् व्यास व्रतं तस्य महात्मनः । ।५३।।  
स समाप्ते३० व्रते तस्मिन् युगान्ताग्निसमद्युतिः३१ ।  
अवैक्षत दिशः सर्वा जीवयन्निव३२ शङ्करः ।।५४।।  
सोपश्यन्निगृहीताँस्तान्३३ सर्वानेव दिवौकसः ।  
साम्नैव स तदा देवः शकुकर्णं न्यवारयत्३४ ।।५५।।  
सम्यगाज्ञा कृता वत्स त्वया मे गणपेश्वर ।  
मुञ्च देवानिमान्सर्वान् मावमंस्था गणेश्वर । ।५६ ।।  
एवं देवेन सम्प्रोक्तः३५ शङ्कुकर्णो गणाधिपः ।  
विमुच्य देवताः सर्वास्तस्थो३६ देवसमीपतः ।।५७।।  
सुरा अपि तदा सर्वे व्रीडया परया युताः३७ ।  
प्रणेमुर्देवदेवेशं भक्त्या परमया विभुम्३८ ।।५८। ।  
तांस्तदा३९ व्रीडितान्देवः प्रहस्य विदितात्मवान् ।  
उवाच ब्रह्मणा सार्धं विष्णुमाभाष्य सुस्वरम्४० ।।५९। ।  
गणेश्वरोयं देवेशा मच्छासनपरस्सदा ।  
यदनेन कृतं किञ्चिद् व्येतु तद्वः सुरोत्तमाः ।  
कर्तव्यं यच्च तद् ब्रूत यदर्थं यूयमागताः ।।8.73.६० ।।  
ब्रह्मोवाच  
शङ्कुकर्णो ह्ययं श्रीमान गणेशो येन नो बलम् ।  
हतं योगेन देवेश वरोस्मै सम्प्रदीयताम् ।  
अस्मभ्यं परतो दद्यास्सदा४१ दर्शनमात्मनः ।।६१ ।।  
देवदेव उवाच  
अस्यैवेदं भवेन्नाम्ना पवित्रं लोकविश्रुतम् ।  
शङ्कुकर्णमिति ख्यातं तथा स्थूलेश्वरं४२ शुभम् ।।६२।।  
    
३० समाप्ते च - ख. । ३१ समप्रभः - ख । ३२ क्षीवयन्निव - ख. । ३३ ..तास्त्रान् - ख. । ३४ निवारयत् - क. । ३५ स प्रोक्तः - क । ३६ देवतान् सर्वान्तस्थौ - क ख. । ३७ परयान्विता? - ख। ३८ परमयान्विताः - ख. । ३९ ताँस्तथा - (?) । ४० सर्वशः - ख. । ४१ ... त्सदा - क., शर्वः - ख । ४२ शूलेश्वरम् - क. ।  
    
432  
समन्ताद्योजनमितं४३ सर्वतीर्थसमन्वितम् ।  
सर्वयज्ञफलैर्जुष्टं सर्वदानफलैर्युतम् । ।६३ । ।  
योत्रागत्य४४ चरुं कृत्वा मां यत्नेनार्चयिष्यति ।  
अहोरात्रोपवासेन मम लोकं स४५ यास्यति । ।६४। ।  
यत्किञ्चिन्नियमं कृत्वा योत्र संवत्सरं वसेत् ।  
स योगं परमं प्राप्य शङ्कुकर्णसमो भवेत् । ।६५।।  
यश्च प्राणानिह क्षेत्रे त्यजेन्नियममास्थितः ।  
स देहभेदमासाद्य महागणपतिर्भवेत् । ।६६। ।  
पितॄणामक्षयं श्राद्धमिह दत्तं भविष्यति ।  
इयं चैश्वर्यसम्पन्नास्तपोयोगबलान्विताः । ।६७ ।।  
नित्यं द्रक्ष्यथ मां देवाः प्रयात विगतज्वराः ।  
ततो देवो वरं दत्त्वा देवेभ्यः प्रभुरीश्वरः ।।६८। ।  
प्रकामं दर्शनं नित्यं तत्रैवान्तरधीयत ।  
गते तस्मिन्महादेवे ब्रह्मा सुरवरैर्वृतः ।। ६९। ।  
तत्र लिङ्गं प्रतिष्ठाप्य चक्रे तीर्थान्यनेकशः ।  
दशाश्वमेधिकं तीर्थं४६ पुण्यं४७ पञ्चाश्वमेधिकम् ।।8.73.७० । ।  
सुराणां चैव तीर्थानि कृत्वा स्वभवनं ययौ ।  
एतत्ते कथितं व्यास सिन्धुसागरसङ्गमे । ।७१ ।।  
परं भगवतः स्थानं पवित्रं लोकविश्रुतम् ।  
सिद्धचारणसङ्कीर्णमप्सरोगणसेवितम् ।।७२ ।।  
बहुपुष्पफलोपेतं सदा विहगनादितम् ।  
तस्मिन् गत्वा वने व्यास हिरण्याक्षः प्रतापवान् । ।७३ ।।  
पुत्रहेतोस्तपस्तेपे ध्यायमानस्त्रिलोचनम् ।  
अथ देवस्तदा गत्वा सगणो वृषभध्वजः४८ । ।७४। ।  
    
४३ योजनमिदं - क. ख. । ४४ योभ्यागत्य - क., योभ्यासया - ख । ४५ च - ख. । ४६ पुण्यं - क. । ४७ तीर्थं - क. ख. । ४८ सगणेशो वृषध्वजः - ख. ।  
    
433  
रम्यं हिमगिरेः शृङ्गं मैनाकमिति४९ विश्रुतम् ।  
तस्थौ परमयोगीशः परं ब्रह्म सनातनम् ।।७५।।  
तस्यागत्य तदा देवी संस्थिता पृष्ठतः शनैः ।  
कराभ्यां पद्मतुल्याभ्यां नेत्रे शम्भोर्न्यमीलयत् ।।७६ ।।  
जानीते नेति सञ्चिन्त्य क्रीडार्थं हिमवत्सुता ।  
अथ तस्मिन् क्षणे व्यास जगदन्धमजायत ।।७७।।  
अप्रदृश्यं हि तमसा तथाभूतं पुरा यथा ।  
अथ देवस्तदा बुद्ध्वा तृतीयं नेत्रमव्ययम् । ।७८। ।  
ललाटेसृजदूर्ध्वस्थं युगान्ताग्निसमप्रभम् ।  
तेजसा तस्य नेत्रस्य स गिरिर्भस्मसादभूत्५० । ।७९ ।।  
पार्वती पितरं दृष्ट्वा तथा दग्धं पिनाकिना ।  
अपनीय करौ तस्थौ५१ विषण्णा पतिपार्श्वतः । ।8.73.८० ।।  
अथ देवस्तदा दृष्ट्वा विषण्णवदनामुमाम् ।  
सौम्येन चक्षुषापश्यच्छैलं तं५२ पुनरेव तु । ।८ १ ।।  
स तथा५३ दृष्टमात्रस्तु पुनः पौराणिकोभवत् ।  
प्रकृतिस्थं पुनर्दृष्ट्वा देवी पितरमव्ययम् ।  
प्रणम्योवाच भर्तारं हृषितास्या५४ गिरीन्द्रजा । ।८२ ।।  
शैल एष त्वया देव किमर्थं भस्मसात् कृतः ।  
किमर्थं प्रकृतिस्थश्च पुनरेव कृतः प्रभो ।।८३ ।।  
तस्यास्तद्वचनं श्रुत्वा प्रोवाच परमेश्वरः ।  
लोचने मे त्वया देवि यस्मिन्काले निमीलिते । ।८४।।  
अन्धास्समभवँल्लोकास्तदा सर्वे तमोवृताः ।  
प्रकाशार्थं ततो देवि नेत्रमेतन्मया कृतम्५५ ।।८५। ।  
ललाटे सुमहद्येन दग्धोयमचलोत्तमः ।  
त्वाञ्च दीनां पितृवधादुपलक्ष्य ततः शुभे । ।८६ ।।  
    
४९ इति (?) । ५० भस्मसाद्भवत् - क. ख. । ५१ तस्मिन - ख. । ५२ शैलमपश्यत् - ख । ५३ अथवा ( अथासौ?) - ख. । ५४ सा - ख । ५५ नेत्रमुन्मीलयावृतं - ख. ।  
    
434  
प्रियार्थं तव सुश्रोणि प्रकृतिस्थः पुनः कृतः ।  
अस्मिंश्च तमसा ग्रस्ते लोके तीव्रेण सर्वतः ।।८७। ।  
उत्पन्नोन्धः प्रभावेण मम देवि तथैव च ।  
तप्यमानाय दास्यामि हिरण्याक्षाय तं सुतम् ।।८८ ।।  
एवमुक्त्वा स भगवान् प्रगृह्यान्धं गणैर्वृतः ।  
सिन्धुसागरमागम्य हिरण्याक्षमुवाच ह ।।८९।।  
पश्य मां त्वं दितेः पुत्र चक्षुर्दिव्यं ददामि५६ ते ।  
शर्वोहमागतो दैत्य वरं ब्रूहि यथेप्सितम् । ।8.73.९० । ।  
स प्रोत्थाय५७ हिरण्याक्षः प्रणम्य शिरसा भवम् ।  
वरं सम्प्रार्थयद्५८ देवं पुत्रं दत्त्वेति सत्वरम् ।।९१ ।।  
तमुवाच सुरश्रेष्ठः शिरसा५९ पादयोर्नतम् ।  
अयन्ते सुरशार्दूल पुत्रः६० पुत्रशताग्रजः६१ ।।९२। ।  
मावज्ञामन्ध६२ इत्यस्य कुर्यास्त्वमसुराधिप ।  
भविता ते महानेष तपोवीर्थबलान्वितः ।।९३ । ।  
न कस्यचित्वयं६३ वध्यो मत्तोन्यस्य भविष्यति ।  
ततः स भगवान्देवस्तस्मै दत्त्वा सुतं शुभम् ।।९४।।  
जगाम शिखरं रम्यं मैनाकं पुनरेव तु६४ ।  
आदायान्धं सुतं सोपि हिरण्याक्षो महासुरः ।।९५।।  
स्वमश्मकपुरं६५ यात्वा भार्यामाह मनस्विनीम्६६ ।  
अयं तुभ्यं सुतो देवि दत्तो भगवता स्वयम् । ।९६।।  
संवर्द्धयैनं योगेन मा प्रमादं कृथाः क्वचित् ।  
तस्याः स्नेहेन तं दृष्टवा स्तनाभ्यां प्रस्नुतं६७ पयः ।।९७।।  
संवर्ध्यमानः६८ कालेन सोन्धकः समवर्द्धत ।  
यदा६९ तु यौवनं प्राप्तस्तदैवं७० समचिन्तयत् ।।९८। ।  
    
५६ ददानि - क ख । ५७ चोत्थाय - ख । ५८ वरमप्रार्थयद् - क. ख. । ५९ चिरया(मा?) । - ख. । ६० पुत्रं - क ख. । ६१ पुत्रशताग्रज - क,.. जः - ख. । ६२ अन्ध - क. । ६३ दयं - ख. । ६४ च - ख. । ६५ स्वकीयं पुन (र) - ख., स्वयमन्तःपुरं - (?) । ६६ यशस्विनीम् - क. । ६७ प्रस्नुतं - क ख. । ६८ संवर्द्धमानः - ख. । ६९ यथा - व । ७० ...स्तुदैव - क. ख. ।  
    
435  
धिग् जीवितं ममान्धस्य मृत्युरेव वरो मम ।  
योहमन्धो न पश्यामि गृह७१ सम्बन्धिबान्धवान् । ।९९।।  
धन्यास्ते पुरुषा लोके ये स्वयं यान्त्यविक्लवाः ।  
दृष्ट्वा दृष्टवा मुखं बन्धूनाभाष्य हि७२ यथासुखम् ।।8.73.१ ०० । ।  
कार्यं भवेच्च लोष्टेन तृणेनाथ शवेन७३ वा ।  
न मयानुगृहीतेन धिङ्मामशुभकारिणम् । ।१ ०१ । ।  
सुतस्नेहादयं दैत्यः सदा मां रक्षते पिता ।  
हन्तव्यं न विहन्त्येष कोषक्षयकरं हि माम् ।।१ ०२ ।।  
नायं स्नेहेन सम्मूढो जानातीमां मम व्यथाम् ।  
अहमेव करिष्यामि यत्कार्यं बुद्धिमत्तमैः७४ ।। १०३ । ।  
तपो महत्समास्थाय चक्षुष्मान् भविता ह्यहम् ।  
स एवं परिनिश्चिन्त्य७५ बहुधान्धः सुबुद्धिमान् ।।१ ०४।।  
आमन्त्र्य सहितं७६ मात्रा पितरं तं प्रणम्य च ।  
जगाम तपसे७७ धीमान् सङ्कल्प्य कृतनिश्चयः । । १ ०५।।  
पित्रा शोकपरिप्लुतेक्षणमुखेनायासखिन्नात्मना  
मात्रा चासकृदश्रुपातमुखया संवीक्ष्यमाणश्चिरम् ।  
तत्तीव्राधृतिखेददृष्टिविरह७८ प्रक्ष्वेडितोन्धः श्वसन्७९  
ध्यायन्देवमुमापतिं स८० तपसे यातो गृहादन्धकः ।। १०६ ।।  
इति स्कन्दपुराणे अन्धकोपाख्याने तपःप्रयाणं८१ नाम त्रिसप्ततितमो८२ध्यायः  
    
सनत्कुमार उवाच  
अथ गत्वा स विप्रेन्द्र हिरण्याक्षसुतस्तदा ।  
गङ्गाद्वारं शुभद्वारं तपोवनमनुत्तमम् ।।१ ।।  
    
७१ गृहे - क. । ७२ मुखं हि बन्धूनां भाषन्ते - ख, मुखंस्वबन्धूनामाभाषन्ते (?), सुखं हि बन्धूनां - क । ७३ शरेण (?) । ७४ -..सत्तमैः - क. ख. । ७५ परिनिश्चित्य - (?) । ७६ सहितो - ख.। ७७ तपसो - क. ख. । ७८ दृष्टिखेदविरहं - क. । ७९ प्रक्षोधितोन्तः श्वसनः - ख., प्रख्यापितान्तः, स्मयन् - घ. । ८० ध्यायन्पादमुमापतेः - क. टि., ..मुमापतेस्स - क. । ८१ अन्धकतपः प्रयाणे - ख. । ८२ द्विसप्ततितमो - क. ।  
    
436  
दिव्यं कनखलं नाम यत्र हैरण्वती नदी ।  
वृक्षाः कनखला यत्र सर्व एव हि काञ्चनाः ।।२।।  
यत्र दक्षः पुरा यज्ञमयजद् दैवतैस्सह१ ।  
महादेवेन यत्रास्य यज्ञो विनिहतः पुरा । । ३ । ।  
तत्रासौ देवमभ्यर्च्य स्नातः प्रयतमानसः ।  
नमस्कृत्वा दैवतेभ्य इदं वचनमब्रवीत् । ।४। ।  
अन्धक उवाच  
येस्मिन् तपोवने देवा भूतानि विविधानि च ।  
सर्वांस्ताञ्छरणं यामि तपःसिद्धिं दिशन्तु मे२ ।।५।।  
अद्यप्रभृति कर्त्तास्मि तप३ उग्रं सुदुश्चरम् ।  
वरान् येनाप्नुयामिष्टान्मृत्युं वा प्राणनाशनम । ।६।।  
सनत्कुमार उवाच  
स एवमुक्त्वा तु ततः पाराशर्य महाबलः ।  
संवत्सरं वायुभक्षो बभूव क्लमवर्जितः ।।७। ।  
तथा त्रिषवण४ स्नायी जुह्वानोग्नीँस्तथैव च५ ।  
देवार्चनरतश्चैव जपहोमपरस्तथा६ ।।८। ।  
वर्षे वर्षे तु७ सम्पूर्णे स्वाङ्गादुत्कृत्य कार्षिकम्८ ।  
पिशितस्य तदा भागं जुहावाग्नौ महासुरः९ ।।९। ।  
एवं तस्यागमद्दिव्यं सहस्रं मुनिसत्तम ।  
जुह्वतः स्वानि मांसानि वर्षाणां प्रत्यहं तदा । । 8.74.१० ।।  
सोसुरः शङ्खहाराम्बुसुधाकुन्देन्दुपाण्डरः ।  
बभूवास्थिसिराशेषः केवलं१० तपसि स्थितः । ।१ १ । ।  
स तेन तपसा युक्तो भास्करं निष्प्रभं तदा ११ ।  
सोमं च ग्रहताराभिस्सह चक्रे मितात्मवान् ।। १ २। ।  
    
१ देवतैस्सह क. ख. । २ माम् - ख. । ३. .स्मिन्तप - क- । ४ त्रिषवणं - क. । ५ जुह्वानोग्निं तथैव च - क. ख । ६ जप्यहोमपरस्तथा - क ख. । ७ वर्षेथ - ख. । ८ कायिकम् - क. । ९ महासुतः - ख. । १० केवले - ख. । ११ तथा - ख. ।  
    
437  
स एव भास्करो यद्वत् प्रकाशयति तेजसा ।  
अशोषयत् पल्वलानि नदीकूपसरांसि च ।। १३ ।।  
पवनं स्तम्भयामास सोन्धकस्तपसा तदा१२ ।  
व्योम्नि सिद्धा न गच्छन्ति विमानानि च पेतिरे१३ । ।१४।।  
तस्य तत्तपसो रूपं दृष्टवा विघ्नशतान्युत ।  
अकरोत् सहसा शक्रो विक्रियां न च सोन्वगात् ।।१५।।  
ततो ब्रह्मा तमभ्येत्य१४ प्रोवाचान्धकदानवम् ।  
महासुर तपो घोरं त्वया तप्तं महाबल ।  
तुष्टोस्मि ते१५ महाबाहो चक्षुष्मान्भव सुव्रत । ।१६।।  
शरीरं प्रकृतिं यातु यथापूर्वञ्च तेसुर ।  
ब्रूहि चान्यं वरं भूयो यस्ते मनसि संस्थितः ।। १७।।  
सनत्कुमार उवाच  
स चक्षुष्माँस्तदा१६ भूत्वा शरीरेणाक्षतेन च ।  
उवाच प्रणतः साक्षाद्१७ ब्रह्माणं लोकभावनम् । । १८।।  
अन्धक उवाच  
भगवन् यदि तुष्टोसि यदि मे चरितं तपः ।  
अप्रतिद्वन्द्वतां१८ सङ्ख्ये दैवतेभ्यः पितामह ।।१ ९। ।  
महाबलत्वं मायाश्च१९ तथा चामरतामपि ।  
एतदिच्छामि देवेश यदि त्वं वरदो मम । ।8.74.२० ।।  
सनत्कुमार उवाच  
तस्य तद् वचनं श्रुत्वा प्रहस्य भगवान् विभुः ।  
हिरण्याक्षसुतं प्राह पुनरेव वचः शुभम् ।।२१ ।।  
अमरत्वं न दैत्यस्य ददामि२० दितिनन्दन ।  
सान्तरं तु भवेत्तत्ते स्वयमेवोत्तरं वद ।।२ २ । ।  
    
१२ स्तपसस्तथा - ख. । १३ पेदिरे - ख. । १४ ब्रह्माणमभ्येत्य - ख. । १५ तुष्टोस्मिन्ते - क. । १६ चक्षुष्माँस्तु तदा - ख. । १७ सार्धं (सोन्धः?) - ख. । १८ अप्रतिद्वन्द्वता - ख. । ११ च - ख । २० ददानि - क., ददाति ख. ।  
    
438  
अन्धक उवाच  
या स्त्री स्याल्लोकमाता वै प्रणमेयं न तां यदि ।  
तदा स्यान्मम मृत्युस्तु मृत्युहीनोन्यथा२१ ह्यहम् ।।२३ ।।  
ब्रह्मोवाच  
एवमेतद् भवतु ते त्वया प्रोक्तं यदद्य वै२२ ।  
अन्धको भव नाम्ना त्वं लोके ख्यातिं च यास्यसि ।।२४। ।  
सनत्कुमार उवाच  
एवमुक्त्वा स भगवानन्धकं देवकण्टकम्२३ ।  
जगाम स्वं तदावासं विररामान्धकश्च सः । ।२५ । ।  
स गङ्गाम्भोभिराप्लुत्य देवमिष्ट्वा यथाविधि ।  
अग्निं हुत्वा ततो धीमाननुमान्य तपोवनम् ।  
सहायैत्सह दैत्येन्द्रो जगाम२४ पितुरन्तिकम् ।।२६।।  
स हृष्टचेतास्तपसा२५ महाबलो विवृद्धकामः सुरशत्रुतोषणः ।  
पितुस्सकाशं पुनरेव दीप्तिमानगच्छदुद्धूतबलाहकोपमः ।।२७।।  
इति स्कन्दपुराणे अन्धकवरलाभो नाम२६ चतुःसप्ततितमो२७ध्यायः  
    
सनत्कुमार उवाच  
सोष्टाभिर्दानवैस्सार्धं गत्वा तत्पुरमन्तिके ।  
निवेदयामास पितुः कृतार्थोन्धक आगतः ।। १ ।।  
प्रियाख्यातुस्ततो१ व्यास हिरण्याक्षोसुरेश्वरः२ ।  
ददौ रत्नान्यनेकानि तथा कामानभीप्सितान् ।।२। ।  
स्वयं राजा तदा३ सर्वैः सुहृद्भिः सहवाहनैः ।  
सह स्त्रीभिर्ययौ तूर्णं सोमस्तारागणैरिव ।। ३ । ।  
    
२१ यथा - क. । २२ यदन्धक - ख. । २३ लोककण्टकम् - ख । २४ दैत्येन्द्रैर्जगाम - ख. । २५ प्रहृष्टचेतास्तपया - ख., ...सं - ख. । २६ प्रदानो नाम - ख., प्रदान नाम - घ. । २७ त्रिसप्तति- तमो - क. ।  
१ प्रियाख्यातुं ततो - ख । २ महासुरः - ख. । ३ ततः - ख. ।  
    
439  
    
 स गत्वा नातिदूरेथ वने साशोकचम्पके ।  
आससाद सुतं श्रीमान्४ सोमो बुधमिवापरम् । ।४। ।  
कृतार्थं स सुतम्५ दृष्ट्वा तुष्टोभूद्दानवेश्वरः ।  
स्नेहात्स तम्६ परिष्वज्य मूर्ध्न्युपाघ्राय चासकृत् ।।५ । ।  
कथं केन च कालेन के च लब्धा वरास्त्वया७ ।  
पृष्टः स कथयामास यथावृत्तमशेषतः । ।६। ।  
तस्य तद्वरदानञ्च तथा माहात्म्यमेव च ।  
श्रुत्वा तेसुरशार्दूलाः८ प्रणेदुः सागरा इव ।।७। ।  
सनत्कुमार उवाच  
ततस्तं रथमारोप्य९ हिरण्याक्षोन्धकं सुतम् ।  
सुहृद्भिस्तैः सहैवाशु प्रविवेश स्वकं पुरम् ।।८।।  
स पुत्रसहितो भाति दैत्यः सम्पूर्णमानसः ।  
चरन् राशिमिवादित्यो यथा सह शनैश्चरः । ।९। ।  
सनत्कुमार उवाच  
ततः प्रविश्य दैत्येन्द्रः सुहृद्वर्गमुवाच सः१० ।  
अध्वर्युरिव११ सान्नाय्ये१२ यथान्यानृत्विजः स्थितान्१३ ।। 8.75.१० ।।  
हिरण्याक्ष उवाच  
शृणुध्वं यदिदानीं मे कृत्यं हृदि चिरस्थितम् ।  
कर्तव्यं सह सर्वैस्तु युष्माभिर्भीमविक्रमैः ।।१ १ । ।  
मया मनीषितं पूर्व कृतकृत्य इहागते ।  
अन्धके नगरेस्मिन्वै कर्ताहं कौमुदीमिति ।।१२।।  
मखघ्नस्य च देवस्य देवरात्रिं महाप्रभाम्१४ ।  
करिष्यामीति तत्सर्वं क्रियतामविशङ्कया ।। १ ३।।  
    
४ धीमान् - ख. । ५ तु तं - क ख । ६. त्सुतं (?) ७ इति (?) । ८... सुरपशार्दूलाः(?)- ख. । ९ रथमारोह्य - ख. । १० ह - क. । ११ अध्वयुःसह - ख । १२ सायाह्ने - क, सामाह्नेः ख. । १३ शुभान् - क. ख. । १४ प्रभोः - ख. ।  
    
440  
घुष्यतां नगरे ह्यस्मिंश्चत्वरेषु सभासु च ।  
कौमुदीदिवसानष्टौ१५ सप्त चैव ममाज्ञया । । १४।।  
तावदेव च देवस्य सन्तु मे देवरात्रयः ।  
सुहृदो ये च दैत्येन्द्रा दानवाश्च महाबलाः । ।१ ५। ।  
सर्वासु दिक्षु तेपीह समायान्तु रमन्तु च ।  
अस्मत्पक्षे च ये विप्राः शुक्रप्रभृतयः शुभाः । । १ ६।।  
नागा रक्षांसि यक्षाश्च गन्धर्वा मनुजास्तथा ।  
तेपि सर्वे समायान्तु रमन्तु च मया१६ सह ।।१७। ।  
सनत्कुमार उवाच  
त एवमुक्ता दैत्येन्द्रा हिरण्याक्षेण धीमता ।  
तथा चक्रुस्तदा सर्वं१७ यथोक्तममरद्विषा । । १८।।  
दूतान् सम्प्रैषयन्१८ क्षिप्रं दैत्यानां दानवैस्सह ।  
तथान्येषां च पक्षाणामात्मनः शक्तिनन्दन । । १ ९। ।  
निमन्त्रयति वो राजा हिरण्याक्षो महाबलः ।  
सुहृद्वर्गैस्तु१९ सहिता गच्छध्वं तं दिदृक्षवः ।।8.75.२ ० ।।  
घण्टिक२०श्चाहतैर्वस्त्रैर्वेष्टितः सुविभूषितः ।  
आरूढः पाण्डरं मत्तं गजं समवघोषयत् । ।२ १ ।।  
राजा जयति दैत्येन्द्रो हिरण्याक्षः प्रतापवान् ।  
हता दैत्यद्विषः सर्वे दानवानाञ्च शत्रवः । । २२ ।।  
जयाय दितिपुत्राणामादित्यानां भयाय२१ च ।  
प्रातःप्रभृति राजा व आज्ञापयति कौमुदीम् ।।२३।।  
देव२२रात्रिं च२३ देवस्य रुद्रस्य सुरनाशनीम्२४ ।  
सुसम्मृष्टोपलिप्ताभी रथ्याभिः क्रियतां पुरम्२५ ।।२४।।  
    
१५ दिवसे चाष्टौ - ख. । १६ हा - क । १७ सर्वे - ख. । १८ दूतानप्रेषयन् - क. ख । १९ .. श्च - ख । २० घण्ठिक ख । २१ जयाय -क । २२ दीप (?) । २२ ... रात्रीश्च - ख. । २४ सुरनाशनीः - ख । २५ परां - क. ।  
    
441  
वासोभिरहतैः सर्वे भवन्तु२६ पुरवासिनः ।  
स्रग्विणः सशिरःस्नाता दत्तभुक्ता२७ यथाक्रमम् ।। २५। ।  
गायन्तु गायनाश्चैव नृत्यन्तु नटनर्तकाः ।  
उच्छ्रियन्तां पताकाश्च गृहवीथ्यापणेषु च । । २६ । ।  
गृहाणि चोपलिप्तानि नित्यमेव भवन्तु च२८ ।  
पुष्पप्रकरजुष्टानि२९ धूपैर्नानाविधैरपि । ।२७। ।  
स्रग्दामवन्ति सर्वाणि वनमालाकुलानि च ।  
ब्राह्मणाश्चैव३० भोज्यन्तां क्रियन्तां वाचानि३१ च । ।२८।।  
ब्रह्मघोषाश्च सर्वत्र पुण्याहोदीरणानि च ।  
दीपरात्रौ च सर्वत्र राजमार्गे गृहेषु च३२ । । २९।।  
अनन्तराः३३ क्रियन्तां वै प्रचुरस्नेहवर्त्तयः ।  
तरुणाः सह योषिद्भिस्समन्तात्पर्यटन्तु३४ च ।।8.75.३ ० । ।  
रममाणा हसन्तश्च गायन्तो नृत्तसेविनः ।  
भाण्डवाद्यानि वाद्यन्तां नृत्यन्तां दैत्ययोषितः । ।३ १ ।।  
महादेवस्य पूजां च३५ गन्धपुष्पादिकीं शुभाम् ।  
उपहाराँश्च विविधान् स्नपनानि३६ महान्ति च । ।३ २। ।  
वलयः पुष्कला३७ श्चैव भक्ष्यभोज्यैरलङ्कृताः ।  
दीपांश्च विविधाकारान् पानानि च रसाँस्तथा३८ ।।३३ ।।  
फलानि च विचित्राणि मांसपक्वमनूपकम् ।  
सुवर्णमणिचित्राणि ईश्वराय प्रयच्छत ।।३४। ।  
बद्ध्यन्तां पशवश्चात्र भोज्यन्तां द्विजसत्तमाः ।  
यो न कुर्यादिदं सर्वं पुरवासी जनः३९ क्वचित् ।  
पातयेत्तस्य शारीरं राजा दण्डं४० महायशाः४१ । ।३ ५ ।।  
    
२६ सर्वैर्भवन्तु - क. । २७ दत्तपक्ता - क., दन्तपङ्क्त्या - ख, दत्तपक्षा (भक्षा?) - घ । २८ वः - क. । २९ पुष्पप्रकारैर्जुष्टानि - ख । ३०. श्चापि - ख. । ३१ वाचकानि - ख. । ३२ गृहेगृहे - ख. । ३३ अनुत्तराः - क. । ३४ रमत्ताः पर्यटन्तु - ख. । ३५ पूजाश्च - क ख । ३६ स्नापनानि - ख । ३७ पुष्कलाः - ख. । ३८ सरसानि च - ख. । ३९ नर. - क. ख. । ४० राजदण्डं - ख । ४१ महायसः - ख.  
    
442  
सनत्कुमार उवाच  
एवं स४२ घोषयित्वा तु घाण्टिको हस्तिपृष्ठतः४३ ।  
जगाम स्वगृहं भूयः कौमुदी चाभ्यवर्तत४४ ।। ३ ६। ।  
यथोक्तं तत्तदा सर्वमकुर्वत पुरे जनाः ।  
राजापि संयतः स्नातः शुचिः प्रयतमानसः ।। ३७।।  
दिवसे दिवसे व्यास स्नपयामास४५ यत्नवान् ।  
पञ्चगव्येन शुद्धेन तैलेन च सुगन्धिना ।। ३८ ।।  
क्षीरेण सर्पिषा दध्ना रसैश्च बहुभिः शुभैः ।  
पुष्पैः फलैश्च बीजैश्च रत्नैश्चाद्भिः समन्वितैः४६ । ।३९।।  
भस्मना गन्धयुक्तेन उदकेन सुगन्धिना ।  
एकैकस्य स्वयं राजा घटानां४७ दशभिः शतैः ।।8.75.४० ।।  
दिवसे दिवसे व्यास त्र्यम्बकं सोभ्यसेचयत् ।  
गन्धैः पुष्पैश्च धूपैश्च जप्यैर्बलिभिरेव च ।।४१ । ।  
पूजयित्वा ततो राजा विप्रानन्यानभोजयत्४८ ।  
स कृत्वा पशुभिर्मेध्यै रत्नैर्मणिभिरेव च ।।४२ ।।  
बलिशय्यासनाद्यैश्च स्तूयमानो गृहान्ययौ ।  
तथैवान्येपि दैत्येद्राः सोन्धकश्च महाबलः । ।४३ ।।  
चक्रुः सर्वे मुनिश्रेष्ठ यथा राजा तथैव ते४९ ।  
अन्धकं५० स गृहीत्वा तु५१ हिरण्याक्षः प्रतापवान् । ।४४।।  
पद्भ्यामपातयद् व्यास रुद्रस्येदमुदाहरन् ।  
एष देवः५२ सदा पुत्र तवास्तु सुमुखः प्रभुः ।।४५।।  
अस्मिन् भक्तिस्त्वया कार्या भाविता परमेश्वरे ।  
एष वन्द्यश्च पूज्यश्च अतो नास्ति परो गुरुः ।  
पूजयेथाः सदैवैनं भक्तितः परमेश्वरम् ।।४६।।  
    
४२ सं - ख. । ४३ हस्तिपृष्ठगः - ख. घ । ४४ चास्य - क., चाप्यवर्तत - घ. । ४५ स्नापयामास - क । ४६ रत्नैश्चापि समन्ततः - ख । ४७ घण्टानां - क. । ४८. नन्याँश्च भोजयत् - क. । ४९ च - ख. । ५० अन्ध - क. । ५१ सुगृहीतं तु - ख. । ५२ देव - क ख. ।  
    
443  
सनत्कुमार उवाच  
स एवमुक्त्वा प्रणिपत्य शङ्करं महासुरः सोसुरदानवेश्वरः ।  
जगाम धीमान् पुनरेव निर्वृतो५३ निवेशनं देवपतिर्यथा स्वकम् । ।४७।।  
इति स्कन्दपुराणे कौमुदीमहोत्सवो नाम५४ पञ्चसप्ततितमो५५ध्यायः  
    
सनत्कुमार उवाच  
अथ तस्यां सह स्त्रीभिः कौमुद्यां दैत्यदानवाः ।  
रेमिरे रक्तमनसो देवाः स्वर्गगता इव ।। १ । ।  
तत्र काचिच्छुभापाङ्गी पद्मं दिव्यं मुखोपरि ।  
मुखारविन्दत्राणार्थं ददौ सोमभयादिव ।।२। ।  
अपरा चरणेनैत्य१ प्रियं मत्ताभ्यताडयत् ।  
शीतांशुरिव पादेन विकचं शरदम्बुजम्२ ।।३ ।।  
अपरा राजमार्गाणामनभिज्ञाः कुलस्त्रियः ।  
स्फाटिकोपचितां भूमिं दृष्टवा मुञ्चन्ति पादुकाम् ।।४। ।  
उत्कृष्य वसनं चान्या३ विप्रेन्द्र जलशङ्कया ।  
राजमार्गेषु गच्छन्ति दृष्ट्वा मणिचितां भुवम् । ५। ।  
काचित् प्रियेण सन्त्यक्ता रक्तेनान्येन निर्गता ।  
गृहाच्चन्द्रांशुभिः स्पृष्टा पपात मदनालसा ।।६।।  
पतितैव४ च सा सोममुवाचेदं कुलाङ्गना ।  
भूयो मां त्वं करैस्तीक्ष्णैर्दहसे नलिनीमिव ।।७।।  
सूर्येण किल दग्धानि जीवयस्यौषधानि(?) ह ।  
मदनेन कथं दग्धां न जीवयसि मां दृढम् ।।८। ।  
    
५३ निर्वृतिं - ख. । ५४ पुरप्रवेशो नाम - घ- । ५५ चतुःसप्ततितमो - क. ।  
१ नेत्य - क. ख. । २ शरदविकचाम्बुजं - ख. ३ मान्या - क. । ४ पतिता - ख ।  
    
444  
काश्चिद्५ रमण्यो दोलासु दोलयन्त्यो परस्त्रियः ।  
जलचन्द्र इवाभान्ति वीचिचञ्चलमूर्त्तयः । । ९ । ।  
केचिद् गायन्ति सहिताः स्त्रीभिर्दैत्या महाबलाः ।  
गन्धर्वा नन्दनवने अप्सरोभिर्यथा सह ।। 8.76.१० ।।  
राजमार्गः क्वचिद् भाति स्त्रीभिर्बह्वीभिरावृतः ।  
यथा नभसि चित्रोसौ दिव्यो देवपथः शुभः ।।१ १ ।।  
क्वचिन्नूपुरकाञ्चीना कोकिलानाञ्च६ निस्वनः ।  
बभौ श्रोत्रसुखः श्रोतुः७ कलामदनदीपनः । । १ २। ।  
क्वचिद्रमणरक्तानां स्त्रीणां व्यास प्रियैः सह ।  
हृदयव्याकुलकरः श्रूयते मधुरः स्वरः८ । । १३ । ।  
एवं समभवद् व्यास बहुचित्रः स उत्सवः९ ।  
दानवानां तदा प्रीतिसौख्यविश्रम्भवर्द्धनः । । १४।।  
तस्मिन्नुपरये भूयः पूर्ववत्सम्प्रतिष्ठिते ।  
प्रकृतिस्ते जने व्यास दानवास्ते समागताः । । १ ५। ।  
विविशुर्भीमसंह्रादाः सभां दिव्यां मनोरमाम् ।  
जाम्बूनदमयस्तम्भां वज्रवैदूर्यवेदिकाम् । । १६ । ।  
मुक्तादामावलम्बाढ्यां१० स्रग्दामोत्तमभूषिताम् ।  
वज्रवैदूर्यनीलेन्द्रमहानीलाम्रपल्लवैः । । १७। ।  
लोहितैः स्फाटिकैश्चैव तथा मरकतैरपि ।  
दिव्यजालोपसन्नद्धां११ किङ्किणीचित्रशोभिताम्१२ ।। १८।।  
बहुपुष्पफलैश्चैव सर्वकामप्रदैर्द्रुमैः ।  
उपेतां दीर्घिकाभिश्च बहुशय्यासनां शुभाम् । ।१ ९। ।  
अक्लमा बहुनिष्यन्दां१३ सर्वदुःखविवर्जिताम् ।  
सर्वकामसमृद्धां च बहुस्त्रीपुरुषाकुलाम् ।। 8.76.२० । ।  
    
५ काचिद् - क. । ६ नूपुराणां च-- ख। ७ श्रोतुं - क ख । ८ स्वनः - ख. । ९. स्तदोत्सवः क। १० विलम्बान्तां - ख । ११ दीव्यज्जालोपसन्नद्धां (?), दिव्यलाजो. - ख, दिव्यचित्री (?) १२. -जालशोभिताम् - (?) । १३ निस्पन्नां - घ,  
    
445  
विविशुस्तां सभां दिव्यां दैत्या दर्पसमावृताः ।  
प्रह्रादश्चानुह्रादश्च सिनिर्वाष्कल एव१४ च । ।२१ । ।  
विरोचनो बलिश्चैव बलिपुत्राश्च विश्रुताः ।  
सहस्राणि दश द्वे च येषां श्रेष्ठो महाबलः ।।२२ ।।  
बाणो नाम महामायो राजा बाहुसहस्रधृक् ।  
बाणस्य पुत्रा ये चान्ये सहस्राणि दशैव ते ।।२३ । ।  
मुरो धमुषुमण्डश्च (?) विप्रचित्तिश्च दानवः ।  
कालो हयशिराश्चैव सम्बरः कालसम्बरः । ।२४।।  
विश्रुतश्चेन्द्रदमनः कालनेमी च दानवः ।  
तथा सुन्दनिसुन्दौ च विपाकः पाक एव च ।।२५।।  
राहुश्च शतकेतुश्च ध्वजस्तारः सतारकः ।  
महिषो दुन्दुभिश्चैव कालकश्च महाबलः । ।२६।।  
अन्धकश्च तथाटिश्च बकः शरभ एव च ।  
स्वर्भानुर्वृषपर्वा च मधुः कैटभ एव च ।।२७। ।  
महाकायः शतानन्दः शतदुन्दुभिरेव च ।  
कार्त्तस्वनश्च हस्ती च बलो नरक एव च ।।२८ ।।  
ध्वाङ्क्षो मूकेल्वलौ चापि वातापी सासृपुञ्जिकः? ।  
कण्डलश्चैव मीढश्च दुर्लोमा चैव विश्रुतः ।।२९। ।  
धुन्धुश्च शतमायश्च शतावर्तोथ दुस्सहः ।  
चन्द्रसूर्यौ नरश्चैव देवान्तकनरान्तकौ ।।8.76.३ ० ।।  
ब्रह्महा यज्ञहा चैव इल्वलः (?) पिल्वकस्तथा ।  
मयश्च दानवश्रेष्ठो मयपुत्राश्च विश्रुताः । ।३ १ । ।  
तेषामष्टौ सहस्राणि सर्वे च कृतनिश्चयाः ।  
वृत्रश्च दानवश्रेष्ठो नमुचिर्भजहस्तथा ।।३ २ ।।  
शतोदरश्च व्यंसश्च ताथायश्च (?) ह्रदोदरः ।  
केशी तथा प्रलम्बश्च कबन्धो धेनुकश्च ह । ।३ ३ ।।  
    
१४ बाष्कलिरेव क।  
    
446  
हालो गार्ग्यशिराश्चैव कुशः शम्भुस्तथैव च ।  
तथा गगनमूर्धा च सालुकः शाल्व एव च । ।३४। ।  
मेघनादश्च विख्यातो महानादस्तथैव च  
खरोथ खररोमा च सूचीलोमा च दानवः ।। ३५। ।  
परिघोपरिघश्चैव दण्डः काश्यप एव च ।  
दुन्दुभिश्च महाकायः सैंहिकेयश्च यो गणः । ।३ ६ ।।  
तथा हालाहलश्चैव अन्धकारक एव च ।  
पौलोमाः षष्टिसाहस्राः कालकेयाश्च१५ विश्रुताः ।  
कालकञ्जाः सहस्राणि अष्टौ ते देवकण्टकाः ।।३७।।  
निवातकवचानाञ्च तिस्रः कोट्यो महाबलाः ।  
ता एता गणिताः सर्वाः कोट्यः षष्टिः सुरद्विषाम् ।।३८। ।  
तत्पक्षान् वर्जयित्वा तु मनुष्यान्पन्नगानपि ।  
राक्षसाँश्च१६ पिशाचाँश्च१७ यक्षान्१८ पक्षिण एव च ।  
तेषामपि तदा व्यास कोट्यो विंशतिसम्मिताः१९ ।।३९। ।  
ते तां सभां समाविश्य सर्वे दर्पात् सुरद्विषः ।  
सविद्युदुल्का भान्ति स्म प्रावृड्जलधरा इव । ।8.76.४० । ।  
ते स्वनन्त२० इवाम्भोदा सधूमा इव पर्वताः ।  
महिषा इव नर्दन्तः केतवोनागता इव । ।४१ । ।  
उत्पाता इव निर्मुक्ताः सविषा इव पन्नगाः ।  
गजा इव च सम्मत्ताः पवना इव वेगिताः ।।४२। ।  
सुराणां विप्रकारार्थं तस्थुरापूर्य तां सभाम् ।  
अथ गत्वा सभापालो राजानमिदमब्रवीत् । ।४३ । ।  
सुखासीनं तदा व्यास सिंहासनगतं युवा ।  
प्रणम्य शिरसा पूर्वं जानुभ्यामवनिं गतः ।।४४।।  
    
१५ कालकेशाश्च क । १६ राक्षसाश्च - क. । १७ पिशाचाश्च - क. । १८ यक्षाः - क. । १९ सङ्गताः - क. । २० स्रवन्त क।  
    
447  
बद्धाञ्जलिपुटः सम्यग् वाचा श्लक्ष्णपदाक्षरम् ।  
स्वामी२१ जयतु सर्वेषामसुराणां जयावहः । ।४५।।  
प्रह्रादाद्याः२२ सभां सर्वे विप्रचित्तिपुरोगमाः ।  
प्राप्ता विदितमस्त्वेव यदन्यत् कर्तुमर्हसि२३ ।।४६।।  
सनत्कुमार उवाच  
ततः सुरद्विषः श्रुत्वा सर्वान्प्राप्तान् सभां तदा ।  
उत्तस्थौ सहसा राजा शक्रकेतुरिवोत्सवे ।।४७।।  
स किरीटी महादंष्ट्रो मुञ्जकेशो महाहनुः ।  
आकर्णाद्दारितास्यश्च महाच्छत्रशिरास्तथा ।।४८।।  
आजानुबाहुर्वृत्ताक्षः पिङ्गाक्षश्चोर्ध्वरोमवान् ।  
वज्रसंहननश्चैव महायोगी महाबल ।।४९।।  
किरोटेनाति सम्भाति सवित्रेवोदयस्तथा ।  
हारवर्याङ्कितोरस्कः सबलाक इवाम्बुदः ।  
सपुत्रः प्रययौ व्यास हिमवानिव मूर्त्तिमान् ।।8.76.५०।।  
स तां तदा दानवराजसत्तमो विचित्ररत्नांशुपरीतकुण्डलः ।  
सभां विवेशासुरदैत्यपुङ्गवैः समावृतां द्यामुदितैर्ग्रहैरिव ।।५१ ।।  
इति स्कन्दपुराणे हिरण्याक्षस्य सभाप्रवेशो नाम षट्सप्ततितमो२४ध्यायः  
    
सनत्कुमार उवाच  
स गत्वा तां सभां व्यास अपश्यद् दैत्यदानवान्१ ।  
प्रावृट्कालेम्बुदान्मत्तान् यथेन्द्रः समुपस्थितान् ।।१।।  
तस्य प्रविष्टस्य२ तदा सर्व एव सुरद्विषः ।  
जयेति चक्रुरुत्थाय वेदा इव पितामहम् । ।२ ।।  
    
२१ स्वामिन् - क. टि. २२ प्रह्रादाभ्यां - क. । २३ .मर्हति (?) । २४ पञ्चसप्ततितमो - क. । १ इतः परं हिरण्याक्षकर्तृकवराहदर्शनावधिकः त्रयस्त्रिंशदध्यायात्मको ग्रन्थो नष्टः क पुस्तके इति । २ तस्योपविष्टस्य - घ. ।  
    
448  
मोत्तिष्ठतेति३ तान्सर्वानवोचदसुराधिपः ।  
मायापञ्चकमासाद्य४ भोगी वायुधरानिव५ । ।३ ।।  
स तेषामग्रगो६ भाति हिरण्याक्षो महासुरः ।  
मध्ये कलभवृन्दानां यथा मत्तो महागजः । ।४।।  
ततो जाम्बूनदे दिव्ये उपविष्टो वरासने ।  
- - - - - - - - - - - - - - - - । । ५ । ।  
भाति सिंहासनासीनः स राजा सुरविद्विषाम् ।  
मेरुशृङ्गमिवासाद्य७ सबलाको महाम्बुदः । ।६। ।  
बभूवुरुपविष्टाश्च तूष्णीमेवासुरास्तदा ।  
सिसृक्षवो जलं काले नीलाम्भोदा इवोन्नताः ।।७। ।  
सनत्कुमार उवाच  
स तेषाम्मिङ्गितं ज्ञात्वा कालं च सुरतापनः ।  
हिरण्याक्षः स्वयं राजा तानुवाच सुरद्विषः ।।८।।  
यूयं सर्वे महामाया शृणुध्वं संयताः समम् ।  
कालप्राप्तञ्च पथ्यञ्च शिष्या इव गुरोर्वचः । ।९ ।।  
मम भ्राता प्रियो ह्यासीज्ज्येष्ठः पूज्यो यथा पिता ।  
हिरण्यकशिपू राजा महात्मा सत्यसङ्गरः ।।8.77.१ ० । ।  
धार्मिकश्च वदान्यश्च यज्वा दाता तपोन्वितः ।  
आहिताग्निश्चतुर्वेदः सर्वभूतसुखावहः । । ११ ।।  
राज्यार्थे स हतो देवैर्विकृत्या८ मूढमानसैः ।  
तस्य दुःखेन तप्यामि शुष्यामि च महासुराः । । १२ । ।  
सलिलादुद्धृतं ग्रीष्मे पद्मं कुसुमितं यथा ।  
तेषां कर्तुमहं दण्डं शक्तोस्म्यसुरविद्विषाम् । । १३ । ।  
    
३ योतिष्ठ (न्न) पि - ख. । ४ समासाद्य (?) । ५ णिव - घ. । ६.. .मग्र्यशो - ख, मध्यगो - घ । ७ ...ख्याय (?) । ८ ...निकृत्या (?) ।  
    
449  
भवताम्९ तत्र बालानां रक्षार्थं नोद्यतो ह्यहम्१० ।  
सोहं दण्डं स्वयं कर्तुमेकाक्यसुरविद्विषाम् ।  
गमिष्यामि न सन्देहो मा भीर्भवतु वोसुराः ।।१४।।  
सनत्कुमार उवाच  
तस्य तद्वचन श्रुत्वा दानवास्ते मुदान्विताः११ ।  
परस्परमुदैक्षन्त व्रीडया परयान्विताः । । १ ५। ।  
विप्रचित्तिस्तदनुजो भ्रातरं तं महाबलः ।  
उवाच प्रणतः सम्यगर्थवन्मधुरं वचः ।।१ ६।।  
न सन्देहो महासत्व त्वयैकेनासुरद्विषः ।  
? --- --- - - - - - - - - - ।।१७।।  
यदि युद्धे न तिष्ठन्ति मायां काञ्चिद्विनाश्रिताः ।  
अबलास्ते न सन्देहो निकृत्या बलिनस्तु ते । १८ ।।  
प्रसादयित्वा शिरसा यद् ब्रवीमि निबोध तत् ।  
बालैरपि१२ हिरण्याक्ष सूपपत्त्या प्रसाधितम्१३ ।।१ ९।।  
तद् ग्राह्यमिति - - - १४ शास्त्रविद्भिः समीरितम् ।  
हिरण्यकशिपू राजा भ्राता नो ज्येष्ठ उत्तमः । ।8.77.२ ० । ।  
सोपि शक्तोहमित्येव एकाकी दैवतैर्हतः ।  
महाबलोपि च हरिरशक्तैर्हन्यते बलात् ।।२ १ । ।  
आक्रन्दन्तं विना राजन्नतो विज्ञापयामि ते ।  
भवतस्तु वयं बाला न तेषामसुरेश्वर ।। २२ । ।  
शक्ता वयं सुयुद्धेन तान्हन्तुं कुलपांसनान् ।  
तपोयोगबलोपेता मायाभिश्च समन्विताः । । २३ । ।  
अनुस्मरन्तो वैरञ्च वयं हंस्याम दैवतान् ।  
यथा तव न निद्रास्ति हिरण्यकशिपोर्वधात् ।। २४।।  
    
९ भवता - ख. । १० नोद्यताम्यहं - ख । ११ तिमुदान्विताः - ख. । १२ बलेरवि - ख. । १३.. मुपपत्त्या प्रसादितम् - ख. । १४ वेदोति ( विद्वद्भिः?) - ख ।  
    
450  
तथास्माकं महाराज मा नो बालान्यथा चर ।  
यत्र नो योक्ष्यसे राजन् समे वा विषमेपि वा ।।२५।।  
तरिष्यामो वयं तद् वै बालमत्स्या इवार्णवम् ।  
प्रह्रादोयं सहभ्राता ससुतः ससुहृज्जनः ।।२६ । ।  
एक एवाह्वयेत्सर्वान्यथा सिंहो महाद्विपान् ।  
बलिरेष च दैत्येन्द्र एक एव सवासवान्१५ । । २७। ।  
सुरान् सयम१६ वित्तेशाञ्छक्तः सर्वान्प्रबाधितुम् ।  
अयं बाणश्च१७ तत्पुत्रो राजा बाहुसहस्रधृक् ।।२८।।  
एक एव सुरान्सर्वान् विनाशयितुमुद्यतः ।  
इमो सुन्दनिसुन्दौ च भ्रातरौ बाहुशालिनौ१८ । ।२९।।  
उभावेकाकिनौ युद्धे देवान् हन्तुं समुद्यतौ ।  
अयं मयश्च विक्रान्तः सारकस्तार एव च१९ ।।8.77.३ ० ।।  
अन्ये च दानवाः शूराः शक्ता देवान् प्रबाधितुम् ।  
एतेप्यतिबलाः सर्वे बलवन्तो वयं सदा ।। ३१ । ।  
वधिष्यामः सुरान् सर्वान् व्याधा इव मृगान् वने ।  
शूरोयमन्धकः श्रीमान् ब्रह्मदत्तवरस्तदा२० ।।३ २। ।  
प्रसह्य सर्वाँस्तान् युद्धे नेष्यते वै यमालयम् ।  
एवमेनं समाश्रित्य पालितानेन चैव हि ।।३ ३ ।।  
करिष्यामो महद्युद्धं देवतानां भयङ्करम् ।  
पूर्वं देवा वयं सर्वे पश्चात्ते देवताभवन् ।।३४।।  
कथं बिभीम तेषां वै सिंहानां शरभा इव ।  
तस्य तद्वचनं श्रुत्वा अन्धकस्सोसुरेश्वरः । ।३ ५।।  
उवाच वचनं तत्र हर्षयन् दानवेश्वरान् ।  
महाबला वयं राजन् बलहीनाः सुरास्तु ते ।।३ ६। ।  
    
१५ शरीरवान् - क. ख. । १६ समय - ख. । १७ मानश्च - ख. । १८ बाहसादिनो - ख. । १९...स्तारक (?), प्रभुस्तारक एव च - घ - । २० स्तथा (?) ।  
    
451  
पश्य त्वं दैवतान्सर्वान् हतान् यमपुरोगमान् ।  
अद्य तं राजहन्तारं दुरात्मानं कुलाधमम् ।। ३७।।  
अद्य माता दितिस्तेषां दुःख - - - - - - ।  
      . .. . . . . . .. . .. .. .. . . ... .. .।  
मयैकेन हतं पश्य आदित्यानां कनीयसम् । ।३८। ।  
तिष्ठध्वं दानवाः सर्वे पर्याप्तोहं दुरात्मनाम् ।  
अस्माकं राजहन्तॄणां मृत्युरस्मि समागतः ।।३ ९।।  
सनत्कुमार उवाच  
तस्य तद्वचनं श्रुत्वा हिरण्याक्षः प्रतापवान् ।  
उवाच दानवान् व्यास जयेप्सुः सुरविद्विषाम् । ।8.77.४० ।।  
अद्य पुष्यं च नक्षत्रमस्माकं बलकारणम् ।  
अद्यैव दंशिताः सर्वे द्रुतं निर्यात दानवाः ।।४१ ।।  
अथ ते दानवाः शीघ्रं वाहनानि मुदा युताः ।  
प्रावारयन्त२१ सङ्ग्रामे योग्यानि रिपुबाधने । ।४२। ।  
शीघ्रं कुरुध्वं सज्जानि गच्छामो दैवतान्प्रति ।  
तेषां सुतुमुलः२२ शब्दो बाहनानां२३ बभूव ह । ।४३ ।।  
मन्दवातप्रेरितस्य क्षीरोदस्य स्वनो यथा२४ ।  
ममाश्वस्तव सिंहोयं ममायं गजयूथपः । ।४४।।  
रथोयं कस्य सम्पन्नो युद्धोपकरणैर्भृशम् ।  
एहि निर्याहि वेगेन मुहूर्तं प्रतिपालय ।।४५।।  
निर्यान्तु सर्वे दैत्येन्द्रा यास्यामः पृष्ठतो वयम् ।  
आरोह स्वं रथं वीर किं रथेन ममाद्य वै ।  
पदातिरेव सङ्ग्रामे हंस्याम्यद्य सुरद्विषः । ।४६ । ।  
एवं तेषाममूच्छब्दः सुमनोज्ञः सुरद्विषाम् ।  
वंशवीणास्वनोन्मिश्रः२५ प्रलाप इव योषिताम् ।।४७। ।  
    
२१ प्रोक्षावयन्तु (?) - घ. । २२ सतुमुलः - ख. । २३ साहनानां - ख. । २४ महान, - घ, । २५, खगोन्मिश्रः (स्वरो?) - ख., -...रवोन्मिश्रः - घ. ।  
    
452  
अथ शुक्रस्तदाभेत्य भृगोः पुत्रो महातपाः ।  
हिरण्याक्षमुवाचेदं हर्षयन्दानवेश्वरम् । ।४८। ।  
मया शान्तिः२६ कृता तेद्य रक्षा च२७ सह दानवैः ।  
जहि सर्वान्सुरान् युद्धे न तवास्ति पराजयः ।।४९।।  
अहं त्वा स्वेन तपसा सहभृत्यं२८ सबान्धवम् ।  
धारयिष्यामि युध्यन्तं लोकान्यज्ञ इवापरः ।। 8.77.५० । ।  
सनत्कुमार उवाच  
ततः प्रदक्षिणं कृत्वा शुक्रं मूर्ध्ना प्रणम्य च ।  
भार्गवं२९ पुरतः कृत्वा निर्जगाम स मन्दिरात् ।।५१ ।।  
ततो भेर्यश्च शङ्खाश्च पणवानकगोमुखाः ।  
साडस्तमा(?) दिण्डिमाश्च भाण्डाश्च पटहैः सह । ।५२ ।।  
झंर्झर्यो दर्दुराश्चैव सुनवा३० मर्दलास्तथा ।  
कटङ्कटाः पेपुकाश्च तथा चैवैकपुष्कलाः । । ५३ ।।  
पञ्चाक्षाः सरिधीकाश्च मुकुन्दा३१ मुरजास्तथा ।  
लभका जलमत्ताश्च अवाद्यन्त सहस्रशः । ।५४। ।  
गायनै३२श्चैव गायद्भिः स्तुवद्भिः सूतमागधैः ।  
दिव्याभिः कुलवृद्धाभिः स्त्रीभिश्च कृतमङ्गला ।। ५५। ।  
द्वार्य३३ पश्यन् रथं क्लृप्तं यया देवमयं हरः ।  
शतनल्वप्रमाणाङ्कं३४ दिव्यं जाम्बूनदं दृढम् । ।५६ ।।  
असङ्गतुरगैः श्वेतै३५स्त्रिसाहस्रैर्मनोजवैः ।  
अमरैः कामगैर्दिव्यैः श्रमदुःखविवर्जितैः ।।५७। ।  
यन्ता रथस्य तस्यसिल्मकरो नाम विश्रुतः ।  
पुत्रो गरुत्मतो व्यास खगः कामगमःशुभः ।। ५८। ।  
    
२६ महाशान्तिः - घ । २७ मे दाना दष्टजागत्य दृशा - ख. । २८ सह भृत्यैः - ख. । २९ तमेव - (?) । ३० सुघोषा - घ. । ३१ मुक्यन्दा - ख. । ३२ गायना - ख. । २३ धार्य (?) - ख । ३४ शतकल्प- प्रमाणाङ्क - ख. । ३५ संयुक्तं तुरगैर्दिव्यै (?) - घ ।  
    
453  
तमसौ राजशब्देन३६ आशीर्भिश्चाभिपूजितः।  
आरुरोह रथं राजा एकचक्रं यथा रविः ।।।५९।।  
कवची बद्धतूणीरः शरी खड्गी शरासनी ।  
बद्धगोधाङ्गुलित्रश्च कण्ठत्राणकृतस्तथा । ।8.77.६ ०।।  
ध्वजेन महता चैव छत्रेण च विभूषितः ।  
बह्वीभिर्वैजयन्तीभिः सबलाक इवाम्बुदः ।।६१।।  
तस्य छत्रं तदा भाति किरीटोपरि संस्थितम् ।  
आविष्कृतपयोदाभः पौर्णमास्यां यथा शशी ।।६२। ।  
खट्वाङ्गस्तस्य चाभाति ध्वजो दिवमिवाक्रमन् ।  
त्रैलोक्यस्योपघातार्थं३७ केतुर्दीप्त इवोदितः ।।६३ ।।  
तादृगेव रथो ह्यासीत् सुतस्य सुमहात्मनः ।  
अन्धकस्य तदा व्यास महाजलदनिस्वनः ।।।६४।।  
अथ याहीति तेनोक्तौ३८ रथयन्ता सुरद्विषः ।  
त्रिसाहस्रान्३९ हयाग्र्याँस्तु रथे४० प्रस्यचूचुदत्? ।।६५।।  
प्रचोदितास्तमूढुस्ते४१ जवना वातरंहसः ।  
हयाः कामगमाः सप्त रवेरिव महारथम् ।।६६।।  
तस्याग्रतस्तदा शुक्रो रथेनाम्बुदनादिना ।  
उद्गच्छत इव व्योम्नि तस्याभूद् यथा बुधः ।।६७। ।  
दक्षिणे तस्य पार्श्वे च अभूदन्धकदानवः ।  
दक्षिणायनमासाद्य यथा लोकस्य भास्करः ।।६८। ।  
द्वितीयं पार्श्वमाश्रित्य विप्रचित्तिरभूत् स्थितः ।  
भारतस्येव वर्षस्य हिमवान् पर्वतोत्तमः ।।६९ ।।  
पृष्ठतश्चाग्रतश्चैव यथाप्रीति ययुस्तदा ।  
अपरे दानवाः शूराः शशाङ्कस्य यथा ग्रहाः । ।8.77.७० ।।  
    
३६ जयशब्देन - घ. । ३७ त्रैलोक्यस्योपघाताय - घ । ३८ .. .नोक्तो (?) । ३९ द्विसाहस्रान् - ख. । ४० सारथिः - घ । ४१.. स्तमूचुस्ते - ख ।  
    
454  
तत्सैन्यं प्रचलद् भाति व्रजतां मुनिसत्तम ।  
सविद्युत्स्तनयित्नूनामभ्भोदानामिवात्यये । ।७१ ।।  
हयह्रेषितशब्दञ्च मत्तद्विरद बृंहितम् ।  
वल्गितास्फोटितोत्क्रुष्टं सिंहनादोद्धतं ययौ ।।७२। ।  
तद्धि तूर्यरवसिंहनादितैरश्वहेषितगजोग्रबृंहितैः ।  
बाहुशब्दकुचितावनादितैर्याति दानवबलं भयावहम् ।।७३ ।।  
इति स्कन्दपुराणे हिरण्याक्षनिर्याणं नाम सप्तसप्ततितमो४२ध्यायः  
    
कृष्णद्वैपायन उवाच  
भगवन् दितिपुत्रेषु प्रयातेष्वमरावतीम् ।  
अमराः किमकुर्वन् त एतदिच्छामि देदितुम् ।।१ । ।  
कथमन्तर्हितम्१ तेषां को मन्त्रश्चेष्टितं च किम् ।  
उत्तरं किञ्च देवास्ते प्रत्यपद्यन्त यत्नतः ।।२।।  
धार्मिकाश्च वदान्याश्च विद्वांसश्छिन्नसंशयाः ।  
इष्टाः सर्वस्य लोकस्य किमकुर्वत देवताः । । ३ । ।  
सनत्कुमार उवाच  
शृणु व्यास यथा देवा उत्तरं प्रतिपेदिरे ।  
असुराणाञ्च यद्युक्तं प्रत्यकुर्वत दंशिताः ।।४।।  
उद्युक्तेष्वेव दैत्येषु देवानां भयसूचकाः ।  
सञ्जज्ञिरेमरावत्या३मुत्पाता दारुणा भृशम् । ।५।  
पिशिताशाः खगास्तत्र भ्रमन्त्युपरि सर्वतः ।  
मम्लुर्माल्यानि देवानां गन्धश्चैवाशुभं ववौ४। ।६। ।  
    
४२ अध्यायः १३३ ख., क.पुस्तकानुसारं ७६ तमेन भाव्यम् ।  
१ कथमन्तर्द्धितं - ख. । २ प्रत्यकुर्वन्त ख. । ३ सञ्जज्ञुरमरावत्या - ख. । ४ बभौ - ख. ।  
    
455  
हयादयो न हेषन्ते विमनाश्च गजोभवत् ।  
अनभ्रम्५ भयदं सर्वमपतद्रुधिरं बहु । ।७। ।  
आयुधानि च दीप्यन्ते सधूमं शक्तिनन्दन ।  
कबन्धाश्च तथादित्ये६ युद्धं चात्र प्रदृश्यते ।।८।।  
द्वयोः पुरुषयोर्व्यास हाहाकारश्च सर्वशः ।  
देवानामरतिञ्चैव७ चित्तं चापि समश्नुते८ ।।९।।  
स्फुरन्ति वामनेत्राणि जृम्भिका चोपजायते ।  
वयांसि च विकूजन्ति९ भयदान्यपरे यथा ।  
अग्निश्च दीप्यते तत्र सशब्दो रूक्ष एव च ।। 8.78.१० ।।  
एताँश्चान्यांश्च विविधानुत्पातान्भयसूचकान् ।  
दृष्ट्वा प्राह गुरुं शक्रो बृहस्पतिमिदं वचः ।।११ ।।  
भगवन् किमिदं घोरं भयं नः समुपस्थितम् ।  
यदिमे सूचयन्त्युग्रा उत्पाता नः सुदारुणाः ।।१ २ ।।  
नेमे निष्कारणं मन्ये न चाप्यल्पं हि तद्धि नः ।  
यदिमे सूचयन्त्युग्राः कल्पान्त इव दारुणाः । । १३ ।।  
तस्य तद्वचनं श्रुत्वा देवाचार्यो बृहस्पतिः ।  
निरीक्ष्य बुद्ध्या सञ्चिन्त्य प्रोवाचेदं ततो वचः । ।१४।।  
यद् भवानाह तत्तथ्यं नेमे निष्कारणं तथा ।  
निमित्तमत्र सुमहद् भविष्यति न संशयः ।। १५।।  
निमित्तमादिदैत्येन्द्रो हिरण्यकशिपुः पुरा ।  
स' हतो नरसिंहेन प्राप्तं राज्यं च नः पुनः ।।१ ६।।  
अद्य वर्षसहस्राणि द्वादशैव सुनिर्वृतैः१० ।  
युष्माभिरखिला लोका भुज्यन्ते सुमहात्मभिः ।।१७।।  
दैत्याधिपा निरुत्साहा दानवैः सह शेरते ।  
पाताले दनुपुत्राश्च दुःखशोकसमाहताः । ।१८।।  
    
५ अनभ्रे - ख, अदभ्र (?) । ६ यथादित्यो - ख। ७ मरतिश्चैव - घ. । ८ समुत्सुकं - घ. । ९ धूमो गायन्ति - ख., खगादयो विकूजन्ति - घ. । १० सुनिर्वृताः - ख. ।  
    
456  
हिरण्याक्षस्तु दैत्येन्द्रो हिरण्यकशिपोर्वरः११ ।  
स नूनं भ्रातुरन्विच्छन् हतस्य प्रतिकारिताम् । ।१ ९। ।  
सर्वैरभ्येति दैत्येन्द्रैर्दानवैश्च समावृतः ।  
सपुत्रपौत्रो दैत्येन्द्रो महाबलपराक्रमः ।।8.78.२० ।।  
अन्धकश्चास्य पुत्रोपि ब्रह्मणा ह्यमरः कृतः ।  
न स शक्यो युवा हन्तुं१२ ततो वो भयमुत्थितम् ।।२१ ।।  
तद्भवन्तः१३ सुसन्नद्धाः सर्वे युद्धाय दंशिताः ।  
प्रतीक्षध्वं महासत्वा यावदौत्पातिकं स्थितम् ।।२२ ।।  
तस्य तद्वचनं श्रुत्वा शक्रः सर्वान् तदा सुरान् ।  
उवाच सज्जीभवत युद्धाय कृतनिश्चयाः ।।२३ ।।  
भयं महदिदं प्राप्तं मा तिष्ठत निरुद्यमाः ।  
मा नः सम्प्राप्य दैत्येन्द्रा हन्युर्मत्तानिवामराः ।।२४।।  
अथ वायुस्तदाभ्येत्य शक्रं सर्वासुरान्तकम् ।  
उवाच प्राञ्जलिर्भूत्वा देवानामेव संसदि । ।२५।।  
एष दैत्यो हिरण्याक्षः सर्वासुरसमावृतः ।  
आयाति देवता हन्तुं भ्रातुर्वधमनुस्मरन् ।।२६। ।  
तद्भवान् दंशितः सम्यक् सहास्माभिर्महाबलः ।  
जयायोत्तिष्ठ१४ देवेन्द्र विनाशाय सुरद्विषाम्१५ ।।२७।।  
सनत्कुमार उवाच  
ततः स भगवान् व्यास महात्मा देवराट् स्वयम् ।  
अभेद्यं कवचं दिव्यं जाम्बूनदविभूषितम् ।।२८।।  
दत्तं मन्त्रेण विधिवत् पुत्रेणाङ्गिरसः स्वयम् ।  
आबबद्धात्मना१६ शक्रो मेघदुन्दुभिनिस्वनः । ।२९। ।  
स तेन कवचेन स्म भाति शक्रः प्रतापवान् ।  
सविद्युदुल्कैरम्भोदैर्बद्धो मेरुरिवाचलः । ।8.78.३ ० । ।  
    
११ हिरण्यकशिपोर्वंशः? -ख., परः(?) १२ युद्ध्य हन्तुं - घ. । १३ समुद्भवन्तः - ख. । १४ जयाय तिष्ठ - ख. । १५ सुरद्विषाः (षः) - ख. । १६ आबबद्धात्मने - ख., -आबबन्धात्मना - घ. ।  
    
457  
ततो गोधाङ्गुलित्राणि१७ तलत्रं चैव भासुरम् ।  
आबबद्ध स्वयं मन्त्रैस्तस्य देवो बृहस्पतिः । । ३१ । ।  
इषुधीनक्षयाँश्चैव खङ्गः चैवामृतोद्भवम् ।  
आबबद्धास्य मन्त्रेण यदजर्यं शरादिभिः । ।३ २ । ।  
ततोस्मै सशरं चापं पञ्चवज्रं सुदारुणम्१८ ।  
मन्त्राभिमन्त्रितं सम्यक् प्रददौ जयवर्द्धनम् ।। ३ ३। ।  
मङ्गलानि ततस्तस्य दर्शयामास वीर्यवान् ।  
घटञ्च पूर्णमस्त्रञ्च१९ ऐरावतमथापि च । । ३४।।  
कल्पितं बहुभिर्दिव्यै२०राचार्यैः कल्पवासिभिः ।  
अर्चितं धूपितं चैव धूपितं क्रोधदर्पणैः । ।३ ५। ।  
ततस्तं स तदा देव आरुरोह मतङ्गजम् ।  
भद्रलक्षणसम्पन्नं चतुर्दन्तं क्षरन्मदम् । ।३ ६ । ।  
आरूढः स तदा भाति ऐरावतगजं विभुः ।  
उदयाचलमौलिस्थ उद्यन्निव दिवाकरः ।।३७ । ।  
पाण्डरेणातपत्रेण सुरराट् सम्बभौ तदा ।  
श्वेतपर्वतराजोसौ शशिनेव महामुने ।।३८ । ।  
चामराबीजितं भाति तस्य वक्त्रमतिप्रभम् ।  
हंससम्बीजितं फुल्लं२१ शरदीव महोत्पलम् । ।३९। ।  
तस्य पार्श्वे जयन्तश्च पुत्रः शक्रस्य धार्मिकः ।  
कार्तिकेय इवाभाति रुद्रस्य दयितः सुतः ।।8.78.४० । ।  
ततो यमश्च पुण्ड्रेण२२ महिषेण महाबलः ।  
कालदण्डं पुरस्कृत्य कोटीभिर्दशभिर्वृतः । ।४१ ।।  
निर्जगाम कुबेरश्च राक्षसैर्बहुभिर्वृतः ।  
यक्षैः पुण्यजनैश्चापि तथान्यैर्देवतैरपि ।।४२। ।  
    
१७ गोधाङ्गुलित्राणं - घ. । १८ वज्रं चासुरदारणं - घ । १९ पूर्णमश्वञ्च (?) । २० .. र्देव्यै (वै?) - ख-, र्मन्त्रैः - घ. । २१ हंसाबीजितमुत्कुल्लं - घ., हसा सा? - ख. । २२ पुण्डौ - ख., पुत्रेण - घ. ।  
    
458  
तेषां द्वादश कोट्यस्ताः सहस्राणि च विंशतिः ।  
शतानि च तथाशीतिस्तथैवाष्टाधिका पुनः ।।४३ ।।  
वरुणो निर्ययौ देवः पुत्राणां दशभिः शतैः ।  
यादोभिस्ते वृताः सर्वे कोट्यस्ताश्चैकविंशतिः२३ ।।४४।।  
अनलश्च ततो देवः कोटीभिर्दशभिर्वृतः ।  
निर्ययौ सह पुत्रेण ससुहृद्वर्गबान्धवः ।।४५।।  
ततो वायुर्महातेजाः सर्वव्यापी महाजवः२४ ।  
अक्षौहिणीभिर्दशभिर्निर्जगाम महाबलः ।।४६।।  
आदित्या निर्ययुः सर्वे द्वादशाक्षौहिणीवृताः२५ ।  
एकैकशश्च ते२६ व्यास सर्वे दिव्यास्त्रयोधिनः ।।४७।।  
तथा रुद्राश्च निर्जग्मुर्महामायामहाबलाः ।  
एकैकशस्तदा सर्वे षोडशाक्षौहिणीवृताः ।।४८। ।  
वसवो दशभिश्चैव अष्टाभिश्चाश्विनावुभौ ।  
तथैवाङ्गिरसो देवाः सर्वे तेक्षौहिणीवृताः । ।४९।।  
यामा दामाश्च साध्याश्च लेखा ये च महाबलाः ।  
तेपि कोटीशतैः सर्वे दशभिः सह सङ्गताः ।।8.78.५०।।  
अभूवन् विंशतिः२७ कोट्यो गन्धर्वाणां२८ महात्मनाम् ।  
पन्नगानां चतुःषष्टिः खगानां चैव विंशतिः ।।५१ ।।  
पिशाचानां च कोट्यस्ताः पञ्चाशत्तत्र सङ्गताः ।  
राज्ञां स - - - - - - - - नां महात्मनाम् ।।५२। ।  
एतद्देवबलं दे हं सर्वमभूत्तत्राभिसङ्गतम् ।  
दृष्ट्वा तद् बह्वपर्यन्तं देवानां बलमुत्तमम् ।।५३ ।।  
उवाच जीवजीवानां राजा परमधर्मवित् ।  
भगवन् क्रियतां व्यूहो यस्मात्तेषां दुरात्मनाम् । ।५४।।  
    
२३ एकविंशतिः - घ., इतः परं ततो देवबलं पश्यन सन्नद्धान् युद्धकाङ्क्षिणः । कोटिभिदशभिश्चैव रथनाग- हयैर्वृतः इति पद्यमुपलभ्यते घ. पुस्तके । २४ महाबलः - ख. । २५ युताक्षौहिणिकर्षिणः -ख । २६ एकैकश्च शते - ख. । २७ गन्धर्वाणामभूत् - ख. । २८ विंशत्येव - ख. । २९ एते देवबलं... - ख. ।  
    
459  
अधृष्यश्चाप्रमेयश्च यन्न३० वेत्ति च भार्गवः ।  
तस्य तद्वचनं श्रुत्वा बृहद्बुद्धिर्बृहस्पतिः । ।५५ ।।  
उवाच देवताध्यक्षं शक्रं दैवतसन्निधौ ।  
न तदस्ति महेष्वास मयि यद् भार्गवो महान् ।।५६।।  
न वेत्ति यस्य वा३१ भेदं न कुर्यात् पाकशासन ।  
उशनाः स तु यद्वेत्ति महायोगी महायशाः ।।५७।।  
न चैव तदहं वेद्मि मत्तो वरतरो हि सः ।  
स तु तीक्ष्णतया चैव मानाच्चैव शचीपते ।।५८।।  
प्रमादं कुरुते तेषु न च सर्वत्र लभ्यते ।  
अहं च विज्ञभावेन मार्दवेन परेण च ।।५९।।  
अप्रमत्तश्च सर्वत्र तव सैन्यैश्च रक्षितः ।  
बुद्ध्या तमतिरिच्यामि विबुधेश्वर नित्यशः ।।8.78.६० । ।  
तस्मात्तेहं करिष्यामि व्यूहं श्येनमतिप्रभम् ।  
येन तान्दानवान् सङ्ख्ये कञ्चित् कालं विजेष्यथ । ।६१ ।।  
ततः स भगवान् जीवश्चक्रे व्यूहमतिप्रभम् ।  
श्येनं नाम महायोगी देवानां हितमादधत् ।।६२। ।  
ग्रीवायां तस्य सञ्चक्रे वित्तेशं वरुणं तथा ।  
अनलं चैव वायुञ्च जयन्तं चैव शक्रजम् । ।६३ ।।  
शिरश्चूडां३२ यमं तस्य३३ मृत्युं कालं च तावुभौ ।  
वक्त्रं तस्याकरोज्जीव३४ श्चन्द्रसूर्यौ च चक्षुषी ।।६४।।  
एकं पक्षं चकारास्य रुद्रान्सर्वान्स वै द्विजः ।  
द्वितीयं पक्षमादित्यान्मध्यं तस्य पुरन्दरम् ।।६५।।  
पादौ च वसवस्तस्य अश्विनौ च महातलौ ।  
गन्धर्वाः पन्नगाश्चैव नखान् तस्य समाश्रिताः । ।६६।।  
    
३०. यथा - घ. । ३१ वो - ख. । ३२ शिरश्चूडा - ख. । ३३ यमस्तस्य - ख. । ३४ वक्त्रमस्याकरोज्जीव - ख. ।  
    
460  
पक्षिणश्च महासत्वाः पिशाचाश्च महाबलाः ।  
पुच्छं३५ तस्याकरोत् सर्पान्३६ देवानन्याँस्तदोदरम्३७ ।।६७। ।  
राजानस्तस्य पादस्थास्तले३८ भूतान् न्यवेशयत ।  
महाबलान्महोत्साहान्सर्वान् देवान् सभासदः । ।६८।।  
सनत्कुमार उवाच  
स कृत्वा तं खगव्यूहं मन्त्रेणैवाभिमन्त्र्य च ।  
उवाच देवराजं तं बृहस्पतिरिदं वचः । ।६९ ।।  
कल्पितोयं मया व्यूहः कृत्वा राक्षसपार्थिवम् (?) ।  
अतः परं विधानस्य कर्म नास्मासु विद्यते । ।8.78.७० । ।  
जय शत्रून् रणे शक्र देवतैरभिरक्षितः ।  
मया चार्थवणैर्मन्त्रैस्तपसां च बलेन च ।।७१ ।।  
कुरु कर्म यथाशक्ति ह्यमरो ह्यसि पार्थिव३९ ।  
देवाश्चाप्यमराः सर्वे युध्यन्तु सुरपार्थिव । ।७२ । ।  
भाग्यान्नो जय लाभाय नान्यत्र सुरपुङ्गव४० ।  
जहि शत्रून् महाबाहो माभीर्भवतु ते रणे । ।७३ ।।  
ततः शङ्खाश्च भेर्यश्च पटहा डिण्डिमास्तथा ।  
आडम्बराश्च नम्भा(?)श्च कृकवा गोविषाणकाः ।।७४। ।  
मर्दलाः पेपुकाश्चित्रा नेदु४१ स्तूर्याणि सर्वशः ।  
तेन शब्देन योधानां युद्धहर्षो महानभूत् ।  
सिंहनादा४२ नकुर्वन् ते४३ वादितास्फोटितानि च । ।७५।।  
देवास्ततः४४ शङ्खमृदङ्गवाद्यैरमोघसर्वायुधदीप्तहस्ताः ।  
निर्जग्मु४५रिन्द्रादिसुरप्रधाना जयैषिणः शत्रुवधेप्सवश्च ।।७६। ।  
इति स्कन्दपुराणे व्यूहरचनो नामष्टसप्ततितमो४६ ध्यायः  
    
३५ पृष्ठं - घ. । ३६ सर्वान् - ख । ३७ .. न्तदोदरान् - ख । ३८.. .न्तले - ख । ३९ पार्थिवः - ख । ४० - पुङ्गवे - घ, सङ्गवे (?) । ४१ मेघ - ख. । ८२ सिंहनादा - ख । ४३ नकुर्वन्त - ख. घ. । ४४ ...देवता - ख. । ४१ निर्जघु (घ्नु?) - ख ४२ सन्नहतिकाध्यायः? - घ, १३४ इति ख. पुस्तके ।  
    
461  
सनत्कुमार उवाच  
व्यूढे सुराणां सैन्येथ स्थिते युद्धाय दंशिते ।  
दानवानां बलं घोरं समदृश्यत भीषणम् । ।१ । ।  
तद्१ दानवबलं दृष्ट्वा देवाः सर्वे सवासवाः ।  
सिंहनादानकुर्वँस्ते२ वादित्ररवमिश्रितान् ।।२।।  
स नादः सुमहान् व्यास सागरस्येव मथ्यतः ।  
आपूरयज्जगत्३ सर्वं युगान्ताम्बुदनिस्वनः ।। ३। ।  
ततो दानवशार्दूलाः सर्वे दृष्ट्वा सुरोत्तमान् ।  
व्यूह्य सैन्यं स्थितान्४ सम्यग् वीक्षाञ्चक्रुः५ परस्परम् ।।४।।  
तान् वीक्षमाणान्६ सन्दृश्य स्थितो दानवयूथपान ।  
उवाच भार्गवं व्यास हिरण्यनयनः स्वयम् ।।५। ।  
एते व्यूहमिमं कृत्वा देवास्तिष्ठन्त्यभीतवत् ।  
मन्यन्ते७ दानवान् युद्धे वयं जेष्याम सर्वशः ।।६।।  
स भवान्युक्तमस्यैव८ देवव्यूहस्य भेदकम् ।  
कुरु मायाप्रतिव्यूहमस्माकमपि मा चिरम् ।।७।।  
सनत्कुमार उवाच  
एवमस्त्विति स प्रोच्य९ ह्यर्धचन्द्रञ्चकार सः१० ।  
खगस्य तस्य यच्छेत्तुं शिरः कायादियेष च११ ।।८ ।।  
चकार तस्य शृङ्गे तु प्रह्लादान्धकदानवौ ।  
धारान्१२ निवातकवचान्पौलोमान्कालकासुतान् ।।९।।  
विरोचनं बलिं चैव विप्रचित्तिं सहानुजैः ।  
प्रह्लादभ्रातरं चैव ससुहृद्वर्गबान्धवान्१३ । ।8.79.१ ० ।।  
पृष्ठं चक्रे महायोगी मध्यं राजानमेव१४ च ।  
उवाच चैनं१५ विश्रब्धो भार्गवः शत्रुतापनः ।।१ १ । ।  
    
१ ते - ख । २.. नकुर्वन्त - ख. घ- । ३ अपूरयञ्जगत् - घ. । ४ व्यूहस्कन्धास्थितान् । ५ चक्रे - ख. । ६ वीक्षमाणो (णः?) - ख । ७ मन्यन्तो (?) । । ८ श्येन (?) । ९ स प्रोच्य - ख । १० ...मकुर्वत - ख ११ कायादिवेषवः - ख. । १२ धारो - ख. । १३ बान्धवं (?) । १४ तथैव - ख. । - १५ चेदं - ख. ।  
    
462  
हिरण्याक्षमिदं युक्तं काले पथ्यञ्च सर्वशः१६ ।  
दैवतभव्यूहभेत्तायं महाव्यूहो हि वः कृतः ।।१ २। ।  
युक्तं कुरुत भद्रं वो मया नु१७ परिपालिताः ।  
परस्परं च रक्षन्तः सर्वे चित्रास्त्रयोधिनः ।  
महामायाः सुराः सर्वे यथा नैवाभिमन्यत१८ ।।१ ३ ।।  
सनत्कुमार उवाच  
ततः शङ्खाश्च भेर्यश्च पणवानकगोमुखाः ।  
आडम्बरा डिण्डिमाश्च पटहाश्च महास्वनाः ।।१४। ।  
नानाविधानि चान्यानि१९ प्रावाद्यन्त सहस्रशः ।  
देवानां दानवानाञ्च मदसत्वप्रदानि वै ।।१ ५।।  
ततः प्रमथ्नते२०त्युक्ता२१ दानवा दानवेश्वरैः ।  
ममर्दुर्देवतानीकं प्रहताः सर्वशस्तथा ।।१ ६ । ।  
देवास्तेपि च संयत्तास्तपोयोगबलान्विताः ।  
दानवान् विविधैः शस्त्रैरभिजघ्नुः कृतागसः ।। १७।।  
असीनां पात्यमानानां शिरसां हस्तिनामपि ।  
आसीच्छब्दो महाघोरो वंशानामिव पाट्यताम् ।। १८ ।।  
विकृष्यतां च धनुषां बाणानां च विमुच्यताम् ।  
आसीत्तत्र महाञ्छब्दो गिरीणामिव भिद्यताम् ।। १९।।  
गच्छद्भिर्भिन्दिपालैश्च शक्तिभिस्तोमरैस्तथा ।  
आकाशमभवत् सर्वं खद्योतैरिव संवृतम् ।।8.79.२ ० ।।  
शिरोभिश्चरणैश्चैव बाहुभिश्च निपातितैः ।  
क्षणेन युद्धभूमिः सा विषमा समपद्यत ।।२१ ।।  
दन्तिभिः पर्वताकारै२२ र्हयवर्यैरथोत्तमैः२३ ।  
कबन्धैश्चाभिनृत्यद्भिर्दुर्निरीक्ष्यमभूद्रणे२४ । ।२२। ।  
    
१६ मद्यशः? - ख. । १७ (वः) पद्यं तु (पर्यन्त?) - ख- । १८ नैवातिमन्यत - ख. । १९ म... - ख । २०. प्रमर्दते (?) । २१ ...त्युक्त्वा - ख. । २२ गिरिसङ्काशैः (?) । २३ हयैर्युद्धैरिवोत्तमैः - घ. । १४... रन्तरीक्षमभूत्क्षणात् - घ. ।  
    
463  
आतपत्रैश्च हारैश्च कवचैस्तलचै (?) रपि ।  
निष्कसूत्रैः सुमुकुटैः केयूरैः कुण्डलैरपि२५ । ।२३ ।।  
कण्ठत्राणैर्विचित्रैश्च२६ दुकूलैर्मणिभिश्च ह ।  
कुथाभिश्च विचित्राभिर्भुजैः साभरणैरपि । ।२४।।  
मुशलैः शूलदण्डैश्च घण्टाभिश्चाङ्कुशैरपि ।  
विभाति भूतलं तत्र ज्योतिर्भिर्द्यौरिवावृतम् ।।२५। ।  
क्रुद्धः केशेषु सङ्गृह्य विरथोपि महारथः ।  
रथिनं रथमाप्लुत्य निजघान बलाद्बली ।।२६।।  
तत्र चान्यो गजे२७ चाशुरभिहत्य महाभुजः ।  
रथं चिक्षेप च वृतैः (?) कुशमुष्टिमिवाध्वरे२८ ।।२७।।  
क्षिप्तो गजात् समुत्पत्य - नसं - - - य - ।  
शरैराशीविषाकारैरनयद्यमसादनम् ।।२८।।  
हतमप्येष तुरगः सादिनं पतितं क्षितौ ।  
उपास्ते पादतः सुप्तं गुरुं शिष्यो यथात्मवान् ।।२९।।  
ससूते निहते योधे रथमेते हयोत्तमाः ।  
वहन्ति पुरुषाः क्षीवा ज्ञानवन्त इवागमान् ।।8.79.३ ०।।  
अयमन्यः सुबद्धोपि दैत्येन सुरपुङ्गवः ।  
बाहुभ्यां वेष्टयित्वा तं प्रययौ देवतान्तिकम्२९ (?) ।।३ १ ।।  
अयमाधावतः पश्य गजस्य भुजमाच्छिनत् ।  
स तेनैव गजेनोर्व्यां पपात३० विनिषूदितः । ।३२।।  
अयमन्येन संयुक्त अन्येनागत्य घातितः ।  
स चाप्यन्येन देवेन सोप्यन्येन पुनर्हतः ।।३ ३ ।।  
एते पदातयश्चान्ये३१ बहवः संहता भृशम् ।  
रथिनं मोहयित्वा तु जघ्नुरेनमभीतवत् । ।३४।।  
    
२५ कुड्मलैरपि - ख. । २६ कण्ठत्राणविचित्रैश्च - ख. । २७ तत्रान्ये च गजे - - । २८ कुशमुष्टिं यथाध्वरे - ख. । २९ चैव चान्तिकम् - ख. । ३० निपात्य (?) । ३१ पादत्रये चान्ये - ख. ।  
    
464  
एवमाकाशगाः सिद्धा ऋषयश्चारणास्तथा ।  
शाधथन्ति३२ रमन्ते च स्मयन्ति३३ च जपन्ति३४ च । ।३५ । ।  
हरन्त्यप्सरसश्चैव योधाँस्तत्र रणे हतान् ।  
पिशाचाश्चापि मोदन्ते३५ नृत्यन्ति च निकुम्भिलाः ।। ३ ६। ।  
तत् प्रवादितगान्धर्वं छिन्नभिन्नविदारितम् ।  
युद्धगान्धर्वमभवद् भीरूणां भयवर्द्धनम् ।।३७।।  
अन्योन्यघातक्षतसर्वदेहाः सुरासुरा वैरमनुस्मरन्तः ।  
जघ्नुस्तदा राक्षसतुल्यरूपाः स्वाराज्यहेतो३६र्जयमीप्समानाः३७ ।।३ ८।।  
इति स्कन्दपुराणे देवासुरसङ्ग्राम३८ नामैकोनाशीतितमोध्यायः  
    
सनत्कुमार उवाच  
तस्मिन् महति युद्धे१ तु वर्तमाने महाभये ।  
दानवान् वै तदा२ देवा३ समन्तात् पर्यवारयन् ।। १ ।।  
मृत्युः कालो यमश्चैव कृतान्तः कलहस्तथा ।  
निकृतिर्व्याधयश्चैब वैरं क्रोधश्च वीर्यवान् । ।२। ।  
नरकाश्चैव ते सर्वे यमदूताश्च सर्वशः ।  
प्रेताश्च पितरश्चैव चत्वारो ये४ गणास्त्विति५ ।। ३ ।।  
वामनश्चैव यो देवाः किङ्कराश्च महाबलाः ।  
एते सर्वे तदाविश्य सञ्जघ्नुर्दानवं बलम् । ।४। ।  
यमदूतैर्विभिन्नाङ्गा भग्नवक्षत्रिकोरसः ।  
निष्टनन्ति क्षितौ दैत्या निरयेष्विव पापिनः । ।५। ।  
असिचर्मविनिष्पिष्टा मृत्युपाशोवपाशिताः ।  
कृतान्तवशगास्सर्वे सम्भज्यन्ति दितेः सुताः ।।६।।  
    
३२ योधयन्ति - घ. । ३३ गायन्ति - घ. । ३४ जयन्ति - घ । ३५ मोदन्ति - ख. । ३६ स्वराज्यहेतो - ख. । ३७ ...नेति - ख. । ३८ ...मो - ख. ।  
१ हतनियुद्धे - य. । २ दानवाँस्ताँस्तदा - घ., देवा वै - ख. । ३ देवान. - ख. । ४ स्वत्वा ये च । घ. । ५ गणेष्विति - घ. ।  
    
465  
ते हन्यमाना दैत्येन्द्रा मृत्युना च यमेन च ।  
त्रातारमलभन्तो वै तत्र तत्रैव बभ्रमुः । ।७।।  
तथा तांस्तत्र तत्रैव भ्रमन्तो जघ्नुरार्दिताः ।  
ततो हाहाकृतः शब्दो६ दानवानां बलेभवत् । ।८ ।।  
साधुसाध्विति देवानां यभं पूजयतामभूत् ।  
अथ प्रह्रादतनयो विरोचन इति श्रुतः । ।९। ।  
स गजेन ततोभ्येत्य देवानां बलमार्दयत्७ ।  
सह तेन महामायो गजेन समधावत । । 8.80.१० ।।  
यमं प्रदक्षिणं कृत्वा द्रोणमेघ इवापरः ।  
स शरैर्बहुभिस्तीक्ष्णैरकुण्ठाग्रैरयोमयैः८ । । ११ ।।  
वरुणञ्च धनेशञ्च वायुञ्चैवाभ्यवर्षत ।  
स सञ्छाद्य तदा भासं भास्करस्य शितैः शरैः ।  
अवाकिरत्तदा देवान् संवर्त्तक इवाम्बुदः । १२।।  
ते शरार्चितसर्वाङ्गा वध्यमानाः पुनः पुनः ।  
क्षणेन समपद्यन्त देवाः सर्वे विचेतसः । । १३ । ।  
यान्तमायान्तमप्राप्तं प्राप्तं दूरस्थमेव च ।  
यं यतो वीक्षते दैत्यस्तं ततोभिजघान सः । । १४। ।  
नित्यायतधनुर्देत्यः परिवेषीव९ भास्करः ।  
दुर्निरीक्ष्यः१० समभवद् युगान्ताग्निरिवोत्थितः । ।१ ५।।  
अथैवमस्यतो व्यास वरुणः कार्मुकं तदा ।  
चिच्छेद सुमहद्धीमाँस्तर्जयन्दानवेश्वरम् ।। १ ६। ।  
वायुस्तीक्ष्णशरैस्तस्य कवचं सर्वतोहरत् ।  
धनेशोशनिघातेन गजमस्य न्यसूदयत् । । १७। ।  
तं तथा निकृतं दृष्टवा बलिर्बाणश्च तावुभौ ।  
प्रह्लादो भ्रातृभिः सार्ध लोकपालानुपाद्रवन् ।।१८।।  
    
६ कृतं सर्वे- ख. । ७ वलमदर्शयत् - ख- । ८ ... यन्मयैः ? - ख. । ९ पारिवेषीव - ख. । १० दुर्निरीक्षः ख.।  
    
466  
तेषामापततामेव लोकपाला महाबलाः ।  
शरैराशीविषाकारैश्चक्ररक्षानपोथयन्११ ।। १ ९। ।  
वायुर्बाणस्य विशिखैः कार्मुकाणि विकर्षतः ।  
चिच्छेद युगपद् व्यास तदद्भुतमिवाभवत् ।।8.80.२ ० ।।  
विच्छिन्नधन्वा स१२ क्रुद्धस्तोमराणि तदासृजत् ।  
चिक्षेप तानि वेगेन वायुरन्यां दिशं पुनः । ।२ १ । ।  
हयाँश्च पुनरेवास्य शरैः सन्नतपर्वभिः ।  
ससूतान् परमायस्तो१३ ह्यनयद्यमसादनम् ।। २२ ।।  
स रथाद्बलिजः क्रोधादवप्लुत्य महाबलः ।  
गदां गृहीत्वा वेगेन श्वसनं समुपाद्रवत् । ।२३ । ।  
तस्यापतत एवाशु सगदस्यानिलस्तथा१४ ।  
शरैराशीविषाकारैर्गदां तां समकृन्तत ।।२४।।  
स निकृत्तगदश्चापि बाणः प्रहरतां वरः ।  
प्रगृह्य तु गदामन्यां चिक्षेप च जहास च ।। २५।।  
तामापतन्तीं वेगेन गदां बाणस्य१५ खेचरीम् ।  
आक्षिप्य वायुर्व्यधमदन्यां दिशमदीनवत् । ।२ ६ ।।  
विरथं तमथालक्ष्य१६ वायुना च भृशार्द्दितम्१७ ।  
पुत्रं बलिर्द्रुतं व्यास स्वरथे१८ समपादयत् । ।२७।।  
तावेकरथसंयत्तौ१९ बभतु२०र्दानवेश्वरौ ।  
सूर्याचन्द्रमसौ यद्वत् पूर्णमास्यां२१ समागतौ ।।२८। ।  
अथ तेषाञ्च तेषाञ्च तद्युद्धमभवत्तदा२२ ।  
. . . .. . . . .. . . . - - - - - - ।  
तान्निरुद्धानथाज्ञाय लोकपालैर्महाबलैः । ।२९। ।  
    
११ न्यपोथयन् - ख. । १२ सं - ख. । १३ परयापस्तो - ख. । १४ भगवाननिलस्तथा - ख. । १५ मानस्य - घ. । १६ विमुखं तमनालक्ष्य - थ. । १७ शरार्दितम् - ख. । १८ सरथे - घ., स्वरथे (?), रथेन - ख. । १९ अथैकरथसम्पन्नौ - घ. । २० बभूवु - ख., बिभिदु - घ. । २१ पौर्णमास्यां - घ. । २२ तद्युद्धमभवद् घोरवत्तदा - घ. ।  
    
467  
निवातकवचाः सर्वे कालकेयाश्च दंशिताः ।  
पौलोमाः सैंहिकेयाश्च शम्बरः कालशम्बरः । ।8.80.३ ० । ।  
अन्धकश्च महादैत्यो हिरण्याक्षश्च विश्रुतः ।  
सर्वे व्यूहममुञ्चन्तो दानवा युद्धलालसाः ।। ३१ । ।  
चक्रुर्वेगं२३ महावेगाः समेघा इव सानवः ।  
तानापतत एवाथ यमो दण्डेन वीर्यवान् ।।३ २। ।  
अवारयत२४ ते तस्थुश्चित्रपट्ट२५ इवार्पिताः ।  
तान् यमस्य भयाद् दैत्यान्२६ दृष्ट्वा सर्वानवस्थितान् ।।३ ३। ।  
अन्धको यममभ्येत्य तिष्ठतिष्ठेति चाब्रवीत् ।  
महता स रथेनैत्य२७ धनुर्विस्फाल्य२८ चासकृत् ।।३४।।  
यमं ललाटे दशभिर्बाणैर्विव्याध वीर्यवान् ।  
पञ्चभिर्महिषं चास्य षड्भिः कालं तथाग्रतः ।।३ ५ ।।  
मृत्युञ्च दशभिश्चैव कृतान्तं चैव सप्तभिः ।  
भ्रामयन् स पुनश्चापमिन्द्रायुधसमप्रभम् ।।३ ६। ।  
ननादाम्बुदवच्चैव पुनर्विव्याध दैवतम् ।  
हिरण्याक्षसुतो ज्येष्ठो ह्यन्धकोहं महाबलः । । ३७। ।  
ब्रह्मणा च वरो दत्तो मह्यमित्यवघोषयन् ।  
तस्यैवं वदतस्तूर्णं सूर्यपुत्रः प्रतापवान् । ।३८ ।।  
रथं चिच्छेद२९ सङ्क्रुद्धो दण्डेन विनिपातयन्३० ।  
सकार्मुके रथे तत्र मथिते ह्यन्धकस्तदा३१ । ।३ ९। ।  
गदामुद्यम्य वेगेन प्रेताधिपमथाद्रवत् ।  
तस्य तां दण्डघातेन गदां सोप्यवचूर्णयत् । ।8.80.४० ।।  
शिरस्येनं पुनः क्रुद्धो दण्डेन समताडयत् ।  
 ' ' ' ' - - - - - - - । ।४१ ।।  
    
२३ ... र्वेगान् - ख । २ अवारयन्त - ख. । २५ .पट्टा - ख. । २६ दैत्या - ख. । २७ रथेनेत्य - ख. । २८ विस्फार्य (?) । २९ धनुश्चिच्छेद (?) । ३० रथे दण्डं न्यपातयत् (?) रथं दण्डेन पातयत् (?) । ३१ ...स्तथा - ख. ।  
    
468  
जितेन्द्रियो मुनिर्यद्वत् स्पृष्टो विषयगोचरैः (?) ।  
अथाप्रतिहतं दण्डमन्धकेन पराहतम् ।।४२ । ।  
पुरः३२ प्रतिहतं दृष्टवा जहसुर्दानवेश्वराः ।  
सिंहनादान् सवादित्रान् बाहुशब्दाँश्च सुस्वरान् । ।४३ । ।  
चक्रुः साध्वन्धकेत्येवं चुक्रुशुश्च मुहुर्मुहुः ।  
अन्धकोपि तदाभ्येत्य नर्दमानो यथार्णवः । ।४४। ।  
तलेनाहत्य३ महिषाद्यमं भूमौ न्यपातयत् ।  
ततो हाहाकृतं देवैर्गृह्णगृह्णेति दानवैः ।।४५।।  
व्यूहभङ्गश्च देवानामभवच्छक्तिनन्दन ।  
अथ मृत्युश्च कालश्च कृतान्तश्चेति ते त्रयः ।।४६। ।  
अन्धकं बहुभिः३४ पाशैर्बबन्धुः क्रोधमूर्च्छिताः ।  
पाशाँश्चैव स दैत्येन्द्रो विच्छिद्य सुमहाबलः ।  
बाहुपाशेन बलवान्कृतान्तमवबध्नत । ।४७। ।  
स बद्धो बाहुपाशेन कृतान्तः क्रोधमूर्छितः ।  
उत्क्षिप्यान्धकमुद्धूतो निनाय बलवान् बलात् ।।४८। ।  
तं नीयमानं सम्प्रेक्ष्य हिरण्याक्षः सुतं स्वकम् ।  
जघान सायकैस्तीक्ष्णैः कृतान्तं सुभृशं दृढम् । ।४९। ।  
तस्य गात्राणि सर्वाणि सन्धीँश्चैव महाबलः ।  
विव्याध निशितैर्बाणैः स विष्टब्धो व्यतिष्ठत । ।8.80.५० ।।  
तं बाणैर्विवृतं३५ दृष्ट्वा देवाः सर्वे सवासवाः ।  
रक्षन्तः समपद्यन्त भीमोद्यतकरायुधाः ।। ५१ ।।  
अथ किखर३६ मृदङ्गवेणुवीणापणवसुघोषकडिण्डिमानकानाम् ।  
असुरसुरबले महान् तदानीं समभवदुग्रतरः३७ स तूर्यनादः३८ । ।५२ ।।  
इति स्कन्दपुराणे युद्धे अशीतितमोध्यायः  
    
३२ पुनः - ख. । ३३ तालानाहत्य - ख. । ३४ बाहुभिः (?) ३। । ३५ वाणविवृतं - ख., बाणैर्विधृतं (?) । ३६ मुरज - घ. । ३७.. .दग्रवर. - ख. । ३८ सतूर्यनादमिति - ख. ।