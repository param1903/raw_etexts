+++
title = "०१०"

+++
सनत्कुमार उत्राच  
तस्मिन्बले तथा१ तेन सोमेनाप्रतिमौजसा ।  
हन्यमाने महामाय: समाश्वस्य तदासुरः ।।१।।  
हिरण्याक्षो दितेः पुत्र इदमाह रुषान्वितः ।  
गरुत्मतः सुतं वीरं रथयन्तारमाहवे२ ।।२।।  
खगेश्वर न ते लज्जा भवतीह रणार्णवे ।  
यन्माम्४ रथेन सङ्ग्रामात्५ त्वं हरस्यन्यतोद्य६ वै ।।३।।  
किं वक्ष्यन्त्यसुराः सर्वे दैत्याश्चैव महाबलाः ।  
राजास्माकं जित: सङ्ख्ये शत्रुभिः शत्रुतापनः ।।४।।  
जीवितैषी परित्यज्य बालानस्मान् ढुरात्मवान्७ ।  
रणादपगतः क्वापि धिङ् मामशुभकारिणम् ।।५।।  
कश्यपस्य सुतो भूत्वा भ्राता दैत्यस्य सम्मतः९ ॥  
हिरण्यकशिपोर्दैत्यो१० महायोगबलान्वितः११ ।। १ ।।६।।  
अग्रतः१२ सर्वदैत्यानां दानवानां तथैव च ।  
राजा स्वामी च शूरश्च१३ निर्जितः शत्रुभिः कथम् ।।७।।  
अथवा देवपक्षस्य त्वं पुत्रो वै गरुत्मतः ।  
तमेव पक्षं भजसे न मां त्वं परिरक्षसे ।८।  
नाहं तव न शक्तोद्य शिरः कायात् सकुण्डलम् ।  
खङ्गेनानेन तीक्ष्णेन छेत्तुं खगकुलाधम ।।९।।  
    
१ तदा - घ ।। २ ...मब्रवीत - ख. ।। ३ रणान्तरे - घ. ॥ ४ त्वं या (मां?) - ख. ॥ ५ सङ्ग्रामे - ख. । ६ वह्5थन्यतोद्य - घ. ।। ७ दुरात्मनाम - ख., दुरात्मनः (? ) ।। ८ .. दुपगत: - ख , .. दद्य - घ. ।। ९ ... सन्तम - घ. । १० हिरण्यकशिपुर्दैत्यो - ख । ११ महामायो बलान्वितः - ख. ।। १२ अग्रणी (?) । १३ वृद्धश्च - ख. ।  
    
509  
मित्रं त्वं मम मन्दस्य पुरा बालसखेति च१४ । ।  
अतः कृत्वाभिरक्षामि१५ गच्छ मुक्तोसि दोषवान् ।।8.91.१०।।  
तस्य तद्वचनं श्रुत्वा रथयन्ता खगेश्वरः । ।  
उवाच श्लक्ष्णया वाचा हिरण्याक्षं महासुरम् ॥११॥  
मा क्रुधो दानवश्रेष्ठ१६ नास्मि दैत्य तवाहितः ।  
तदोपवाहितः१७ क्षिप्रं रणाद् रक्षार्थमेव हि ।।१२।।  
सूताः शास्त्रविदश्चैव ब्रुवते दानवेश्वर ।  
दम्पती रथियन्तारौ परस्परमनुव्रतौ ।।१३।।  
रथिना शस्त्रघातेभ्यो रक्ष्यो यन्ता यथा प्रिया ।  
तेन चैव रथो रक्ष्यो यथा भर्त्ता जयावहः ।।१४। ।  
स भवान् रिपुणा भिन्नो ह्यवबद्धश्च संयुगे ।  
अशक्तः स्यादितीत्येवं मया क्षिप्रमपोहितः१८ ।।१५।।  
आाश्वस्य बलमाधाय१९ पुनर्युद्धेन दंशितः ।  
रिपूञ्जेष्यसि सङ्ग्रामे त्वेवं त्वमपवाहित:२० ।।१६।।  
ये हि कालेपयान्ति स्म काले चायान्ति दंशिताः ।  
तेषान्नासुलभो२१ दैत्य जयो युद्धे महात्मनाम् ॥१७॥  
न चाहमहित: सत्यं हितकृत् तव नित्यदा ।  
मा शङ्कां कुरु दैत्येन्द्र शपे सत्येन सर्वतः ।।१८।।  
न चाप्यविदितं तेद्य२२ कृतो यत् शपथः२३ पुरा ।  
तथैवामृतपश्चाहं न मृत्युर्मम विद्यते२४ ।।१९।।  
अहं गरुत्मतः पुत्रो देवान् हित्वासुरान् श्रितः ।  
तवैव दैत्य स्नेहेन मा शङ्कां त्वं कृथा मयि ।।8.91.२०।।  
एतद्बलं चन्द्रमसा वह्निना चोपपीडितम्२५ ।  
त्राहि क्षिप्रं महाबाहो२६ न शोकं कर्तुमर्हसि ॥२१॥  
    
१४ बालः सखेति च - घ. ।। १५ कृतभिरक्षस्त्वं (? ) ।। १६ नात्र लज्जा दानवेश - घ. ।। १७ तन्नोपवाहितः - ख.। १८ क्षिप्र प्रवाहितः - ख. ।। १९ ... मादाय - ख. ।। २० ...त्येवं - ख., त्वमेवमपवाहितः (?) । २१ तेषान्न सुलभो - ख. ।। २२ न चैव त (त्व) द्भीतो वाक्यै - ख. ।। २३ मे कृतं शपथं - घ., कृतोहमप (म)रः --ख. २४ यतोहममृतं प्राप्य (श्य) चामरत्वमवाप्तवान - घ ।। २५ चोपपीडिताः - ख. ।। २६ महामोहौ - ख. । ।  
    
510  
मायामथ समास्थाय धनुषा वा बलेन वा ।  
जहि शत्रून्महाराज२७ मा२८ रुषन्तु दितेः सुताः ।।२२।।  
सनत्कुमार उवाच  
ततः स तं२९ परिष्वज्य पक्षिराजं महासुरः ।  
अभिदुद्राव वेगेन रथेनाम्बुदनादिना ।२३।।  
तस्यापतत एवाथ सवह्निश्चन्द्रमास्तथा ।  
शरैराशीविषाकारैर्ध्वजं चिच्छिदतुर्युधि ॥२४॥  
ततो ललाटे विद्ध्वैनं तौ देवौ शशिपावकौ ।  
युगान्ताम्बुदवद् व्यास नादमुच्चैः प्रचक्रतुः ।।२५।।  
तयोस्तल्लाघवं दृष्ट्वा हिरण्याक्षः प्रतापवान् ।  
आग्नेयेनास्त्रमुख्येन शिशिरं३० तद् व्यशातयत् ।।२६।।  
तुषारवर्षणं दग्ध्वा ततोसौ मायया पुनः ।  
सम्मोहयित्वा वेगेन राहुर्भूत्वाभिदुद्रुवे३१ ॥२७॥  
स राहुणा तदा तेन ग्रस्यमानः खगेश्वरः ।  
रणं त्यक्त्वान्यतो यातस्ततो देत्यो ननाद ह ।।२८।।  
दानवा ह्यपि ते३२ सर्वे नष्टे तस्मिन् हिमाशये ।  
समाश्वस्य पुनश्चक्रुर्युद्धं सुरगणैः सह ।  
तेम्बुदाशनिसन्नादाः समुद्रसमनादिताः ।२९।।  
दैत्यदानवमहारथाः प्रवरसादिन आश्वसन्तः ।  
- - तनेव युद्धकाङ्क्षिणो दंष्ट्रिण इव महागजा वनसमाश्रिताः ।।8.91.३०।।  
इति स्कन्दपुराणे युद्ध एकनवतितमोध्यायः  
    
२७ शत्रुम्महाराज – ख। २८ – तु – ख। २९ – सन्तं – ख। ३० – तिमिरं – ख।  
३१ विदुद्रुवे - ख. । ३२ – पिहिते – ख  
    
511  
सनत्कुमार उवाच  
नक्षत्राधिपतिं दृष्ट्वा भगवान् हव्यवाहनः ।  
विद्रुतं दानवभयात् पदातिर्योद्धुमुद्यतः१ ॥१॥  
स शरैर्दानवरथं ससूतं सहवाजिनम्२ ।  
सध्वजं सपताकञ्च भस्मसायुज्यमानयत्३ ।।२।।  
ततोस्य कार्मुकं दिव्यं शरेणानतपर्वणा ।  
विज्यं चकार सङ्क्रुद्धस्तिष्ठतिष्ठेति चाब्रवीत् ।।३।।  
अथान्धकश्च राहुश्च प्रह्लादो मय एव च ।  
अन्ये च दानवश्रेष्ठाः कृशानुं पर्यवारयन् ।।४।।  
सोवप्लुत्य तदा तेषां धनूंषि च च रथाँस्तथा ।  
ध्वजानि च विचित्राणि ददाह च ररास च ।॥५॥  
कवचानि विचित्राणि शिरांसि च वसूत्तमः ।  
ददाह विकृताकारो नादयन् सर्वतोदिशः ।।६।।  
हाहेति नदतां तत्र भगवान् ह्यव्यवाहनः ।  
जिह्वा दह्न्४ बभौ व्यास गुहायां दीपवत् स्थितः ।।७।।  
केषाञ्चित् प्रदहत् तानि दानवानां मुखानि सः ।  
पङ्कजानीव५ फुल्लानि तिमिरारिर्महाप्रभः ॥८॥  
केषाञ्चित्तु गजेन्द्राणां करान् काञ्चनभूषितान् ।  
ददाह भगवान् वह्निर्दावाग्निर्भुजगानिव ।।९।।  
शरान् शराशनाञ्चैव तथा खङ्गपरिच्छदान् ।  
ददाह भगवान् वह्निर्हस्त्यश्वमपि सर्वशः ।।8.92.१०।।  
ते हन्यमाना दैत्येन्द्रा विशस्त्रा दुःखिता भृशम् ।  
भ्रमन्ति वितनुत्राश्च तत्र तत्रैव - --७ ॥११॥  
तेषां वह्निप्रदीप्तानां दह्यतां सुरविद्विषाम् ।  
हिरण्याक्षः स्वयं राजा पर्जन्यः समपद्यत ।।१२।।  
    
१ ...र्यमथागतः (योद्धुमागत:?) - ख., समधावत - घ. ।। २ ...सहवाजिन: - ख. ।। ३ पादयत् - ख. । ४ दन्तं – ख. ॥ ५ .. निव - ख. ।। ६ ध्वजपरिच्छदान् (?) । ७ सर्वकृत. ? - ख., सर्पवत् (?) ।  
    
512  
स मेघभूतो दैत्येन्द्रस्तमग्निं वृष्टिभिस्तदा ।  
प्रशामयत८ वेगेन संवर्त्तक इवाम्बुदः ।।१३।।  
तं प्रशान्तं तदालक्ष्य विधुरं हृव्यवाह्नम् ।  
विप्रचित्तिः शरैस्तीक्ष्णैर्ललाटे समवाकिरत् ।।१४।।  
ततोस्य नदतो भूयो मयो दानवसत्तमः ।  
मुखे शरान् महाघोरान्निचखान महासुरः ॥१५॥  
तस्य तेन तदा व्यास मुखे भिन्नस्य दारुणः ।  
उत्तस्थौ वायुवद् धूमः शरीरादञ्जनोपमः ।।१६।।  
तेन धूमेन९ खञ्चैव दिवं भूश्चैव सर्वशः ।  
पूरिता महता१० व्यास न प्राज्ञायत११ किञ्चन ॥१७॥  
तेन शब्देन सञ्ज्ञाभिर्नामविश्रावणैरपि ।  
करस्पर्शैस्तदा१२ न्योन्यमनयद्यमसादनम् ।।१८।।  
न देवो ज्ञायते तत्र न दैत्यो दानवोपि वा ।  
अजानन्तस्ततस्तत्र संस्थामेतां१३ प्रचक्रिरे । । १९ । ।  
आटिं दैत्याः प्रकुर्वन्त बक इत्येव देवताः ।  
बकं वदन्ति ये तत्र दैत्यास्तान् व्यह्नँस्तदा ।।8.92.२०।।  
आाटिं ब्रुवाणश्च सुरा इत्येवं तद् व्यवर्तत१४ ।  
एवम्भूतमभूद्युद्धं१५ वर्षाणां तु१६ सहस्रकम्१७ ।। ७ ।।  
महद्भयं वै१८ दैत्यानामन्धकारे सुरैस्सह ।।२१।।  
तदन्धकारे सुमहाभयङ्करं तदाभवद्युद्धमतीव दारुणम् ।  
जगद्विनाशाय जगद्धितैषिणां सुरासुराणां रुधिरौघनिस्रवम्१९ ॥२२॥  
इति स्कन्दपुराणे युद्धे द्विनवतितमोध्यायः  
    
८ प्रशमेयत - ख., प्राशामयत् (?) । ९ धूपेन - ख । १० महतो - ख. ॥ ११ प्रज्ञायत - ख. । १२....स्तथा (?) ।। १३ सञ्ज्ञामेतां (?), सङ्ग्रामं तं - घ. ।। १४ ...ध्यवर्तत (?) ।। १५ एतद्भूतमयुध्यन्तु - ख । १६ वै - ख. ।। १७ महद्भय - ख. घ., तदभूत्सञ्ज्ञया युद्धं मूर्खाणां वै महद् भयम् - घ. ।। १८ सहस्रमेकं - ख. । १९ विस्रुतं - घ. । -  
    
513  
सनत्कुमार उवाच  
अथासौ तेन कालेन केतुरग्नेः१ समुत्थितः ।  
वायुनाभिहतश्चैव अगच्छद् विलयं भृशम् ।।१ ।।  
ततः समभवद् व्योम विमलं सर्वमेव हि ।  
अपश्यन्त सुरास्सर्वे दैत्याश्चैव परस्परम् ।।२ ।।  
ततः शङ्खाश्च भेर्यश्च पटहाडम्बरास्तथा ।  
सुघोषका डिण्डिमाश्च भग्ना भेर्यश्च सर्वशः ।।३।।  
बलद्वयेप्यवाद्यन्त शतशोथ सहस्रशः ।  
अथ शक्रश्च देवेन्द्रो यमो वैश्रवणस्तथा ।।४।।  
पूषा भगश्च द्वावेतौ अर्यमा मित्र एव च ।  
जयन्तो मरुतश्चैव रुद्रादित्याश्च सर्वशः ।।५ ।।  
वेगेन सुमहावेगा ममृदुर्दानवं बलम् ।  
तत्र चामीकराभासं प्रगृह्य बलवद्धनुः ।।६।।  
यमो दण्डेन दैत्येन्द्राननयद्यमसादनम् ।  
स पञ्चभिः शरैर्विद्ध्वा हिरण्याक्षं महाबलम् ।।७।।  
अश्वाँश्चैकैकशः सर्वान् जहास च ननाद च ।  
तस्य सर्वे तदायस्ता दैत्यदानवसत्तमाः । ।८।।  
शरानाशीविषाकारान् व्यसृजन् विकृताशनान् ।  
तान् स चिच्छेद समरे त्रिधैकैकं लघुक्रियः ।।९ ।।  
पुनश्च विशिखै५र्घोरैरर्दयत् प्रहसन्निव ।  
ततोन्धकस्य यन्तारं रथञ्च सहवाजिभिः । ।8.93.१ ०।।  
किङ्करेण६ महावीर्यो यमो निन्ये स्वकं पुरम्७ ।  
ततोन्धको गदापाणिर्युगान्ताम्बुदवन्नदन् ।।१ १ ।।  
अभ्यधावद्यमं तूर्णम तिष्ठतिष्ठेति चाब्रवीत् ।  
तस्य वज्रेण देवेन्द्रो गदां हेमपरिष्कृताम् ।।१ २।।  
    
१ रुग्रैः (रुग्रः) - घ. । २ ह - ख. । ३ दैत्येन्द्रो - ख । ४ व्यसृञ्जन् - ख. । ५ निशितै - ख. । ६ किङ्कारेण (?)- ख. । ७ पुनः - ख ।  
    
514  
    
    
बिभेद शतधा८ व्यास सापतद् भुव्यवस्थिता ।  
तं विशस्त्रं विकवचं कृत्वा ते देवसत्तमाः ।।१ ३ ।।  
युगपच्छस्त्रवर्षेण ताडयामासुराहवे ।  
यमो दण्डेन तं मूर्ध्नि शक्रो वज्रेण चाहनत् ।।१४।।  
वित्तदोशनिना चैव पाशेन वरुणस्तथा ।  
अन्ये चान्यैस्तथा देवा ह्यमोघैरायुधोत्तमैः ।।१ ५।।  
अभ्यधावन्नसंरब्धा हतस्त्वमिति वादिनः ।  
न चैव तस्य दैत्यस्य दुःखं तत्राभवत्तदा ।। १६। ।  
सोपि दैत्यस्ततोत्पत्य९ पुण्डस्यास्थाय१० पृष्ठतः ।  
यमं मुष्टिप्रहारेण पुण्डाद् भूमावपातयत् ।। १७।।  
तथेन्द्रस्य गजं भूयो पुच्छे सङ्गृह्य वेगवान् ।  
भ्रामयित्वाक्षिपद् दूरे नष्टस्त्वमिति चाब्रवीत् ।।१८।।  
ततो धनेशस्य पुनः शिविकां कामगामिनीम् ।  
आक्षिप्य११ बहुधा दैत्यो व्यधमत् क्रोधमूर्छितः । ।१ ९।।  
ततो गजैर्गजान् निघ्नत्१२ पदातीँश्च पदातिभिः ।  
रथं रथेन च रणे हयाँश्च हयसादिभिः । ।8.93.२० ।।  
पुनर्गजे१३ महेन्द्रस्य हन्यमानोपि१४ संयुगे ।  
समुत्प्लुत्य१५ तदा शक्रं गजस्कन्धान्न्यपातयत् ।।२१ ।।  
तस्य तत् कर्म संवीक्ष्य दानवेन्द्रस्य संयुगे ।  
सर्वे देवा दिशः सर्वाः प्रनष्टा जीवितार्थिनः ।।२२ ।।  
पूर्वेण भगवानिन्द्रः सहादित्यः१६ सलोकपः ।  
दक्षिणेन तथा रुद्रा वसवश्चाश्विनावपि ।।२३ ।।  
प्रतीचीं यक्षरक्षांसि पिशाचाः पन्नगैः सह ।  
उत्तरेण तथान्ये च प्रपद्यन्त१७ यथा मृगाः ।।२४।।  
    
८ स तथा - ख. । ९ स.. तदोत्पत्य - घ. । १० पुण्डमास्थाय - घ. । ११ आदाय - घ. । १२ निघ्नन् - ख । १३ पुनर्गजं - ख. । १४ हन्यमानञ्च - घ. । १५ अवप्लुत्य - ख । १६ सहादित्यैः - ख । १७ पलायन्त(?)।  
    
515  
तेषु भग्नेषु दैत्येन्द्राः पृष्ठतो विकृतायुधाः ।  
अभ्यधावन्त गर्जन्तो भयं तेषां व्यदर्शयन् ।।२५। ।  
ततो मुहूर्त्तं ते गत्वा हिरण्याक्षेण वारिताः ।  
निवृत्ताः समतिष्ठन्त सर्वेमर्षवशं१८ गताः । । २६।।  
अथोवाच ततः क्रुद्धान् हिरण्याक्षो हसन्निव ।  
दैत्यदानवनाथाँस्तानिदं वचनकोविदः ।।२७।।  
किमेभिरबलैरद्य१९ युष्माकं दैत्यदानवाः ।  
अवबद्धैश्च रुद्धैश्च मृतसञ्ज्ञै२०र्दुरात्मभिः ।।२८ ।।  
हतास्ते नात्र सन्देहो येषां राज्यमिदं धृतम्२१ ।  
नैषां जीवितमद्यास्ति मा त्वरध्वं सुबालिशाः ।।२९ ।  
अबलानपि संरब्धान्निराशान् जीवितैषिणः ।  
अवद्ध्येति बलाच्चैव दुर्जयाश्च न संशयः(?) ।।8.93.३ ० ।।  
सङ्गमोक्षन्निदानीञ्च ल - - - - - सव ( ?) ।  
- - - - - - - - इत्युवाच सदोशनाः (?) ।।३ १।।  
यदेतद्राज्यमित्याहुः प्राणा ह्येते महात्मनाम, ।  
स तेषां हरति प्राणान् यस्तेषां राज्यमाहरेत् ।।३२।।  
तेषामद्य हृ - - - - - - - तसमैः सुरैः ।  
आपूरयाम२२ स्थानानि देवानां दानवेश्वराः ।।३३ । ।  
सनत्कुमार उवाच  
ततस्ते सहिरण्याक्षाः प्राविशन्नमरावतीम् ।  
रत्नानि जगृहुर्व्यास विजयं चावघोषयन् । ।३४। ।  
आरक्षमामनुस्तत्र चक्षु२३राप्तैश्च तेसुराः ।  
आश्वासयन्त पौरांश्च तथा प्रकृतयश्च ह ।।३ ५।।  
 - - मिति तथार्घेण तथैवोपायनैर्वरैः ।  
आशीर्भिश्चासुरश्रेष्ठं हिरण्याक्षं प्रणेमिरे । ।३६। ।  
    
१८ मन्युवशं - ख. । १९... रत्र - ख. । २० भृतसञ्ज्ञै - ख. । २१ हृतम् (?) । २२ मा - ख. । २३ चख्यु (?) ।  
    
516  
तान् समाश्वास्य२४ दैत्येन्द्रो ह्यध्यस्य च वरासनम् ।  
कार्याणि कृत्वा सर्वेषामगच्छद् वरुणालयम् ।।३७।।  
ते सिंहनादैर्विविधैश्च वाद्यैः प्रवल्गनास्फोटितकूजितैश्च ।  
महासुरा२५ दानवराजसिंहं जग्मुस्समन्तात् परिवार्य सर्वे ।।३८। ।  
इति स्कन्दपुराणे वरुणालयगमने त्रिणवतितमोध्यायः  
    
सनत्कुमार उवाच  
तमापतन्तं वेगेन गरुत्मन्तमिवाहवे ।  
दृष्टवा वरुणपुत्रास्ते पित्रा सह विदुद्रुवुः ।। १ । ।  
दैत्याश्चापि हि ते सर्वे प्राप्य तद्वरुणालयम् ।  
व्यूढस्कन्धा व्यतिष्ठन्त व्यसृजंस्तत्पुरं प्रति ।।२। ।  
दूतं वातापिनं चैव राज्ञा प्रेषितमूर्जितम् ।  
स गत्वा तां पुरीं रम्यां प्रविश्य च महासुरः ।। ३ । ।  
पौरैः सुपूजितो व्यास प्राहेदं तान् सुगर्वितः ।  
राजा सर्वस्य लोकस्य दैत्यदानवनन्दनः ।।४। ।  
कश्यपस्य सुतः श्रीमान् हिरण्याक्षः प्रतापवान् ।  
जित्वा सर्वान् सुरान् सङ्ख्ये आज्ञापयति वस्सदा ।।५। ।  
यूयं शृणुत सर्वे मे आज्ञां कुरुत चैव१ हि ।  
आनयध्वं च रत्नानि परित्यजत देवताः । ।६। ।  
देवपक्षोत्र यः कश्चित् पुरे प्रतिवसत्युत२ ।  
अभयं तस्य३ यच्छामि यातु देवानभीतवत्४ । ।७। ।  
नारदाद्याश्च ऋषयस्तं समासाद्य दैत्यकम्५ ।  
ऊचुस्तमसुरं व्यास सान्त्वयुक्तमिदं तदा । ।८। ।  
    
२४ सम श्वस्य - ख. । २५ महासुरं - ख. । .  
    
१ कुरु तथैव - ख. । २ प्रतिवसन्त्युत - ख । ३ अयन्तस्य प्रयच्छामि - ख. । ४... न्नभीतवत् - ख, इतः परं पत्रमेकं खण्डितं खपुस्तके । ५ इतः पूर्वं खपुस्तके इव घ पुस्तकेपि कियानंशः खण्डितः ।  
    
    
517  
राजा भोजो विराट् सम्राट् भूपतिः क्षत्रियो नृपः ।  
य एभिः स्तूयते शब्दैः कस्तन्नार्च्चयते६ बुधः७ ।।९।।  
स त्वं राजा च भोजश्च विराट् सम्राट् तथैव च ।  
भूपतिः क्षत्रियश्चैव नृपः सर्वसहस्तथा ।।8.94.१ ०।।  
निर्जिताः सुमहावीर्यास्त्वया देवाः सवासवाः ।  
कस्त्वया सदृशो लोके बाह्यैकम्८ रुद्रमीश्वरम् ।।११ ।।  
त्वं पाता सर्वलोकानां हर्त्ता स्रष्टा तथैव च ।  
कस्तवाज्ञां महाराज प्रतिहन्याद् दुरात्मवान् ।।१२।।  
वयम्९ च सर्वे दैत्येन्द्र वरमिच्छाम१० दानव ।  
वरदस्त्वं हि भूतानामस्माकं वरदो भव ।।१३।।  
सनत्कुमार उवाच  
तेषां तद्वचनं श्रुत्वा वरदोस्मीति सोब्रवीत् ।  
ऊचुस्ते दैत्यराजानं तदा वचनकोविदाः ।।१४। ।  
ऋषय ऊचुः  
यदेतदुक्तं भवता नरकव्याधिमृत्युषु ।  
न तथा तद् भवेद् दैत्य एष नो दीयतां वरः ।।१५।।  
दैत्य उवाच  
मम प्रतिज्ञा विप्रेन्द्राः पूर्वमेव तपोधनाः ।  
लोकानां सुखमेधेयं राजा लोकस्य यद्यहम् ।।१६।।  
न तथा तत् करिष्यामि यद्यहं मुनिसत्तमाः११ ।  
मिथ्याप्रतिज्ञः स्यां चाहमसत्यश्च दुरात्मवान् । ।१७।।  
तस्मादन्यद्१२ भवन्तो मां वर याचन्तु१३ सुप्रियम् ।  
कर्तास्मि तं तथा सर्वं याचेहं१४ शिरसा ह वः । ।१ ८। ।  
    
६ ...श्रयते - घ. । ७ बुधैः - घ. । ८ त्यक्त्वैकं (?) । ९ यमं - घ. । १० वरमिच्छामि - घ. । ११ ऋषिसत्तमाः - घ. । १२ ...दन्यं - (?) । १३ याचत - घ. । १४.. .चेयं - घ. ।  
    
518  
सनत्कुमार उवाच  
तस्य तद्वचनं श्रुत्वा ऋषयः सर्व एव ते ।  
हिरण्याक्षमिदं व्यास पुनरेवाब्रुवन्१५ विभुम् ।।१९।।  
ऋषय ऊचुः  
लोकधर्मप्रवृत्त्यर्थं ब्रह्मणा दैत्यपुङ्गव ।  
कृतमेतत् पुरा सर्वं धर्मश्चापि प्रवर्तितः ।।8.94.२०।।  
समीक्ष्य चैतल्लोकस्य धर्मश्चापि१६ प्रवर्त्तितः ।  
नाभूतस्तद् भवेद् दैत्य इति नो वरदो भव ।।२१।।  
प्रतिज्ञा प्रभवेत् सा यल्लोकानां१७ दुःखवर्जनम् ।  
तच्च तस्मान्न नश्येत ब्रह्मणः१८ कृतिरव्यया ।।२२।।  
यावत्त्वं दैत्य लोकस्य राजा ह्यसि१९ प्रभुश्च ह ।  
एवं त्वयानृणत्वं२० च ब्रह्मणो२१द्य कृतं२२ भवेत् ।।२३।।  
तेषां स वचनं श्रुत्वा ऋषीन् निश्चित्य दैत्यराट् ।  
ये२३ द्रोहाःशक्रपक्षाश्च ममाज्ञाभङ्गकारिणः । २४।।  
तेषामेव भवेन्मृत्युर्नरकेषु च यातनाः ।  
एतदाह तदा राजा ते चाप्यूचुर्नराधिपम् । ।२५।।  
एवमस्त्विति तां२४श्चोक्त्वा यातनामोक्षमादिशत् ।  
स मुक्त्वा नारकान्२५ सर्वान् ददौ स्थानस्य रक्षणम् ।।२६।।  
पितृराजानमनघ विप्रचित्तिं महाबलम् ।  
ततोवघुष्य स जयं पूजयित्वा तु तान्द्विजान् ।  
जगाम धनदावासं हिरण्याक्षो महाबलः ।।२७।।  
ते तां धनेशस्य पुरीं महाबला विनादयन्तोन्न्धकपालितास्तदा ।  
हिरण्यनेत्रं परिवार्य२६ दानवास्तदाभिजग्मुर्जलदा इवाचलम् ।।२८।।  
इति स्कन्दपुराणे हिरण्याक्षदिग्विजये यमलोकाभिगमनो नाम चतुर्णवतितमोध्यायः  
      
१५ ..ब्रवीद् - घ. । १६ धर्मस्यापि - घ । १७ द्यायं लोकानां - घ. । १८ तस्यैतद् ब्रह्मणः - घ. । १९ ह्यासीत्- घ । २० स वामृणत्वं - घ । २१ ब्रह्मणा - घ. । २२ कृति - ध. । २३ यो - घ. । २४ त्वां - घ. । २५ वरदान् - घ. । २६ प्रविदार्य - घ. ।  
    
519  
सनत्कुमार उवाच  
तथा१ लङ्काम्२ समासाद्य धनेशस्य पुरीं शुभाम् ।  
अदूरे तस्थुरुद्धूताः सन्नद्धकवचायुधाः ।।१।।  
अवस्थिताँस्तथा दृष्ट्वा दानवान्३ बलदर्पितान् ।  
लङ्कानिवासिनः४ सर्वे निधिपालास्तथैव च ।।२।।  
निधयः शङ्खपद्माद्या ऋषयश्च तपोधनाः ।  
अर्घं रत्नानि५ चादाय दानवाय न्यवेदयन्६ ।।३।।  
ऊचुश्च तव दैत्येन्द्र वयं वश्या न संशयः ।  
किङ्कराश्च प्रशाध्यस्मान् यथावद्दानवेश्वर७ ।।४।।  
हिरण्याक्ष उवाच  
मा भीर्भवतु वो यक्षा मम यूयं न संशयः ।  
अयं राजा हि वः श्रेष्ठो हिरण्यकशिपोः सुतः ।।५।।  
प्रह्लादो देवसङ्घानां सर्वेषां विप्रबाधनः ।  
ततस्तं तत्र संस्थाप्य धनेशं दैत्यपुङ्गवम् ।। ६।।  
अन्येषां देवसङ्घानां स्थानान्यापूरयत्पुनः ।  
संस्थाप्य सर्वस्थानेषु स्थानिनो दानवेश्वरान् ।।७।। अन्धकन्त्वमरावत्या८मिन्द्रत्वेनाभ्यषेचयत् ।  
भूर्ल्लोकञ्चाखिलं दैत्यः स्वयमेवान्वशासत९ ।।८।।  
भूयश्च धनुरादाय सशरं सूर्यसन्निभः१० ।  
दैत्येन्द्रो मेदिनीं प्राह ममात्मानं विदर्शय११ ।।९।।  
सा भीता तस्य दैत्यस्य वेपमाना कृताञ्जलिः१२ ।  
जयेत्युक्त्वाग्रतस्तस्थौ विष्णोर्लक्ष्मीरिवापरा ।।8.95.१ ० ।।  
तां मृगीमिव शार्दूलो भुजङ्गीमिव पक्षिराट् ।  
शार्दूलीं सिम्ह इव च सिंहीं शरभराडिव ।।११ ।।  
    
१ ततो (?) । २ लङ्कां - घ । ३ धनदो - ख । ४ अलकावासिनः - घ. । ५ अर्घरत्नानि - ख. । ६ निवेदयन् - ख. । ७ देवो धनेश्वरः - घ., नरेश्वरः ख । ८... स्त्वमरावत्यां - ख. । ९,.. न्वशासते ख. । १० सूर्यसन्निभं - ख. । ११ मम त्वं वै निदर्शय - घ., ' वदेशत - ख. । १२ कृताञ्जली - ख. ।  
    
520  
    
    
हंसीं काक इव क्षुद्रो मयूरी मद्गुराडिव१३ ।  
तथा तां स दितेः पुत्रो जग्राह रुषिताननः ।  
उवाच चैव१४ संरब्धस्तां देवीं भयविह्वलाम् । । १ २।।  
तवाहं वसुधे भर्त्ता ब्रह्मणा प्रकृतः शुभे ।  
मान्यं१५ पतिं त्वमिच्छेथा रक्षिष्येहं ततो हि ते । ।१ ३ । ।  
सनत्कुमार उवाच  
ततो रसातलं१६ गत्वा स्वपुरस्य समीपतः ।  
बबद्ध नागपाशैस्तां दुष्टामिव यथाङ्गनाम् ।।१४।।  
ततोचलेन दैत्येन्द्रः शङ्खेन सुमहाबलः ।  
आर्त्तां रुरोध१७ दुष्टश्च१८ कन्दरामिव वीर्यवान्१९ ।।१५।।  
ततोस्या रक्षणे नित्यमुद्युक्तान् रक्षिणो दधौ२०।  
किङ्करान्नाम दैत्येन्द्रान् सहस्राणि चतुर्दश ।। १६ ।।  
स तथा तद्विधायैव दैत्येन्द्रस्तुष्टिमान् बभौ ।  
कृषीबल इव क्षेत्रं सुनिष्पन्नं समीक्ष्य च । । १७।।  
कृतकृत्योहमित्येव बुद्धिं चक्रे स पार्थिवः ।  
संयुज्य स्वसुतं ज्येष्ठं दारैः साधुरिवात्मवान् । ।१८। ।  
अन्तरं न च तस्यान्यः२१ कश्चित्प्राप्नोति सुव्रत२२ ।  
स्वसहायस्य२३ विप्रस्य यथा दम्भेन वर्ततः । ।१९। ।  
यजध्वं२४ दानवास्सर्वे विप्रान्पूजयतेति च ।  
देवञ्च शूलिनं सर्वे नमस्यत२५ पुनः पुनः ।।8.95.२० ।।  
धर्ममेव निषेवध्वमिति सोज्ञापयत्तदा ।  
न तस्या२६ धार्मिकः कश्चिद् दैत्यो वा दानवोपि वा ।।२१।।  
    
१३ डङगुराडिव - ख. । १४ दैवे - ख । १५ नान्यं - घ. । १६ अथ पृथ्वीं ततो - घ. । १७ ददज - ख. । १८ दुष्टस्य - ख । १९ राजाक्रम्य विनष्टां तां भर्ता स्वामीव योषितम् - घ । २. ददौ - ख. घ. । २१ तस्यान्यत् - ख. । २२ सुव्रतः - ख- घ. । २३ असहायस्य - घ. । २४ जयध्वं - ख. । २५ नमस्य च - ख. । २६ तस्य - ख. ।  
    
521  
    
    
    
    
राज्येभवद् दुराचार२७स्तस्मिन्२८ राज्यं प्रशासति ।  
स्वयमेव स वायुश्च चन्द्रशाः सूर्य एव च२९ । । २२ । ।  
अभवद् व्यास लोकेषु तपोबलसमन्वितः ।  
ओषध्यः स्ववमुद्भूतास्तस्मिन् राजनि शासति ३० । । २३ । ।  
विना कृष्टिं३१ सं भवन्ति सर्वलोकस्य साधिकाः३२ ।  
स एव तास्समादाय३३ क्षरं३४ नयति दैत्यराट् । । २४। ।  
स एवामर्दयच्चापि निनाय च पुनर्गृहान्।  
स एव दण्डिकोभूच्च दण्डश्चैव३५ स एव हि । । २५ । ।  
स एव योगात्३६ सर्वत्र चौराद्३७ रक्षति नित्यदा ।  
न तस्य व्याधितः कश्चिन्म्रियते वापि कश्चन । । २६ । ।  
परदारप्रसक्तो वा पिशुनो वापि कर्हिचि तु ।  
हिंसका न च तस्यासन्न चाप्यधार्मिकाः क्वचित् । । २७। ।  
पल्वलानि तडागानि सरित्प्रस्रवणानि च ।  
विना वृष्ट्या३८ भवन्त्येते सर्वत्रैव च सुस्थितम् । । २८ । ।  
न सन्ति तस्य रक्षांसि न पिशाचाश्च हिंस्रिणः ।  
ईतयश्च न सन्त्यस्य न द्वन्द्वानि च कानिचित् । । २९ । ।  
न जुह्वते तदा वह्निं विप्रास्तस्मिँस्तु राजनि ।  
नाधीयते यजन्ते वा एकवर्णमभूत्तदा । । 8.95.३० । ।  
भृगवो येभवन् विप्रा दानवानां मुदावहाः ।  
अधीयते३९ यजन्ते च एवं त व्यास सर्वशः । । ३१ । ।  
हृष्टपुष्टमभूत्४० सर्वं४१ व्याधिदुःखविवर्जितम्४२ ।  
वर्णाश्रम४३ परित्यक्तं सर्वलोकसमं४४ जगत् । । ३२ । ।  
    
२७ दुराचार ख। २८ इति - ख । २९ हि - ख । ३० राज्यं प्रशासति (?) । ३१ वृष्टि - ख, कृष्टं - घ । ३२ वै कृषिः - घ, साधिका ख । ३३ ताम्समादाय - घ, समास्थाय (धाय) (?) । ३४ स्वयं - घ । ३५ दण्डाच्चैव - ख । ३६ यं गान् - ख । ३७ चौरान् - ख । ३८ वृष्टिं - घ । ३९ -अध्याय (?) - ख. । ८० पुष्टधस्तैश्च ते - ख ४१ सर्व - ख. । ४२. विवर्जिताः - ख. । ४३ कर्म्माश्रम (धर्मा...) - ख, वर्णाश्रय - घ । ४४ कर्मणोपस ( श) मं - घ. ।  
    
522  
तन्नृत्यगीतोत्सवनित्ययुक्तं सुखप्रसुप्तं रतिकार्ययुक्तम् ।  
जगद् बभौ राजनि दैत्यदेवे४५ हिरण्यनेत्रे दितिनन्दनेति४६ ।।३३ ।।  
इति स्कन्दपुराणे हिरण्याक्षराज्यवर्णनो नाम पञ्चनवतितमोध्यायः  
    
व्यास उवाच  
तथा राजनि दैत्येन्द्रे त्रैलोक्याधिपतौ शुभे ।  
धरण्याञ्चैव बद्धायां सुखितासु प्रजासु च ।।१।।  
स्थानेभ्यश्च्याविता देवा ह्यप्रतिष्ठा महाबलाः ।  
किमकुर्वत१ दुःखार्त्ता एतन्मे२ शम्स सर्वशः ।।२।।  
सनत्कुमार उवाच  
शृणुष्व धर्म (?) देवानामवस्था या बभूव ह ।  
यदकुर्वत३ दुःखार्त्तास्तत्र सर्वे यथाक्रमम् ।।३।।  
हव्यवाहोग्निरभवद्देवानां भागवर्द्धनः ।  
तं निरस्य तदा दैत्यो वह्निमन्यं चकार ह ।।४।।  
तस्मिन्कर्मणि विप्रेन्द्र मन्त्रास्तदनुगाभवन् ।  
दैत्यदानवभागानां वक्तारः शुभसाधकाः । ।५।।  
ततो यज्ञः स्वयं दैत्यानुपतस्थे महात्मनः ।  
यज्ञे गते च दैत्येन्द्रान्देवाः सर्वे मृता इव ।।६।।  
अभवन्नष्टसञ्ज्ञाश्च मन्दवीर्यपराक्रमाः ।  
निःश्रीकाश्च निरुद्योगा निराक्रन्दा समुत्सुकाः ।।७।।  
मन्त्रदग्धा यथा सर्पा वज्रपिष्टा यथाचलाः ।  
गरुत्मताभिसन्दष्टाः पन्नगा इव निर्विषाः ।।८।।  
    
    
४५ दैत्यनायके - घ. । ४६ दानवेन्द्रः - घ ।  
१ किमकुर्वन्त - ख. । २ एतन्नः - ख. । ३ यदकुर्वन्त - ख. । ४ इवाचलाः - ख. ।  
    
523  
    
विहीनाद्भि५र्यथा वृक्षा बान्धवैर्वापि योषितः ।  
तथा ते दैवता६ व्यास हृतराज्या हृतश्रियः । ।९। ।  
चिन्तयन्ति हृदा चैव शुष्यन्ति७ विलपन्ति च ।  
अथ देवः स्वयम्भूस्तान् ज्ञात्वा देवाँस्तथाविधान् । । 8.96.१० । ।  
विमानेनार्कवर्णेन प्रोवाचेदं पितामहः ।  
भो देवा नष्टसञ्ज्ञा स्थ किमर्थं दुःखिता भृशम् ।  
तपोयोगबलं वोद्य ददामि सुरपुङ्गवाः ।।११ ।।  
यूयं लोकस्य कर्तारो हर्तारश्चैव सर्वशः ।  
न युक्तं भवतामेतत् क्लीबवत् स्थातुमद्य वै । ।१२। ।  
स्वीयं योगं मदीयञ्च८ त्यक्त्वा दुःखं महाबलाः ।  
प्रतिपद्यत मा शोके स्वयं देवाः प्रवर्तत ।।१३ ।।  
न तमो भास्कराद्युक्तं न सोमादुष्णता यथा ।  
नाग्नेर्यथा तुषारश्च९ नामृतं भुजगादपि ।।१४। ।  
नासाधोः साधुभावश्च न कुलीनादशोभनम् ।  
नाधर्मो१० नियमेभ्यश्च न वेदेभ्यश्च दुर्मतिः ।। १ ५।।  
तथा न युक्तं युष्माकमिदं देवा११ महात्मनाम् ।  
आपत्सु न१२ विषीदन्ति ये केचित्तेजसा१३ स्थिताः । ।१६।।  
ते१४ यूयमापदं प्राप्य न शोकं कर्तुमर्हथ ।  
मा भवन्तोवसीदन्तु राज्यं भूयो भविष्यति ।। १७।।  
महायोगबलोपेतो हिरण्याक्षोद्य देवताः ।  
अशक्यो हन्तुमल्पेन तेजसा दितिनन्दनः । ।१८।।  
प्रतीक्षन्तु१५ भवन्तोस्य तपसः क्षयमव्ययाः ।  
क्षीणे तपसि दैत्येन्द्रं युद्धे१६ विष्णुर्वधिष्यति१७ ।।१ ९। ।  
    
५ विशाखाभि - घ. । ६ देवता - ख । ७ मुह्यन्ति - घ । ८ स्वयं - घ.,... स्तथा यो धर्मं - ख. । ९ नाग्ने स्तुथारश्च यथा - ख. । १० नाधर्मा - ख. । ११.. मिमं देवा - ख., देवानां च - घ. । १२ च - ख. । १३.. त्तेजसि - घ. । १४ ये - ख. । १५ प्रतीक्षन्तां (?) । १६ युधि - घ. । १७ र्हनिष्यति - ख. ।  
    
524  
    
    
सनत्कुमार उवाच  
त एवं ब्रह्मणा प्रोक्ता लब्धयोगाः१८ सुरेश्वराः ।  
प्रणम्य सर्वभूतानां स्रष्टारमिदमब्रुवन्१९ । ।8.96.२० । ।  
हृतानि नो महायोगस्थानानि दितिनन्दनैः ।  
क्व तिष्ठाम वयं ब्रूहि दिश नः स्थानमव्ययम् ।।२१ ।।  
ब्रह्मोवाच  
हृतानि सर्वस्थानानि युष्माकं विदितञ्च२० मे ।  
शृणुध्वं यत्र वस्तव्यं२१ युष्माभिर्योगमायया ।।२२।।  
यूयं सर्वे शरीरेषु२२ योगाद् विशत२३ सत्तमाः ।  
प्रजानां सर्वतो देवास्ततो वृत्तिमवाप्स्यथ ।।२३।।  
तेषा२४मशितपीतैश्च संस्कारैश्च पृथग्विधैः ।  
पृथिवी नागबद्धापि२५ युष्मानाप्याययिष्यति ।।२४।।  
सनत्कुमार उवाच  
त एवमुक्ता२६ देवेन देवाः सर्वे२७ सवासवाः ।  
तथा चक्रुर्यथोवाच ब्रह्मा लोकपितामहः ।।२५।।  
तेवर्तयन्त सततं तत्रस्थाः सुरसत्तमाः ।  
चतुर्युगमुपासन्तो२८ लोकधातुर्मते स्थिताः । ।२६।।  
अथ योगाद् हिरण्याक्षः प्रजासु समवास्थितान्२९ ।  
सुरानपश्यद्योगात्मा चुक्रोध३० च स३१ तान्प्रति ।।२७।।  
यस्मिन्यस्मिन्नपश्यच्च सुरं स समवस्थितम्३२ ।  
अवधीत्तं तमभ्येत्य तदा दानवसत्तमः ।। २८।।  
    
१८ प्रोक्तं - ख, लब्ध्वा योगं (?) । १९ मब्रवीत् ख । २० विदितस्य - ख. । २१ वक्तव्यं - ख । २२ सर्वशरीरे - ख., मे - घ. । २३ वसत - ख । २४ तासा (?) । २५ चावकल्पैश्च - घ. । २६ तदेवमुक्त्वा - ख. । २७ सर्वे देवाः - ख. । २८ मुपासन्त - ख. । २९ समुपस्थितान् - घ । ३० चुकोप - ख. । ३१ स च - ख. । ३२ सममवस्थितम् - ख ।  
    
525  
अहं प्रजाः सदोद्युक्तो रक्षामि सततं भयात् ।  
ममैव ता दुराचारा विद्विषो वर्धयन्त्युत ।। २९ ।।  
कृतघ्नाः स्वामिघातिन्यो दुष्पूरा दुष्टचेतसः३३ ।  
मम शत्रूनिमा दुष्टा३४नन्नपानादिभिस्सदा । । 8.96.३० । ।  
आप्याययन्ति दुर्वृत्ता दण्डार्हा मे ततस्तु ताः३५ ।  
- --- - - - - - ।  
यत्र तत्र गताः सर्वाः३६ प्रजाः सर्वत्र सोवधीत् । । ३१ ।।  
पल्वलानि तडागानि नदीः प्रस्रवणानि च ।  
सर्वाण्येव तदा योगादशोषयत३७ दानवः । । ३२ ।।  
ओषध्योकृष्टपच्याश्च या ह्यासँस्तस्य सुव्रत ।  
व्यनाशयत् स ताश्चापि वृक्षवल्लीरपोथयत्३८ । ।३ ३ ।।  
तन्नष्टवृक्षक्षुपवल्लिपल्लवं तृणौषधीप्रस्रवणोदकाशयम्३९ । सरि४०त्तडागावटशुष्कपल्वलं जगद् बभौ कच्छपपृष्ठसन्निभम् प्रणष्टवर्णाश्रमधर्मसंयमं विनष्टघोषव्रजपक्षिमानुषम्४१ ।  
द्विपाश्वपत्यादिगणैर्विनादितं४२ युगान्तकालाग्निमुदग्रवज्जगत्४३  
इति स्कन्दपुराणे ब्रह्मणो वाक्यं नाम षण्नवतितमोध्यायः  
    
सनत्कुमार उवाच  
तथाभूतं जगद् दृष्ट्वा देवास्ते दुःखपीडिताः ।  
वैराजं लोकमासाद्य भूयोपश्यन् पितामहम् । । १ ।।  
ते१ सर्वे समुपागम्य प्रणम्य च पुनः पुनः ।  
ऊचुस्ते२ कर्म दैत्यस्य सर्वमेव३ सुदुःखिताः ।।२। ।  
    
३३ दुष्टचेतसा - ख । ३४ न्दृष्ट्वा - ख । ३५ ततस्ततः - ख, ततस्त्विति (?) । ३६ सर्वे ख ३७ योगादपोथयत - घ । ३८ रशोषयत् - ख । ३९ पल्लवं तथौषधप्रस्रवणादकाशयम् ४० शुष्यत् - (?) । ४१ धर्मसंयमस् - घ। ४२ श्च ह्यृक्षादिगणैर्विनादितं (?) - ख. । ४३ निसुर.. १ तं (?) । २... स्ततः - (?) । ३ सर्व एव. - ख ।  
    
526  
निवेद्य च पुनर्देवमूचुस्ते लोककारणम् ।  
भगवन् हृतराज्याश्च दुर्बलाश्च तथा विभो । ।३ । ।  
असमर्था वयं तस्य स्थातुं दैत्यस्य संयुगे ।  
न च स्थानम्५ प्रपश्यामो यत्र तिष्ठाम विज्वराः । ।४।।  
सनत्कुमार उवाच  
तेषां तद्वचनं श्रुत्वा भीतानां त्रिदिवौकसाम् ।  
उवाच भगवान् ब्रह्मा सर्वानेव दिवौकसः ।।५। ।  
न भेतव्यं सुरास्तस्य योगिनः सुमहात्मनः ।  
समाप्तं तपसः सर्वं फलं दैत्यस्य तस्य तत् ।।६। ।  
कालस्तस्याभिसम्प्राप्तो जीवितान्तकरः सुराः ।  
तस्मात् सर्वे मया सार्धं यात विष्णुं प्रयाचत ।।७।।  
भवन्तो निर्बला ह्यद्य७ अशक्तास्तस्य बाधने ।  
विष्णुः शक्तः स तं दैत्यं जीविताच्च्यावयिष्यति ।।८।।  
पूर्वं हि जाते तस्मिँस्तु वागुवाचाशरीरिणी ।  
नायं वध्यो मनुष्यस्य न देवस्य कथञ्चन ।।९।।  
नापि तिर्यक्षु जातस्य८ न भूमौ न च तेजसि ।  
नाकाशे नापि लोकेषु महात्मायं भविष्यति । ।8.97.१ ० ।।  
स एष देवा दैत्येशो महात्मा धार्मिकस्तदा९ ।  
अवध्यः सर्वभूतानां१० वध्यो दुःखाद् भविष्यति ।। ११ ।।  
वाराहं रूपमास्थाय न दैवं नापि मानुषम्११ ।  
न च तिर्यक्षु तज्जातं नरवाराहमस्ति वै । । १२ । ।  
पाताले च प्रविश्यैव नासौ१२ भूर्नापि खं हि तत् ।  
न तेजो नापि लोकोसौ सर्वतो मुक्तमेव१३ तत् ।। १३ ।।  
    
४ संयुगे स्थातुमग्रतः - घ. । ५ संस्थानं - ख. । ६ य प्रपश्याद्य - ख. । ७ सर्वे - घ. । ८ न पितृयक्षराजस्य - घ. । ९ स्तथा (?) । १० अपत्यमिव भूतानां - ख. । ११ न देवत्वं न भानुगम् - ख., न तु मानुषम् - घ. । १२ नादो (?) । १३ युक्तमेव - घ ।  
    
527  
सनत्कुमार उवाच  
ततस्ते हृषिताः सर्वे प्रणम्य च पितामहम् ।  
ऊचुर्गच्छाम देवेश कालोतिक्रमते हि नः१४ । ।१४।।  
ततस्ते सर्व एवैत्य श्वेतं पर्वतसत्तमम्१५ ।  
विष्णुं सहिष्णुं जिष्णुञ्च दानवायुतमर्दनम् । ।१ ५।।  
अस्तुवन् वाग्भिरिष्टाभिः प्रणम्य बहुमानतः ।  
नमः सर्वरिपुघ्नाय दानवान्तकराय च ।।१ ६। ।  
नमो जिताय देवाय वैकुण्ठाय महात्मने ।  
नमो निर्धूतरजमे नमः सत्याय चैव हि१६ ।।१७।।  
नमः साध्याय देवाय नमो धाम्ने सुवेधसे१७ ।  
नमो यमाय देवाय जयाय च नमो नमः । । १८ । ।  
नमश्चादितिपुत्राय नरनारायणाय च ।  
नमस्सुमतये चैव नमश्चैवास्तु विष्णवे । ।१ ९।।  
नमो वामनरूपाय कृष्णद्वैपायनाय च ।  
नमो रामाय रामाय दत्तात्रेयाय वै नमः । ।8.97.२ ० ।।  
नमस्ते नरसिंहाय१८ धात्रे चैव१९ नमो नमः ।  
नमः साध्याय वेदाय चक्रिणे वै नमो नमः । ।२१ ।।  
नमः शकुनिहन्त्रे२० च नमो दामोदराय च ।  
सलिले तप्यमानाय नागशय्याप्रियाय च । । २२ । ।  
नमः कपिलरूपाय महते पुरुषाय च ।  
नमो जीमूतरूपाय महादेवप्रियाय च । ।२ ३ । ।  
नमो रुद्रार्धरूपाय२१ तथोमारूपिणे नमः२२ ।  
चक्रमुद्गरहस्ताय महेश्वरगणाय च । ।२४। ।  
    
१४ कालोतिक्रामते - ख,. तिक्रमतीह नः - घ । १५ श्वेतपर्वतसत्तमम् - ख. । १६ ह - ख । १७ च वेधसे - घ, सुमेधसे (?) । १८ नारसिंहाय - घ. । १९ ऋतवे च - घ. । २० शत्रुनिहन्त्रे - घ. । २१ रतार्धरूपाय - ध. । २२ तथा दामोदराय च - घ ।  
    
528  
शिपिविष्टाय च सदा नमः श्रीवत्सधारिणे ।  
धुन्धुमाराय शूराय मधुकैटभघातिने ।।२५। ।  
चतुर्भुजाय कृष्णाय रत्नकौस्तुभधारिणे ।  
त्रिविक्रमवियत्स्थाय पीतवासः सुवाससे । ।२६।।  
नमः पुरुषघाताय गदाखड्गोग्रधारिणे ।  
योगिने यजमानाय भृगुपत्नीप्रमाथिने । ।२७।।  
वृषरूपाय सततमादित्यानां वराय च ।  
चेकितानाय दान्ताय शौरिणे वृष्णिबन्धवे२३ ।।२८।।  
मुराश्वग्रीवनाशाय२४ तथैवासुरसूदिने ।  
नमस्ते शार्ङ्ग धनुषे सौभशाल्वविघातिने ।।२९।।  
नमस्ते पद्मनाभाय ब्रह्मदेहप्रवेशिने२५ ।  
नमो जयाय शर्वाय रुद्रदत्तवराय च ।।8.97.३ ०।।  
नमः सर्वेश्वरायैव नष्टधर्मप्रवर्तिने ।  
पुरुषाय वरेण्याय नमस्ते शतबाहवे ।।३ १। ।  
तव प्रसादात् कृच्छ्रं वै२६ तराम पुरुषोत्तम ।  
हृतराज्या वयं सर्वे न त्वं वेत्सि महाभुज ।  
हिरण्याक्षेण वैकुण्ठ तं नाशय महाभुज । ।३ २।।  
सनत्कुमार उवाच  
य इदं वैष्णवं स्तोत्रं भक्त्या परमया युतः ।  
कीर्तयेत्सततं मर्त्यः सर्वपापैः प्रमुच्यते ।।३३।।  
मृतश्च सर्वलोकेषु वर्षकोटिचतुर्दश ।  
पूजितः सर्वदेवैश्च मोदते नात्र संशयः ।।३४।।  
कीर्तयत्येव य इमं प्राणिभ्यो विप्रमुच्यते ।  
स मृत्युलोकमप्राप्य चरते दुःखवर्जितः ।।३५। ।  
    
२३ गोवृष्णिबान्धवे - घ. । २४ पुराश्वग्रीवनाशाय. - ख. । २५... थ देशिने - ख., इतः परं पत्रमेकम्? खण्डितम् ख पुस्तके । २६ व - घ. ।  
    
529  
सनत्कुमार उवाच  
 - - - - - - - - - ।  
उवाच सुरशार्दूलानिदं सम्पूजयन्सदा । । ३६ । ।  
इतः स दैत्यो दुर्बुद्धिर्देवान् द्वेष्टि सहायवान् ।  
क्रियतां मर्त्यरूपं मे वाराहं मां विधार्यताम् । । ३७ । ।  
महात्मा स च दैत्येन्द्रो बलवान् धार्मिकश्च ह ।  
न च शक्यो मयैकेन हन्तुं सत्यं ब्रवीमि वः२७ । । ३८ । ।  
सर्वदेवमयं रूपं वाराहं२८ नन्दिवर्धनम् ।  
तत्समास्थाय हन्तास्मि दैत्येन्द्रं तं महाबलम् । ।३ ९। ।  
तेन रूपेण सर्वेषामस्माकं देवसत्तमाः ।  
ब्रह्मा ब्रह्मत्वमापन्नः प्रस्थाता यम इत्यपि । ।8.97.४० । ।  
उद्गाता तत्र वरुणो हिरण्याक्षस्ततः पशुः ।  
शमिताहं सुरश्रेष्ठा यशस्तस्य महाबलः । ।४१ । ।  
अद्य पश्यन्तु भूतानि मम तस्यैव चोभयोः ।  
-- - - - - - - - - - - - - - - । ।४२ । ।  
अरण्ये वासिताहेतोर्मत्तयोर्गजयोरिव ।  
तस्य तद्वचनं श्रुत्वा गर्जितं च महात्मनः । ।४३ । ।  
हर्षोत्फुल्लेक्षणाः सर्वे निरीक्षन्तः परस्परम् ।  
मेनिरे हत इत्येव दैत्येन्द्रं सुमहाबलम् । ।४४ । ।  
तेषां तदुत्फुल्लकुशेशयप्रभं वक्रेक्षणं२९ चारुतरावभासकम् ।  
हतः स दैत्यो नरसिंहरूपिणा यथा पुरा तस्य गुरुर्महाबलः ।।४५। ।  
इति स्कन्दपुराणे हिरण्याक्षवधोपायो नाम सप्तनवतितमोध्यायः  
    
२७ ते - ख. । २८ वराह - घ. । २९ चक्रेक्षण - घ ।  
    
530  
सनत्कुमार उवाच  
अथ ते सुरशार्दूलास्तस्य रूपं प्रचक्रिरे ।  
 . .. . .. . . . ।  
सप्तलोकमयं तस्य शरीरं चक्रुरीश्वराः ।।१ ।।  
अस्थीनि पर्वताः सर्वे नद्यो१ नाड्यश्च तस्य तु ।  
रुधिरं चाब्धयः२ सप्त कफपित्तानिला गुणाः३ ।।२।।  
पुरीषं चाप्योषधयो धर्मो रेतः४ कृतोस्य तु ।  
मूत्रं तस्याभवन्मेघा वायवः सप्त कोष्ठगाः ।। ३ ।।  
शिरस्तस्याभवन् साध्या रुद्रो मूर्धानमास्थितः (?) ।  
ललाटे तस्य धर्मोभूत् नासिका वायुरात्मवान् ।।४।।  
सूर्याचन्द्रमसौ नेत्रे श्रोत्रे तस्य दिशोभवन् ।  
भ्रुवोस्तस्याभवन् प्राणा अहोरात्रं च पक्ष्मणी५ । ।५।।  
आस्यं तस्याग्निरभवत्६ वडवा मुखसंस्थिता ।  
ओष्ठेभूदन्तरिक्षं च दन्ताश्च भुजगाभवन् ।।६। ।  
चत्वार्यस्त्राणि दंष्ट्राश्च कृतानि सुमहान्ति वै ।  
अस्त्रं पाशुपतं पूर्वं द्वितीयं चक्रमेव च । ।७।।  
ब्रह्मदण्डम्७ तृतीयञ्च चतुर्थं ब्रह्मणः शिरः ।  
ग्रीवा तस्याभवत्सोमो रुद्रः स्कन्धे च संस्थितः ।।८।।  
गण्डे चापि तथादित्या हस्तौ८ रुद्रैश्च निर्मितौ ।  
अङ्गुल्यस्तस्य कीर्तिश्च लक्ष्मीः सिद्धिस्तथैव च । ।९।।  
 - - - - प्रवृत्तिश्च९ नखाश्चास्त्राणि सर्वशः ।  
यमदण्डः कालदण्डो मृत्युदण्डस्तथैव च । ।8.98.१ ० ।।  
रुद्रदण्डश्च चत्वारो बाहुपादाः१० कृताः प्रभोः११ ।  
साध्या देवो उरस्तस्य हृदयं सोम इत्यपि ।। ११ । ।  
    
१ वशा - घ. । २ चान्तराः - घ. । ३ गुणं - घ. । ४ चेतः - घ. । ५ पक्षिणी - घ. । ६ तदग्निरभवत - घ. । ७ ब्रह्मदत्तं - घ. । ८ हनू (?) । ९ प्रवृत्तिश्च निवृत्तिश्च (?) । १० वाहपादाः - घ. । ११ प्रभुः - ख,... वतु - घ. ।  
    
531  
उदरं तस्य भूतानि महान्ति ऋषिसत्तम१२ ।  
नाभिस्तस्याभवन्माता अदितिर्ब्रह्मसत्तम ।।१२।।  
शिश्नं प्रजापतिस्तस्य मित्रोपानेभवत् स्थितः ।  
वसवस्तस्य पार्श्वेषु तथा धर्मश्च पृष्ठतः ।।१३ ।।  
मृत्युः कालो यमश्चैव हस्तपादतलाश्रिताः१३ ।  
अश्विनौ तस्य लाङ्गूलं पितरः सन्धिषु स्थिताः ।।१४।।  
नियतिः कालपाशश्च१४ कृतान्तकलहावपि ।  
व्याधयश्चापि ये केचिद् दृष्टिं तस्य समाश्रिताः ।। १५।।  
यक्षाश्च राक्षसाश्चैव गन्धर्वाः पन्नगैः सहः ।  
सर्वे त्वचं समाश्रित्य संहताः१६ समवस्थिताः । । १६ ।।  
तथा सर्वाणि छन्दांसि वेदा इष्टय एव च ।  
रोमकूपेषु सर्वाणि तानि तस्थुः पृथक् पृथक् ।।१७। ।  
दानानि नियमाश्चैव यमाः सर्वाश्च मातरः ।  
स्थानाभिमानिनो देवाः पशवः पक्षिणश्च ह । । १८।।  
सर्वे रोमाणि तस्यासन् वराहस्य महात्मनः ।  
अङ्गुल्यस्तस्य पादाभ्यां विश्वेदेवाभवँस्तथा१७ ।।१९।।  
भृगवोङ्गिरसश्चैव देवास्तस्याभवंस्तदा ।  
रोमान्तरेषु ऋषयः सर्वेष्वङ्गेषु संस्थिताः । ।8.98.२० ।।  
एवं समभवद् व्यास वराहो नन्दिवर्धनः ।  
स भाति तेन रूपेण द्यां भुवञ्चापि संस्पृशन् । ।२१।।  
पुरा स्वयम्भूर्भगवानुद्धरिष्यन् महीमिमाम् ।  
स रेजे तेन रूपेण दीप्तिमान् मधुसूदनः । ।२२। ।  
निशायां सम्प्रदीप्तो हि हिमवानिव पर्वतः ।  
ततस्तमृषयस्सर्वे तपसा महता तदा ।।२३ ।।  
    
१२ ऋषिसत्तमाः - घ., ऋषिसत्तमः - - ख. । १३ गन्धर्वाः पन्नगैः सह - घ. । १४ कालसङ्गश्च - ख. । १५ यमाः सर्वाश्च मातरः - ख. । १६ तत्र सर्वे... त्वम्बुदाः - घ. । १७... स्तदा - ख. ।  
    
532  
स्वेन स्वेनाभिसम्प्राप्य तेजस्तस्याभ्यदीपयन् ।  
स विष्णुस्तेजसा तेषामृषीणां परमौजसाम् । ।२४। ।  
सम्प्रजज्वाल कालान्ते युगान्ताग्निरिवापरः ।  
नादं कृत्वा च सुमहच्चालयानो महीतलम्१८ । ।२५।।  
उवाच तान् ऋषीन्सर्वान् हन्मि दैत्यं सुरद्विषम् ।  
हत्वा तं दैत्यराजं वै सिंहं शरभराडिव ।।२६।।  
मोचयिष्ये महीं विग्नां१९ प्रविश्याद्य रसातलम् ।  
स्वस्थाने स्थापयित्वा च दत्वा राज्यं दिवौकसाम्  
जपध्वं विजयायाद्य शिवाय च तपोधनाः ।।२७। ।  
सनत्कुमार उवाच  
तस्य तद्वचनं श्रुत्वा ब्रह्मा लोकपितामहः ।  
उवाच बलमाधत्स्व दैत्योसौ सुमहाबलः ।।२८।।  
आस्थाय यत्नं सुमहदप्रमत्तः सुरेश्वर ।  
जहि तं दैत्यराजं वै कृच्छ्रमेतन्मतं मम ।।२९।।  
न तस्य सदृशो दैत्यो हिरण्यकशिपुः पुरा२० ।  
महाबलोयं दैत्येन्द्रस्तपोयोगसमन्वितः ।।।8.98.३०।।  
ततो देवस्तदा व्यास भगवान् गोवृषध्वजः ।  
सुरैः सब्रह्मकैस्तत्र ऋषिभिश्च तपोधनैः ।।३ १।।  
उक्तः प्रणम्य देवेशो विष्णुमाप्यायय प्रभो ।  
तेजसा स्वेन सर्वेश यथा हन्यात् सुरद्विषम् ।।३२।।  
२१भगवानुवाच  
तस्मिन् काले सुरेशाभाः२२ सर्वे२३ तेजोमयं२४ हरिम् ।  
प्रवेक्ष्यन्ति२५ ततो दैत्यं क्षिप्रमेव निहंस्यति ।।३३ । ।  
    
१. महीमिमां ख । १९ विप्रां - ख. । २० सुराः - ख. । २१ श्री - घ । २२ सुरेशाना - ख. । २३ सर्वं - ख, सर्वं - घ । २४ महद् - घ । २५ प्रवेक्ष्यति - ख ।  
    
533  
सनत्कुमार उवाच  
ततो ब्रह्मा स्वयं तस्य रक्षां चक्रे महात्मनः ।  
यथावत्तां निबोधाद्य वदतो मे शुचिव्रत । ।३४। ।  
ब्रह्मोवाच  
रक्षन्तु त्वां विधाता च धाता च ऋषिसत्तम२६ ।  
रुद्रः स्रष्टा च सर्वेषां कर्माणि तव युध्यतः । ।३ ५ ।।  
कपाली तालकेतुश्च गन्धाधिपतिरेव च ।  
रसस्याधिपतिश्चैव सूक्ष्मरूपश्च रक्षतु । ।३ ६।।  
स्पर्शवेत्ता च यः सूक्ष्मो नादवाँश्च२७ महामनाः ।  
इन्द्रियाधिपतिश्चैव नीललोहित एव च । ।३७।।  
रक्षतु त्वां महायोगी बीजाधिपतिरेव च ।  
बीजाधिष्ठानमालश्च चेतनापतिरेव च ।।३८।।  
प्रवृत्तेश्च निवृत्तेश्च कालवेत्ता च यः प्रभुः ।  
धर्माधर्मगतिश्चैव कर्तॄणां फलदः प्रभुः । ।३९। ।  
गुणानां वृत्तिदो यश्च अनपेक्षश्च कर्मसु ।  
नियमस्य च यः कर्ता कर्मवेत्ता च कर्मणाम्२८ ।।8.98.४० । ।  
विना च करणैर्यश्च२९ करणार्थं प्रवर्तते ।  
सर्वज्ञः सर्वगो यश्च३० अधिष्ठाता च यः स्वयम् ।।४१ ।।  
येन नाधिष्ठितं किञ्चित् कथञ्चिन्नापि३१ विद्यते ।  
सर्वतः पाणिपादान्तः सर्वतोक्षिशिरोमुखः ।  
सर्वतः श्रुतिमाँश्चैव सर्वतोगतिरव्ययः । ।४२ । ।  
ऐश्वर्यमक्षयं यस्य३२ सहस्राकृतयस्तथा३३ ।  
यः स्रष्टा सर्वभूतानां तत्वानाञ्च महायशाः । ।४३। ।  
संसारस्यास्य यः कर्ता३४ तथैव च३५ निवर्तकः ।  
यं साङ्ख्या नाभिजानन्ति योगिनो विदितागमाः ।।४४। ।  
    
२६ ऋषिभिस्ततः - घ., ऋषिभिः स्तुतः - ख. । २७ देवताँश्च - ख. । २८ यः प्रभुः - घ. । २९ यस्य - ख. । ३० सर्वगोपश्च - ख. । ३१ कथञ्चिदपि - ख. । ३२ तस्य ख. । ३३ स.. कृतन्तथा - ख. । ३४ संसारस्यापकर्ता च - घ. । ३५ तथा चैव - ख. ।  
    
534  
तुष्टयो ज्ञातयो नित्यं मायया मोहयन् प्रजाः ।  
ओतप्रोतानि चैतस्मिन्३६ तत्त्वानि सुमहात्मनि३७ । ।४५।।  
पुरुषादीनि सर्वाणि यो व्याप्तश्च न केनचित् ।  
यमज्ञात्वा न मोक्षोस्ति येन बद्धमिदं जगत् ।।४६।।  
येनाहं सर्वलोकानां कृतः पूर्वं प्रजापतिः ।  
त्वं यज्ञश्चैव विष्णुश्च येन सृष्टाः३८ पुरातन ।।४७।।  
स ते बलञ्च सुमहदूर्ज्जं तेजश्च यच्छतु ।  
अकामलब्धां सर्वत्र स्मृतिं चास्त्रे महामनाः ।।४८ । ।  
रक्षां च सर्वगो देवो युध्यतस्ते प्रयच्छतु ।  
कृतरक्षो मया सम्यग्गच्छ दैत्यं विनाशय ।।४९। ।  
सनत्कुमार उवाच  
ततस्तं स्तुतिभिर्विप्रास्तस्य रोमान्तरस्थिताः ।  
अस्तुवन् वाग्भिरिष्टाभिर्देवाश्च बहुमानतः ।।8.98.५० ।।  
सर्वाणि च जयेत्यूचुर्भूतानि विविधानि च ।  
अनाहतास्ततो व्योम्नि देवदुन्दुभयः शुभाः ।।५१ ।।  
विनेदुस्तत्र दिव्याश्च वराहो यत्र सोभवत् ।  
सुरभीणाञ्च पुष्पाणां वराहोपरि सर्वतः ।  
वृष्टयः पेतुरत्यर्थं देवानां हर्षवर्धनाः ।।५२।।  
ततः सिद्धिरिति प्रोच्य३९ कृत्वा रुद्राय वै नमः ।  
जपञ्जयावहं रुद्रं स ययौ४० वरुणालयम् । ।५३ । ।  
स सेव्यमानो मुनिभिस्तपोधनैस्तथा शकुन्तैर्बहुभिर्जयावहैः ।  
मृगैश्च दिव्यैर्बहुभिः प्रदक्षिणैर्जयाय देवः प्रययौ महार्णवम् ।।५४।।  
इति स्कन्दपुराणे वराहस्य वरुणालयगमनं नामाष्टनवतितमोध्यायः  
    
३६ ये तस्मिन् - ख. । ३७ सुमहात्मना - ख. । ३८ सृष्टौ (?) । ३९ प्रोक्त्वा - ख. । ४० प्रययौ - ख. ।  
    
535  
सनत्कुमार उवाच  
स सम्प्रयातो धर्मात्मा नर्दमानो यथा घनः ।  
सर्वलोकमयो देवो वराहो नन्दिवर्धनः ।। १ ।।  
अपश्यत् सागरञ्चैव सम्प्राप्यातिबलस्तदा ।  
नर्दमानं यथा मेघं लीयमानं मृगेन्द्रवत् । ।२। ।  
नर्तकीमिव नृत्यन्तं वल्गन्तं चैव योधवत् ।  
मण्डलैर्बहुभिश्चित्रैश्चरन्तं वसुधां तथा । । ३ । ।  
नियुद्धकुशलं यद्वद् गदायुद्धविशारदम् ।  
तदा तद्बहुधा चित्रमपश्यन्नन्दिवर्धनः ।।४। ।  
स तमर्घेण देवेशं सर्वलोकमयं विभुम् ।  
पूजयामास देवाँश्च ऋषयो ये च सङ्गताः ।।५ ।।  
स जयाय प्रगृह्यैन१मनुमान्य महोदधिम् ।  
निवर्त्य सर्वभूतानि२ प्रविवेश महार्णवम् । ।६। ।  
विगाहमानः सक्रीडमर्णवं विबभौ विभुः ।  
सरः सुमहदासाद्य यथा मत्तो महागजः ।।७। ।  
सम्प्रविश्य सुदूरञ्च सोदृश्यः समपद्यत ।  
भूमिलेखावृतः३ सूर्यो यथा सम्पूर्णमण्डलः ।।८।।  
ततोन्तर्जलमाविश्य क्षोभयाणो महार्णवम् ।  
जलचन्द्रकवद् व्यास अदृश्यत स लोकपैः । ।९। ।  
तिमिन्तिमिङ्गिलञ्चैव तिमिङ्गलगिलानपि ।  
तथैव४ तद्गिलानन्यान् गर्दभान् हस्तिनो ह्यपि ।।8.99.१ ० ।।  
मकराँश्चैव शङ्खाँश्च तथैवाश्वमुखानपि ।  
तथा वै पक्षिसङ्काशान् मानुषानपि चापरान् ।।१ १ । ।  
रथचक्रप्रकाराँश्च सिंहव्याघ्रमुखानपि ।  
शरभर्क्षविडालास्यान् मत्स्यान्बहुविधाँस्तथा ।। १२।।  
    
१ प्रगृह्णे... - ख. । २ निर्वृत्त्यै सर्वभूतानां - घ. । ३ धूमिलेखावृतः - घ. । ४ तथा वं - ख. ।  
    
536  
भ्रामयन्सुमहातेजा जगाम सुमहाबलः ।  
कुतूहलात्तमाविश्य५ केचिदाघ्राय चैव हि ।।१ ३ ।।  
दशन्ति मत्स्या दीप्तास्याः शतशोथ सहस्रशः ।  
स प्रदक्षिणमावृत्य दिव्यं हयशिरः शुभम् । ।१४ ।।  
क्षणान्मैनाकमध्येन गत्वा भोगवतीमपि ।  
वरुणस्य पुरीं गत्वा पयोनाथस्य धीमतः । ।१ ५।।  
पर्जन्यं दिग्गजं प्राप्य कृत्वा चापि प्रदक्षिणम् ।  
सुरभीपुरमासाद्य गा दृष्ट्वा६ चैव सुप्रभाः७ ।। १ ६। ।  
याः क्षरन्ति सदा व्यास सुधाममृतमेव च ।  
क्षीरोदं तत्सरो दिव्यं फेनपा यत्र ते द्विजाः । । १७।।  
तस्मिन् सरसि तत् पीत्वा यशोमृतसमप्रभम् ।  
पूजितः फेनपैः सम्यक् तां रात्रिं तत्र सोवसत् । ।१ ८ ।।  
उषित्वा तत्र सोगच्छत् कङ्कस्य पुरमव्ययम् ।  
वासुकेश्च पुरं प्राप्य तक्षकस्य च धीमतः ।।१ ९। ।  
तत्र८ शेषस्य देवेशो विन्दतामरतामिति९ ।  
रम्यां मनोज्ञां दिव्याञ्च स्वर्गादपि च तां वराम् । ।8.99.२० ।।  
श्रुत्वानन्तश्च तं राजा१० अर्घेण समपूजयत्११ ।  
प्रणम्य बहुमानाच्च उपामन्त्रयदव्ययः । ।२१ ।।  
तं पूजयानं मधुहा प्रीत्या परमया युतः ।  
उवाच लोककार्यस्य न विघ्नं कर्तुमर्हसि । ।२२।।  
महत्कार्यमिदं देव कर्तव्यं त्रिदिवौकसाम् ।  
भूयो वयं त्वया सार्धं करिष्याम यदीच्छसि ।  
मा च कालोयमुद्युक्तो दैत्यस्य न भवेदिति ।।२३ ।।  
    
५ कुतूहलात्समाविश्य - ख. । ६ गान्दृष्ट्वा - ख. । ७ सुप्रभां - ख. । ८ ततः - घ. । ९ विदिता - ख., विदतां रमनीमिति - घ. । १० ज्ञात्वा - घ. । १ । च स पूजयत् - ख. ।  
    
537  
सनत्कुमार उवाच  
ततो विसृज्य तं नागं रसातलमुपागमत् ।  
तत्र सागरपो१५ दैत्यः सुप्रभोन्तर्जलेचरः ।।२४।।  
अपश्यत्तं तदायान्तं हिरण्याक्षपुरं प्रति ।  
गात्रेषु देवान्सूक्ष्माँश्च वराहस्यान्ववैक्षत ।।२५।।  
तस्मिन्तच्चास्य रूपेण भयान्नैनमुपागमत् ।  
तेजसा चापि विष्टब्धो दुरात्मा तस्य सोसुरः ।।२६।।  
आवेदयिष्यन्तस्मै हि हिरण्याक्षाय सत्वरम्१६ ।  
चक्रे वेगं प्रतिपुरं वराहस्य तदाग्रतः ।।२७।।  
स यातुकामो१७ दितिजाधिराजं वराहरूपं तमनन्तमन्तकम् ।  
जगाम१८ दैत्याय स जीवितान्तं यथानिलः प्रद्युतदानमाल्यवान् ।।२८।।  
इति स्कन्दपुराणे वराहस्य सागरप्रवेशो१९ नामैकोनशततमोध्यायः  
    
सनत्कुमार उवाच  
तस्मिन्भये समापन्ने विनाशभयसूचकाः ।  
हिरण्याक्षपुरे घोरा उत्पाता ह्यभवन् तदा ।।१ ।।  
अट्टालका विशीर्यन्ते देवताश्चाहसन्निव ।  
शिवा नदन्ति दैत्यानां गृहेषु च सभासु च ।।२। ।  
अकस्माच्चाभवत्तत्र पौराणां भैरवो रवः ।  
पादपाश्च विना वातं पतन्त्युन्मूलिता भुवि ।  
भास्करश्च१ कबन्धाभो२ युद्धञ्चाप्यत्र दृश्यते ।।३ । ।  
सनत्कुमार उवाच  
एतान्यन्यानि च तदा निमित्तानि महान्ति च ।  
संलक्ष्य राजा दैत्यानामसुरानिदमब्रवीत ।।४।।  
    
१५ सागरको - ख. । १६ सो त्वरन् - ख. । १७ हन्तुकामो - घ. । १८ जगाद (?) । १९ वराहगमनाध्यायः - घ. ।  
१ भास्कराश्च - ख. । २ कबन्धान्धो - ख. ।  
    
538  
निमित्तान्यभि३ लक्ष्यन्ते महान्त्यसुरपुङ्गवाः ।  
नैव तान्यनिमित्तानि दृश्यते च भयं महत् ।।५।।  
हृतराज्याश्च देवेशा न ते स्थास्यन्ति निष्क्रियाः ।  
नूनन्ते किञ्चिदाश्रित्य कुर्वन्ति समरं प्रति ।।६।।  
सनत्कुमार उवाच  
तस्य तद्वचनं श्रुत्वा प्रह्लादोसुरसत्तमः ।  
प्रणम्य पितरं सम्यगिदं वचनमब्रवीत् ।।७।।  
प्रह्लाद उवाच  
सुतोहं तव दैत्येन्द्र पिता त्वं मम धर्मतः ।  
न तवास्मद्विधैर्बुद्धिराधेया दैत्यसत्तम ।।८।।  
तथापि तु वयं प्रीत्या इच्छन्तो राज्यमक्षयम् ।  
वक्ष्यामो बालभावेन तन्न५ संस्मर्त्तुमर्हसि ।।९।।  
अद्य रात्रौ मया स्वप्ने दृष्टोसौ नररूपवान् ।  
वराहरूपं सङ्गत्य भवन्तं निगृहीतवान् ।  
न तथा तद्यथा स्याद्धि तथा त्वं सम्यगाचर ।।8.100.१०।।  
हिरण्याक्ष उवाच  
एवमेतन्न सन्देहो भवान्यद्धर्मतस्तदा६ ।  
दृष्टवाँस्तद्यथातत्त्वमेवमेतन्न संशयः ।।११।।  
अहमद्य गतः स्वप्ने त्र्यम्बकस्य निवेशने ।  
ततः स८ मामिदं प्राह भगवान् गोवृषध्वजः ।।१२।।  
एतावद् भवतो दैत्य राज्यमिन्द्रत्वमेव च ।  
यच्छेमाम्९ त्वं प्रियां१० पुत्र सहयक्षाय सुप्रभाम् ।।१३।।  
क्षिप्रमेतां प्रयच्छाद्य मुकुटं हारमेव च ।  
केयूराङ्गदकं चैव खङ्गं रुचकमेव च ।।१४।।  
    
३ निमित्तान्यपि - ख । ४ तानि - ख । ५ तन्नः - ख. । ६ भगवान्धर्मतस्सदा - ख. । ७ ततः - ख. । ८ नतम्म (म्स?) - ख. । ९ यच्छैनां - ख । १० प्रियं - ख ।  
    
539  
कटके शासनञ्चैव दुकूलञ्च तथोतरीम् ।  
अनिच्छतो मे११ सङ्गृह्य शक्रस्य प्रददौ तदा ।।१५। ।  
ततो मां भगवानाह मत्समीपे त्वया सदा ।  
कल्यं१२ प्रभृति वस्तव्यं किन्ते१३ राज्येन दैत्यप ।।१ ६।।  
यदेतद्धि मया दृष्टं न तन्मिथ्या१४ भविष्यति ।  
सर्वथा नास्ति१५ दैत्यानां मयैकेन भवं त्विह१६ ।।१७।।  
सनत्कुमार उवाच  
तस्य तद्वचनं श्रुत्वा दैत्याः सर्वे तदाब्रुवन् ।  
मिथ्यैतत् स्वप्नगतयो मिथ्या राजन् प्रकीर्तिताः । । १८ ।।  
अन्धकः सहितोस्माभिर्योत्स्यते दैवतैः१७ सह ।  
योवध्यः सर्वभूतानां बलवानजितश्च ह । ।१९।।  
तमाश्रित्य वयं सर्वे योत्स्यामो विज्वराः सुखम् ।  
मा युध्यतु भवान्सार्धं सुरैः१८ सुरबलार्दन ।।8.100.२० ।।  
त्वयि प्राणाः स्थितास्सर्वे दैत्यानां दानवैस्सह ।  
त्वयि जीवति जीवामस्त्वञ्चेन्नासि१९ कुतो२० वयम२१ ।  
त्यक्त्वा वाद्य पुरं२२ सर्वे प्रविशाम महोदधिम् ।।२१।।  
सनत्कुमार उवाच  
तेषां तद्वचनं श्रुत्वा हिरण्याक्षो महासुरः ।  
प्रहस्य तानिदं२३ सम्यगुवाच वदतां वरः ।।२२।।  
स्रष्टा यः सर्वभूतानां दाता हर्त्ता तथैव च ।  
विहितं तेन यत् पूर्वं तत्कुर्यात् कोन्यथा पुनः ।।२३।।  
यदि मृत्युरवश्यं मे विहितस्तेन दानवाः ।  
अयुध्यमानमासीनमेत्यासौ मा वधिष्यति ।।२४।।  
    
    
११ ते - ख । १२ काल्यं - ख. । १३ दिव्ये - ख. । १४ नैतन्मिथ्या - ख. १५ स्वस्ति घ.। १६ भवत्विह - घ., भवन्तिह - ख. । १७ देवतैः - ख. । १८ शरैः - ख. । १९ त्वन्नास्ति ख., त्वन्नासीद् - घ. । २० गता - घ. । २१ भयं - ख । २२ वान्यपुरं - ख. (?) । २३ तामिदं ख.।  
    
    
540  
वीक्षध्वं तन्मम स्थानं सर्व एवासुरोत्तमाः ।  
यत्र तिष्ठन्तमभ्येत्य न मा मृत्युर्नयिष्यति२४ ।।२५।।  
अथवा नैव मृत्युर्मे विहितस्तेन दानवाः ।  
युध्यमानं यथा पूर्वं नैव मां स नयिष्यति२५ ।।२६।।  
मादृशः कथमेवैतत् कुर्यात् सद्भिर्विगर्हितम् ।  
बाले मृत्युं समावेश्य२६ ततश्चात्मान्तरेक्षणम् ।।२७।।  
रणे रिपूणां कदनं कृत्वैकश्चाप्यनेकशः ।  
पृष्ठं दद्यात् पुनस्तेषां मादृशो दानवेश्वराः ।।२८।।  
विप्रचित्तिरुवाच  
देवा ह्यनेकशः सर्वे जिता नष्टाश्च सर्वशः ।  
पुनश्चायान्ति न यथा२७ तथा सर्वे यतामहे ।।२९।।  
हिरण्याक्ष उवाच  
अमरं देवता ज्ञात्वा स्वमात्मानं सुदुर्लभम्२८ ।  
जीवन्तः सुचिरेणापि भूयो लप्स्यामहे वयम् ।।8.100.३ ० ।।  
राज्यमेव विजानन्तो विपलायन्ति२९ नित्यशः ।  
अस्माकममरत्वन्तु नैवास्त्यसुरसत्तमाः ।।३१ ।।  
नष्टानामप्यतोस्माकं जीविताशा न विद्यते ।  
तस्यामसत्यां पश्याम यत् प्राप्तं तद्धि नो वरम् ।।३२।।  
मा कृथा नाशने बुद्धिं युद्धे बुद्धिः स्थिता मम ।  
सुयुद्धेन३० रणे प्राणा यान्तु मा क्लीबवद्धि नः ।।३३।।  
सनत्कुमार उवाच  
तेषामेवन्तु वदतां सभायां सुरविद्विषाम् ।  
वेगश्वासा३१भिसंरब्धो दानवः प्रत्यदृश्यत ।।३४।।  
    
२४ मृत्युर्मा नहि नेष्यति (?) । २५ स हि नेष्यति (?) । २६ समाविश्य - ख. । २७ तथा - ख. । २८ सुदुर्लभाम् - ख. । २९ पलायन्ते च (?) । ३० तु - ख. । ३१ श्वासवेगा (?) ।  
    
541  
सम्यक् सन्त्रासित इव मृगराजेन निर्जने ।  
करीव सिंहपादेन गरुडेनेव पन्नगः । । ३ ५। ।  
तदा स बद्धमुष्टिश्च दिशः सर्वा विलोकयन् ।  
वेगेन निःश्वसन् गत्वा द्वारि द्वाःस्थमभाषत । ।३ ६।।  
दानव उवाच  
आवेदय सभापाल राज्ञे प्राप्तोनलः स्वयम् ।  
सागरारक्षिकः क्षिप्रमकालं शीघ्रमुच्यते ।।३७।।  
ततः प्रहस्य तं द्वाःस्थः सभापालोभिभाष्य तम्३२ ।  
उवाच मा भीर्भवतु कुतो भीस्ते३३ महासुर ।।३८।।  
नेह सिंहोस्ति चोरो वा नान्यः श्वापद इत्यपि ।  
न गावः पशवोन्ये वा भयं त्यज समाश्वस । ।३ ९।।  
स तथा तेन सम्प्रोक्तो३४ शान्तश्चासुरसत्तमः३५ ।  
क्रुद्धः शब्दं तदा चक्रे महान्तं नादयन् दिशः ।।8.100.४० ।।  
 . . . .. . .. . . .. .. . .. . . .. . . .. .।  
तेभिगम्य तदा व्यास राजानं दानवेश्वरम् ।  
ऊचुरेष किमप्यद्य दृष्टं कथयतेसुरः । ।१ । ।  
स राजन्३६ सम्यगाश्वास्य३७ दैत्यमेनं महायशः३८।  
दानवानां हितार्थाय पृच्छस्व दितिनन्दन । ।४२। ।  
तेषां स राजा विप्रेन्द्र दानवानां महाबलः ।  
श्रुत्वा तं दानवं व्यास इदं वचनमब्रवीत् । ।४३ ।।  
भयं न शक्नुते दैत्य मत्समीपेभिवर्तितुम् ।  
ब्रूहि सर्वं यथादृष्टं समाश्वस्य तथातथम् ।।४४।।  
सनत्कुमार उवाच  
ततस्स दानवो व्यास राजानं विगतज्वरः ।  
प्रणम्य प्राञ्जलिर्वाक्यमिदं सम्यगुवाच ह ।।४५। ।  
    
३२ द्वा स्थं सभापालेति भाषितम - ख. । ३३ भय - ख. । ३४ सम्प्रोक्तः - ख. । ३५... पुङ्गबः - घ. । ३६ राजा - ख., तं राजा - ष । ३७ सम्यगाश्वस्य - ख., सम्यगाहूय - घ. । ३८ महायशाः - ख. । ३९. तिवर्तने - ख ।  
    
542  
नित्यं जयतु नो राजा दानवानां सुखावहः ।  
नश्यन्तु४० विद्विषः सर्वे येस्माकमहितावहाः । ।४६।।  
अहं तवाज्ञया सर्वं विचरामि दिने दिने ।  
सागरान्तं महाराज पुरुषैस्सह सङ्गतः४१ । ।४७।।  
सोद्य पश्याम्यहं तत्र वराहं४२ दैत्यपुङ्गव ।  
मेरुशृङ्गप्रतीकाशं ज्वलन्तमिव पावकम् ।।४८।।  
तस्य गात्रेषु दृश्यन्ते४३ सूक्ष्मरूपधराः स्थिताः ।  
सर्वे सुरा महाराज ऋषयश्च तपोधनाः । ।४९।।  
महाबलस्त्वं राजेन्द्र देवानां भयदः सदा ।  
त्वत्तोपि सुमहान् भीमस्तादृङ् नैवेह विद्यते । ।8.100.५० ।।  
न दृष्टो न श्रुतो वापि वपुषा४४ दैत्यपुङ्गव ।  
अहं तेनाहतो दृष्ट्या न्यपतं भूतले भृशम् ।।५१ ।।  
स्रस्तहाराम्बरो भीतः कुलिशेनेव४५ ताडितः ।  
ये ममानुचराश्चासन् दानवा भीमविक्रमाः । ।५२। ।  
ते सर्वे तस्य वेगेन पतिता गतजीविताः ।  
स एषोभ्येति राजेन्द्र तवैव नगरं प्रति । ।५३ ।।  
चालयन् वसुधां सर्वां क्षोभयन् सागरांस्तथा ।  
जलेचराँश्च दैत्येन्द्र जीवितैर्विप्रयोजयन्४६ ।।५४।।  
सनत्कुमार उवाच  
तस्य तद्वचनं श्रुत्वा प्रह्लादोसुरसत्तमः ।  
उवाच दैत्यराजानमिदं वचनमर्थवत्४७ ।।५५ ।।  
प्रह्लाद उवाच  
यादृशं तद्वराहस्य तस्य रूपं मया श्रुतम् ।  
सर्वदेवमयं राजन् वराहोप्राकृतो मतः । ।५६ ।।  
    
४० नाशन्तु - ख. । ४१ सिंहसङ्गतः - ख. । ४२ वाराहं - ख. । ४३ दृश्यन्ति - ख. । ४४ मधुषा - ख., मयासौ (?) । ४५ कुलिशेनैव - ख. । ४६... र्विप्रयोजयत् - ख. । ४७ कोविदः (?), चोदितः - घ. ।  
    
543  
तस्मात्त्वया विधातव्यं यथा नो न स मोहयेत् ।  
विनिश्चित्य च दैत्येन्द्र मा चिरं तद्विधीयताम् ।।५७।।  
सुव्यक्तं ब्रह्मणा तस्य चक्रलाङ्गलधारिणः ।  
सर्वदेवमयं रूपं वाराहमिदमीहितम् ।।५८।।  
भवानवध्यस्सर्वेषां देवानां दानवेश्वर४८ ।  
अशक्तैस्तैरियं माया सृष्टा वै न तदन्यथा ।।५९।।  
सनत्कुमार उवाच  
तस्य तद्वचनं श्रुत्वा हिरण्याक्षः प्रतापवान् ।  
उवाच दैत्यान्दनुजानिदं वचनमर्थवत्४९ ।।8.100.६०।।  
हिरण्याक्ष उवाच  
यद्येष५० भ्रातृहन्ता मे इहायाति दुरात्मवान् ।  
पूर्णः स्यादद्य सुचिराद्यो मे हृदि मनोरथः ।।६१।।  
अद्याहं तं दुरात्मानं भ्रातृहन्तारमाहवे ।  
छित्त्वा छित्त्वा करिष्यामि बलिं पशुपतेः शुभम्५१ ।।६२।।  
अद्य तस्य विचित्राक्षं शिरः कायात् सकुण्डलम् ।  
उत्कृत्य दैत्या दास्यामि रुद्राय परमात्मने ।।६३ ।।  
मया नासादितः पूर्वं तस्मिन्युद्धे स केशवः ।  
अद्याहं तं समासाद्य नेष्यामि यमसादनम् ।।६४।।  
अथ तस्मिन्हते सर्वे निराशा भयविह्वलाः ।  
ममैवा५२ कार्यतां गत्वा देवा यास्यन्ति दासताम् ।।६५ ।।  
सनत्कुमार उवाच  
ततः स दानवाञ्छूरान् दैत्याँश्च सुमहाबलान् ।  
उवाच नाम्ना विख्यातान् किङ्करान्नाम दानवान् ।।६६।।  
    
४८ दानवेश्वराः ख.। ४९ प्रह्लादाद्याँस्तथा सर्वानिदं वचनमब्रवीत् इति तु घ पु.पाठः। ५० यद्यस्य - ख., यद्यसौ - घ. । ५१ शुभां - ख. । ५२ ममैव - ख. ।  
    
544  
दश तानि सहस्राणि गच्छध्वं तं महाबलाः ।  
जानीत कोयमित्येवं ततो यास्याम्यहं स्वयम् । ।६७।।  
ते तथोक्ता महामाया हृष्टाः सर्वे विनिर्गताः५३ ।  
बद्धगोधाङ्गुलित्राणाः सन्नद्धास्तु पदातयः ।।६८। ।  
ते हेमचित्राम्बरहारसूत्रा५४ महाबला दानवदैत्यपुत्राः ।  
विनादयन्तो बहुधातिकोपिता यथैव नागाः सविषा विनिर्ययुः ।।६९।।।  
इति स्कन्दपुराणे किङ्करादेशनं५५ नाम शततमोध्यायः  
    
५३... भिनिर्गताः - ख. । ५४ हेमचित्रा - ख. । ५५ असुरागमो - घ. ।