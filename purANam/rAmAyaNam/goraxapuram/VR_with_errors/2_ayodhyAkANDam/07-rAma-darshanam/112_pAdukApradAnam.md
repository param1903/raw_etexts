+++
title = "११२ पादुकाप्रदानम्"
title_english = "112 The sages requests Bharata to accept Rama s words"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-112-Padukaa_Pradaanam.mp3"></div>

तम् अप्रतिम तेजोभ्याम् भ्रातृभ्याम् रोम हर्षणम् ।  
विस्मिताः सङ्गमम् प्रेक्ष्य समवेता महर्षयः ॥ २-११२-१  
अन्तर् हिताः तु ऋषि गणाः सिद्धाः च परम ऋषयः ।  
तौ भ्रातरौ महात्मानौ काकुत्स्थौ प्रशशंसिरे ॥ २-११२-२  
स धन्यो यस्य पुत्रौ द्वौ धर्मज्नौ धर्म विक्रमौ ।  
श्रुत्वा वयम् हि सम्भाषाम् उभयोः स्पृहयामहे ॥ २-११२-३  
ततः तु ऋषि गणाः क्षिप्रम् दशग्रीव वध एषिणः ।  
भरतम् राज शार्दूलम् इत्य् ऊचुः सङ्गता वचः ॥ २-११२-४  
कुले जात महा प्राज्न महा वृत्त महा यशः ।  
ग्राह्यम् रामस्य वाक्यम् ते पितरम् यद्य् अवेक्षसे ॥ २-११२-५  
सदा अनृणम् इमम् रामम् वयम् इग्च्छामहे पितुः ।  
अनृणत्वाच् च कैकेय्याः स्वर्गम् दशरथो गतः ॥ २-११२-६  
एतावद् उक्त्वा वचनम् गन्धर्वाः समहर्षयः ।  
राज ऋषयः चैव तथा सर्वे स्वाम् स्वाम् गतिम् गताः ॥ २-११२-७  
ह्लादितः तेन वाक्येन शुभेन शुभ दर्शनः ।  
रामः सम्हृष्ट वदनः तान् ऋषीन् अभ्यपूजयत् ॥ २-११२-८  
स्रस्त गात्रः तु भरतः स वाचा सज्जमानया ।  
कृत अन्जलिर् इदम् वाक्यम् राघवम् पुनर् अब्रवीत् ॥ २-११२-९  
राज धर्मम् अनुप्रेक्ष्य कुल धर्म अनुसन्ततिम् ।  
कर्तुम् अर्हसि काकुत्स्थ मम मातुः च याचनाम् ॥ २-११२-१०  
रक्षितुम् सुमहद् राज्यम् अहम् एकः तु न उत्सहे ।  
पौर जानपदामः च अपि रक्तान् रन्जयितुम् तथा ॥ २-११२-११  
ज्नातयः च हि योधाः च मित्राणि सुहृदः च नः ।  
त्वाम् एव प्रतिकान्क्षन्ते पर्जन्यम् इव कर्षकाः ॥ २-११२-१२  
इदम् राज्यम् महा प्राज्न स्थापय प्रतिपद्य हि ।  
शक्तिमान् असि काकुत्स्थ लोकस्य परिपालने ॥ २-११२-१३  
इत्य् उक्त्वा न्यपतद् भ्रातुः पादयोर् भरतः तदा ।  
भृशम् सम्प्रार्थयाम् आस रामम् एवम् प्रियम् वदः ॥ २-११२-१४  
तम् अन्के भ्रातरम् कृत्वा रामो वचनम् अब्रवीत् ।  
श्यामम् नलिन पत्र अक्षम् मत्त हंस स्वरः स्वयम् ॥ २-११२-१५  
आगता त्वाम् इयम् बुद्धिः स्वजा वैनयिकी च या ।  
भृशम् उत्सहसे तात रक्षितुम् पृथिवीम् अपि ॥ २-११२-१६  
अमात्यैः च सुहृद्भिः च बुद्धिमद्भिः च मन्त्रिभिः ।  
सर्व कार्याणि सम्मन्त्र्य सुमहान्त्य् अपि कारय ॥ २-११२-१७  
लक्ष्मीः चन्द्राद् अपेयाद् वा हिमवान् वा हिमम् त्यजेत् ।  
अतीयात् सागरो वेलाम् न प्रतिज्नाम् अहम् पितुः ॥ २-११२-१८  
कामाद् वा तात लोभाद् वा मात्रा तुभ्यम् इदम् कृतम् ।  
न तन् मनसि कर्तव्यम् वर्तितव्यम् च मातृवत् ॥ २-११२-१९  
एवम् ब्रुवाणम् भरतः कौसल्या सुतम् अब्रवीत् ।  
तेजसा आदित्य सङ्काशम् प्रतिपच् चन्द्र दर्शनम् ॥ २-११२-२०  
अधिरोह आर्य पादाभ्याम् पादुके हेम भूषिते ।  
एते हि सर्व लोकस्य योग क्षेमम् विधास्यतः ॥ २-११२-२१  
सो अधिरुह्य नर व्याघ्रः पादुके ह्य् अवरुह्य च ।  
प्रायग्च्छत् सुमहा तेजा भरताय महात्मने ॥ २-११२-२२  
स पादुके सम्प्रणम्य रामं वचनम्ब्रवीत् ।  
चतुर्दश हि वर्षाणि जटाचीरधरो ह्यहम् ॥ २-११२-२३  
फलमूलाशनो वीर भवेयम् रघुनन्दन ।  
तवागमनमाकाङ्क्षन् वसन्वै नगराद्बहिः ॥ २-११२-२४  
तव पादुकयोर्न्यस्तराज्यतन्त्रः परन्तप ।  
चतुर्दशे तु सम्पूर्णे वर्षेऽहानि रघूत्तम ॥ २-११२-२५  
न द्रक्ष्यामि यदि त्वां तु प्रवेक्ष्यामि हुताशनम् ।  
तथेति च प्रतिज्ञाय तं परिष्वज्य सादरम् ॥ २-११२-२६  
शत्रुघ्नम् च परिष्वज्य भरतं चेदमब्रवीत् ।  
मातरम् रक्ष कैकेयीम् मा रोषम् कुरु तां प्रति ॥ २-११२-२७  
मया च सीतया चैव शप्तो.सि रघुसत्तम ।  
इत्युक्त्वाश्रुपरीताक्षो भ्रातरं विससर्ज ह ॥ २-११२-२८  
स पादुके ते भरतः प्रतापवान् ।  
स्वलङ्कृते सम्परिगृह्य धर्मवित् ।  
प्रदक्षिणम् चैव चकार राघवम् ।  
चकार चैव उत्तम नाग मूर्धनि ॥ २-११२-२९  
अथ आनुपूर्व्यात् प्रतिपूज्य तम् जनम् ।  
गुरूमः च मन्त्रि प्रकृतीः तथा अनुजौ ।  
व्यसर्जयद् राघव वंश वर्धनः ।  
स्थितः स्व धर्मे हिमवान् इव अचलः ॥ २-११२-३०  
तम् मातरो बाष्प गृहीत कण्ठो ।  
दुह्खेन न आमन्त्रयितुम् हि शेकुः ।  
स तु एव मातृऋर् अभिवाद्य सर्वा ।  
रुदन् कुटीम् स्वाम् प्रविवेश रामः ॥ २-११२-३१  
इत्यार्षे श्रीमद्रामायणे आदिकाव्ये अयोध्याकाण्डे द्वादशोत्तरशततमः सर्गः