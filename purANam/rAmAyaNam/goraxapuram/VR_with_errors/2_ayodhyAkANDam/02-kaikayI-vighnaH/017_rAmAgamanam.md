+++
title = "०१७ रामागमनम्"
title_english = "017 Rama s arrival at royal court"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-017-Rama_Gamanam.mp3"></div>

स रमो रथमास्थाय सम्प्रहृष्टसुहृञनः ।  
पताकाध्वजसम्पन्नं महार्हगुरुधूपितम् ॥ २-१७-१  
अपश्यन्नगरं श्रीमान् नानाजनसमाकुलम् ।  
स गृहैरभ्रसङ्काशैः पाण्डुरैरुपशोभितम् ॥ २-१७-२  
राजमार्गं ययौ रामो मध्येनगरुधूपितम् ।  
चन्दनानाम् च मुख्यानामगुरूणाम् च सञ्चयैः ॥ २-१७-३  
उत्तमानां च गन्धानां क्षौमकौशाम्बरस्य च ।  
अविद्धाभिश्च मुक्ताभिरुत्तमैः स्फाटिकैरपि ॥ २-१७-४  
शोभमानसम्बाधं तं राजपथमुत्तमम् ।  
संवृतं विविधैः पुष्पैभ्रुक्ष्यैरुच्चावचैरपि ॥ २-१७-५  
ददर्श तं राजपथं दिवि देवपतिर्यथा ।  
दध्यक्षतहविर्लाजैर्धूपैरगुरुचन्दनैः ॥ २-१७-६  
नानामाल्योपगन्धैश्च सदाभ्यर्चितचत्वरम् ।  
आशीर्वादान् बहून् शृण्वन् सुहृद्भिः समुदीरितान् ॥ २-१७-७  
यथार्हं चापि सम्पूज्य सर्वानेव नारान् ययौं ।  
पितामहैराचरितं तथैव प्रपितामहैः ॥ २-१७-८  
अध्योपादाय तं मार्गमभिषित्तोऽनुपालय ।  
यथा स्म पोषिताः पित्रा यथा पूर्वैः पितामहैः ॥२-१७-९  
ततः सुखतरं सर्वे रामे वत्स्याम राजनि ।  
अलमद्य हि भुक्तेन परमार्थैरलं च नः ॥ २-१७-१०  
यथा पश्याम निर्यान्तं रामं राज्ये प्रतिष्ठितम् ।  
ततो हि न प्रियतरं नान्यत्किञ्चिद्भविश्यति ॥ २-१७-११  
यथाभिषेको रामस्य राज्येनामिततेजसः ।  
एताश्चान्याश्च शुहृदामुदासीनः सुभाः कथाः ॥ २-१७-१२  
आत्मसम्पूजनीः शृण्वन् ययौ रामो महापथम् ।  
नहि तस्मान्मनः कश्चिच्चक्षुषी वा नरोत्तमात् ॥ २-१७-१३  
नरः रोशवनोत्यपाक्रष्टुमातिक्रान्तोऽपि राघवे ।  
यश्च रामं न पश्येत्तु यं च रामो न पश्यति ॥ २-१७-१४  
निन्दतः सर्वलोकेषु स्वात्माप्येनं विगर्हते ।  
सर्वेषाम् स हि धर्मात्मा वर्णानां कुरुते दयाम् ॥ २-१७-१५  
चतुर्णां हि वयह्स्थानाम् तेन ते तमनुव्रता ।  
चत्पुष्पथान् देवपथांश्चैत्यांश्चायतनानि च ॥ २-१७-१६  
प्रदक्षिणं परिहरन् जगाम नृपतेस्सुतः ।  
स राजकुलमासाद्य मेघसङ्घोपमैः शुभैः ॥ २-१७-१७  
प्रासादशृङ्गैर्विविधैः कैलासशिखरोपमैः ।  
आवारयद्भिर्गनं विमानैरिव पाण्डुरैः ॥ २-१७-१८  
वर्धमानगृहैश्चापि रत्नजालपरिष्कृतैः ।  
तत्पृथिव्यां गृहवरं महेन्द्रसदनोपमम् ॥ २-१७-१९  
राजपुत्रः पितुर्वेश्म प्रविवेश श्रिया ज्वलन् ।  
स कक्ष्या धन्विभिर्गुप्तास्तिस्रोऽतिक्रम्य वाजिभिः ॥ २-१७-२०  
पदातिरपरे कक्ष्ये द्वे जगाम नरोत्तमः ।  
स सर्वाः समतिक्रम्य कक्ष्या दशरथात्मजः ॥ २-१७-२१  
सन्निवर्त्य जनं सर्वं शुद्धान्तःपुरुमत्यगात् ।  
तस्मिन् प्रविष्टे पितुर्न्तिकं तदा ।  
जनः स सर्वो मुदितो नृपात्मजे ।  
प्रतीक्षते तस्य पुनः स्म निर्गमम् ।  
यथोदयं चन्द्रमसः सरित्पतिः ॥ २-१७-२२  
॥ इत्यार्षे श्रीमद्रामायणे आदिकाव्ये अयोध्याकाण्डे सप्तदशः सर्गः ॥