+++
title = "०३१ रावण-मारीचसंवादः"
title_english = "031 Akampana s repot to Ravana"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-031-Ravana_Maaricha_Samvadhaha.mp3"></div>

त्वरमणः ततो गत्वा जनस्थानात् अकम्पनः ।  
प्रविश्य लङ्काम् वेगेन रावणम् वाक्यम् अब्रवीत् ॥ ३-३१-१  
जनस्थान स्थिता राजन् रक्षसा बहवो हताः ।  
खरः च निहतः सङ्ख्ये क्थञ्चित् अहम् आगतः ॥ ३-३१-२  
एवम् उक्तो दशग्रीवः क्रुद्धः सम्‌रक्त लोचनः ।  
अकम्पनम् उवाच इदम् निर्दहन् इव तेजसा ॥ ३-३१-३  
केन भीमम् जनस्थानम् हतम् मम परासुना ।  
को हि सर्वेषु लोकेषु गतिम् न अधिगमिष्यति ॥ ३-३१-४  
न हि मे विप्रियम् कृता शक्यम् मघवता सुखम् ।  
प्रप्तुम् वैश्रवणेन अपि न यमेन च विष्णुना ॥ ३-३१-५  
कालस्य च अपि अहम् कलो दहेयम् अपि पावकम् ।  
मृत्युम् मरण धर्मेण संयोजयितुम् उत्सहे ॥ ३-३१-६  
वातस्य तरसा वेगम् निहन्तुम् अपि च उत्सहे ।  
दहेयम् अपि सङ्क्रुद्धः तेजसा आदित्य पावकौ ॥ ३-३१-७  
तथा क्रुद्धम् दशग्रीवम् कृताञ्जलिः अकम्पनः ।  
भयात् सन्दिग्धया वचा रावणम् याचते अभयम् ॥ ३-३१-८  
दशग्रीवो अभयम् तस्मै प्रददौ रक्षसाम् वरः ।  
स विस्रब्धो अब्रवीत् वाक्यम् असन्दिग्धम् अकम्पनः ॥ ३-३१-९  
पुत्रो दशरथः ते सिंह संहननो युवा ।  
रामो नाम महास्कन्धो वृत्त आयत महाभुजः ॥ ३-३१-१०  
श्यामः पृथुयशाः श्रीमान् अतुल्य बल विक्रमः ।  
हतः तेन जनस्थाने खरः च सह दूषणः ॥ ३-३१-११  
अकम्पन वचः श्रुत्वा रावणो राक्षसाधिप ।  
नागेन्द्र इव निःश्वस्य इदम् वचनम् अब्रवीत् ॥ ३-३१-१२  
स सुरेन्द्रेण संयुक्तो रामः सर्व अमरैः सह ।  
उपयातो जनस्थानम् ब्रूहि कच्चित् अकम्पन ॥ ३-३१-१३  
रावणस्य पुनर् वाक्यम् निशम्य तद् अकम्पनः ।  
आचचक्षे बलम् तस्य विक्रमम् च महात्मनः ॥ ३-३१-१४  
रामो नाम महातेजाः श्रेष्टः सर्व धनुष्मताम् ।  
दिव्य अस्त्र गुण सम्पन्नः परन्धर्म गतो युधि ॥ ३-३१-१५  
तस्य अनुरूपो बलब्वान् रक्ताक्षो दुन्दुभि स्वनः ।  
कनीयान् लक्ष्मणो भ्राता राका शशि निभ आननः ॥ ३-३१-१६  
स तेन सह संयुक्तः पावकेन अनिलो यथा ।  
श्रीमान् राज वरः तेन जनस्थानम् निपातितम् ॥ ३-३१-१७  
न एव देवा महत्मनो न अत्र कार्या विचारणा ।  
शरा रामेण तु उत्सृष्टा रुक्मपुङ्खाः पतत्रिणः ॥ ३-३१-१८  
सर्पाः पञ्चानना भूत्वा भक्षयन्ति स्म राक्षसान् ।  
येन येन च गच्छन्ति राक्षसा भय कर्शिताः ॥ ३-३१-१९  
तेन तेन स्म पश्यन्ति रामम् एव अग्रतः स्थितम् ।  
इत्थम् विनाशितम् जनस्थानम् तेन तव अनघ ॥ ३-३१-२०  
अकम्पन अचः श्रुत्वा रावणो वाक्यम् अब्रवीत् ।  
गमिष्यामि जनस्थनम् रामम् हन्तुम् स लक्ष्मणम् ॥ ३-३१-२१  
अथ एवम् उक्ते वचने प्रोवाच इदम् अकम्पनः ।  
श्रुणु राजन् यथा वृत्तम् रामस्य बल पौरुषम् ॥ ३-३१-२२  
असाध्यः कुपितो रामो विक्रमेण महायशाः ।  
आप गायाः तु पूर्णाया वेगम् परिहरेत् शरैः ॥ ३-३१-२३  
स तारा ग्रह नक्षत्रम् नभः च अपि अवसादयेत् ।  
असौ रामः तु सीदन्तीम् श्रीमान् अभ्युद्धरेत् महीम् ॥ ३-३१-२४  
भित्वा वेलाम् समुद्रस्य लोकान् आप्लावयेत् विभुः ।  
वेगम् वा अपि समुद्रस्य वाअयुम् वा विधमेत् शरैः ॥ ३-३१-२५  
संहृत्य वा पुनर् लोकान् विक्रमेण महायशाः ।  
शकतः श्रेष्ठः स पुरुषः स्रष्टुम् पुनर् अपि प्रजाः ॥ ३-३१-२६  
न हि रामो दशग्रीव शक्यो जेतुम् रणे त्वया ।  
रक्षसाम् वा अपि लोकेन स्वर्गः पाप जनैः इव ॥ ३-३१-२७  
न तम् वध्यम् अहम् मन्ये सर्वैः देव असुरैः अपि ।  
अयम् अस्य वध उपाय तत् एकमनाः शृउणु ॥ ३-३१-२८  
भार्या तस्य उत्तमा लोके सीता नाम सुमध्यमा ।  
श्यामा सम विभक्त अङ्गी स्त्री रत्नम् रत्न बूषिता ॥ ३-३१-२९  
न एव देवी न गन्धर्वी न अप्सरा न च पन्नगी ।  
तुल्या सीमन्तिनी तस्या मानुषी तु कुतो भवेत् ॥ ३-३१-३०  
तस्य अपहर भार्याम् त्वम् तम् प्रमथ्य महावने ।  
सीताया रहितो रामो न च एव हि भविष्यति ॥ ३-३१-३१  
अरोचयत् तद् वाक्यम् रावणो राक्षस अधिपः ।  
चिन्तयित्वा महाबाहुः अकम्पनम् उवाच ॥ ३-३१-३२  
बाढम् कल्यम् गमिष्यामि हि एकः सारथिना सह ।  
आनेष्यामि च वैदेहीम् इमाम् हृष्टो महा पुरीम् ॥ ३-३१-३३  
तत् एवम् उक्त्वा प्रययौ खर युक्तेन रावणः ।  
रथेन आदित्य वर्णेन दिशः सर्वाः प्रकाशयन् ॥ ३-३१-३४  
स रथो राक्षस इन्द्रस्य नक्षत्र पथगो महान् ।  
चञ्चूर्यमानः शुशुभे जलदे चन्द्रमा इव ॥ ३-३१-३५  
स दूरे च आश्रमम् गत्वा ताटकेयम् उपागतम् ।  
मारीचेन अर्चितो राजा भक्ष्य भोज्यैः अमानुषैः ॥ ३-३१-३६  
तम् स्वयम् पूजयित्वा तु आसनेन उदकेन च ।  
अर्थ उपहितया वाचा मारीचो वाक्यम् अब्रवीत् ॥ ३-३१-३७  
कश्चित् सुकुशलम् राजन् लोकानाम् राक्षसाधिप ।  
आशङ्के न अथ जाने त्वम् यतः तूर्णम् उपागतम् ॥ ३-३१-३८  
एवम् उक्तो महातेजा मारीचेन स रावण ।  
ततः पश्चात् इदम् वाक्यम् अब्रवीत् वाक्य कोविदः ॥ ३-३१-३९  
आरक्षो मे हतः तात रामेण अक्लिष्ट कारिणा ।  
जनस्थानम् अवध्यम् तत् सर्वम् युधि निपातितम् ॥ ३-३१-४०  
तस्य मे कुरु साचिव्यम् तस्य भार्य अपहरणे ।  
राक्षसेन्द्र वचः श्रुत्वा मारीचो वाक्यम् अब्रवीत् ॥ ३-३१-४१  
आख्याता केन वा सीता मित्र रूपेण शत्रुणा ।  
त्वया राक्षस शार्दूल को न नन्दति नन्दितः ॥ ३-३१-४२  
सीताम् इह आनस्व इति को ब्रवीति ब्रवीहि मे ।  
रक्षो लोकस्य सर्वस्य कः शृङ्गम् च्छेत्तुम् इच्छति ॥ ३-३१-४३  
प्रोत्साहयति यः च त्वम् स च शत्रुः असंशयम् ।  
आशी मुखात् दंष्ट्राम् उद्धर्तुम् च इच्छति त्वया ॥ ३-३१-४४  
कर्मणा अनेन केन असि कापथम् प्रतिपादितः ।  
सुख सुप्तस्य ते राजन् प्रहृतम् केन मूर्धनि ॥ ३-३१-४५  
विशुद्ध वंश अभिजना अग्र हस्तः  
तेजो मदः संस्थित दोर् विषाणः ।  
उदीक्षितुम् रावण न इह युक्तः  
स संयुगे राघव गन्धि हस्ती ॥ ३-३१-४६  
असौ रण अन्तः स्थिति सन्धि वालः  
विदग्ध रक्षो मृग हा नृसिंहः ।  
सुप्तः त्वया बोधयितुम् न शक्यः  
शाराङ्ग पूणो निशित असि दम्ष्ट्रः ॥ ३-३१-४७  
चापापहारे भुज वेग पङ्के  
शर ऊर्मिमाले सु महा आहव ओघे ।  
न राम पाताल मुखे अति घोरे  
प्रस्कन्दितुम् राक्षस राज युक्तम् ॥ ३-३१-४८  
प्रसीद लङ्केश्वर राक्षसेन्द्र  
लङ्काम् प्रसन्नो भव साधु गच्छ ।  
त्वम् स्वेषु दारेषु रमस्व नित्यम्  
रामः स भार्यो रमताम् वनेषु ॥ ३-३१-४९  
एवम् उक्तो दशग्रीवो मारीचेन स रावणः ।  
न्यवर्तत पुरीम् लङ्काम् विवेश च गृह उत्तमम् ॥ ३-३१-५०  
इति वाल्मीकि रामायणे आदि काव्ये अरण्य काण्डे एक त्रिंश सर्गः