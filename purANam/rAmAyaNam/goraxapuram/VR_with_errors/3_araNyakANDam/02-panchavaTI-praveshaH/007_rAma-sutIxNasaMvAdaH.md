+++
title = "००७ राम-सुतीक्ष्णसंवादः"
title_english = "007 Hermitage of Sage Suteekshna"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-007-Rama_-_Sutheekshnana_Samvadaha.mp3"></div>

रामः तु सहितः भ्रात्रा सीतया च परन्तपः ।  
सुतीक्ष्णस्य आश्रम पदम् जगाम सह तैः द्विजैः ॥ ३-७-१  
स गत्वा दीर्घम् अध्वानम् नदीः तीर्त्वा बहु उदकाः ।  
ददर्श विमलम् शैलम् महा मेरुम् इव उन्नतम् ॥ ३-७-२  
ततः तद् इक्ष्वाकु वरौ सततम् विविधैः द्रुमैः ।  
काननम् तौ विविशतुः सीतया सह राघवौ ॥ ३-७-३  
प्रविष्टः तु वनम् घोरम् बहु पुष्प फल द्रुमम् ।  
ददर्श आश्रमम् एकान्ते चीर माला परिष्कृतम् ॥ ३-७-४  
तत्र तापसम् आसीनम् मल पङ्कज धारिणम् ।  
रामः सुतीक्ष्णम् विधिवत् तपोधनम् अभाषत ॥ ३-७-५  
रामोऽहम् अस्मि भगवन् भवन्तम् द्रष्टुम् आगतः ।  
तत् मा अभिवद धर्मज्ञ महर्षे सत्य विक्रम ॥ ३-७-६  
स निरीक्ष्य ततः धीरो रामम् धर्मभृताम् वरम् ।  
समाश्लिष्य च बाहुभ्याम् इदम् वचनम् अब्रवीत् ॥ ३-७-७  
स्वागतम् ते रघु श्रेष्ठ राम सत्यभृताम् वर ।  
आश्रमओ अयम् त्वया आक्रान्तः सनाथ इव साम्प्रतम् ॥ ३-७-८  
प्रतीक्षमाणः त्वाम् एव न आरोहे अहम् महायशः ।  
देव लोकम् इतो वीर देहम् त्यक्त्वा महीतले ॥ ३-७-९  
चित्रकूटम् उपादाय राज्य भ्रष्टो असि मे श्रुतः ।  
इह उपयातः काकुत्स्थः देवराजः शततक्रतुः ॥ ३-७-१०  
उपागंय च मे देवो महादेवः सुर ईश्वरः ।  
सर्वान् लोकान् जितान् आह मम पुण्येन कर्मणा ॥ ३-७-११  
तेषु देव ऋषि जुष्टेषु जितेशु तपसा मया ।  
मत् प्रसादात् स भार्यः त्वम् विहरस्व स लक्ष्मणः ॥ ३-७-१२  
तम् उग्र तपसम् दीप्तम् महर्षिम् सत्य वादिनम् ।  
प्रत्युवाच आत्मवान् रामो ब्रह्माणम् इव वासवः ॥ ३-७-१३  
अहम् एव आहरिष्यामि स्वयम् लोकान् महामुने ।  
आवासम् तु अहम् इच्छामि प्रदिष्टम् इह कानने ॥ ३-७-१४  
भवान् सर्वत्र कुशलः सर्वभूत हिते रतः ।  
आख्यातः शरभङ्गेन गौतमेन महात्मना ॥ ३-७-१५  
एवम् उक्तः तु रामेण महर्षिः लोक विश्रुतः ।  
अब्रवीत् मधुरम् वाक्यम् हर्षेण महता युतः ॥ ३-७-१६  
अयम् एव आश्रमो राम गुणवान् रंयताम् इति ।  
ऋषि सङ्घ अनुचरितः सदा मूल फलैर् युतः ॥ ३-७-१७  
इमम् आश्रमम् आगंय मृग सङ्घा महीयसः ।  
अहत्वा प्रतिगच्छन्ति लोभयित्वा अकुतोभयाः ॥ ३-७-१८  
ना अन्यो दोषो भवेत् अत्र मृगेभ्यः अन्यत्र विद्धि वै ।  
तत् श्रुत्वा वचनम् तस्य महर्षेः लक्ष्मणाग्रजः ॥ ३-७-१९  
उवाच वचनम् धीरो विगृह्य स शरम् धनुः ।  
तान् अहम् सुमहाभाग मृगसङ्घान् समागतान् ॥ ३-७-२०  
हन्याम् निशित धारेण शरेण नत पर्वणा ।  
भवान् तत्र अभिषज्येत किम् स्यात् कृच्छ्र तरम् ततः ॥ ३-७-२१  
एतस्मिन् आश्रमे वासम् चिरम् तु न समर्थये ।  
तम् एवम् उक्त्वा उपरमम् रामः सन्ध्याम् उपागमत् ॥ ३-७-२२  
अन्वास्य पश्चिमाम् सन्ध्याम् तत्र वासम् अकल्पयत् ।  
सुतीक्ष्णस्य आश्रमे रंये सीतया लक्ष्मनेन च ॥ ३-७-२३  
ततः शुभम् तापस अन्नम्  
स्वयम् सुतीक्ष्णः पुरुषर्षभाभ्याम् ।  
ताभ्याम् सुसत्कृत्य ददौ महात्मा  
सन्ध्या निवृत्तौ रजनीम् समीक्ष्य ॥ ३-७-२४  
End Note  
इति वाल्मीकि रामायणे आदि काव्ये अरण्य काण्डे सप्तमः सर्गः