+++
title = "०२० चतुर्दश खरामात्यवधः"
title_english = "020 Rama eliminates Khara s demons"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-020-Chaturdhasha_Rakshasa_Samharaha.mp3"></div>

ततः शूर्पणखा घोरा राघव आश्रमम् आगता ।  
रक्षसान् आचचक्षे तौ भ्रातरौ सह सीतया ॥ ३-२०-१  
ते रामम् पर्ण शालायाम् उपविष्टम् महाबलम् ।  
ददृशुः सीतया सार्धम् लक्ष्मणेन अपि सेवितम् ॥ ३-२०-२  
ताम् दृष्ट्वा राघवः श्रीमान् आगताम् ताम् च राक्षसीम् ।  
अब्रवीत् भ्रातरम् रामो लक्ष्मणम् दीप्त तेजसम् ॥ ३-२०-३  
मुहूर्तम् भव सौमित्रे सीतायाः प्रत्यनन्तरः ।  
इमान् अस्या वधिष्यामि पदवीम् आगतान् इह ॥ ३-२०-४  
वाक्यम् एतत् ततः श्रुत्वा रामस्य विदित आत्मनः ।  
तथा इति लक्ष्मणो वाक्यम् रामस्य प्रत्यपूजयत् ॥ ३-२०-५  
राघवो अपि महत् चापम् चामीकर विभूषितम् ।  
चकार सज्यम् धर्मात्मा तानि रक्षांसि च अब्रवीत् ॥ ३-२०-६  
पुत्रौ दशरथस्य आवाम् भ्रातरौ राम लक्ष्मणौ ।  
प्रविष्टौ सीतया सार्धम् दुश्चरम् दण्डका वनम् ॥ ३-२०-७  
फल मूल अशनौ दान्तौ तापसौ धर्म चारिणौ ।  
वसन्तौ दण्डकारण्ये किम् अर्थम् उपहिंसथ ॥ ३-२०-८  
युष्मान् पाप आत्मकान् हन्तुम् विप्रकारान् महाहवे ।  
ऋषीणाम् तु नियोगेन प्राप्तो अहम् सशर आसनः ॥ ३-२०-९  
तिष्ठत एव अत्र सन्तुष्टा न उपवरितितुम् अर्हथ ।  
यदि प्राणैः इह अर्थो वो निवर्तध्वम् निशा चराः ॥ ३-२०-१०  
तस्य तद् वचनम् श्रुत्वा राक्षसाः ते चतुर्दश ।  
ऊचुर् वाचम् सुसङ्क्रुद्धा ब्रह्मघ्नः शूल पाणयः ॥ ३-२०-११  
संरक्त नयना घोरा रामम् रक्तान्त लोचनम् ।  
परुषा मधुर आभाषम् हृष्टाः अदृष्ट पराक्रमम् ॥ ३-२०-१२  
क्रोधम् उत्पाद्य नो भर्तुः खरस्य सुमहात्मनः ।  
त्वम् एव हास्यसे प्राणान् अद्य अस्माभिर् हतो युधि ॥ ३-२०-१३  
का हि ते शक्तिर् एकस्य बहूनाम् रण मूर्धनि ।  
अस्माकम् अग्रतः स्थातुम् किम् पुनर् योद्धुम् आहवे ॥ ३-२०-१४  
एभिः बाहु प्रयुक्तैः नः परिघैः शूल पट्टिशैः ।  
प्राणाम् त्यक्ष्यसि वीर्यम् च धनुः च कर पीडितम् ॥ ३-२०-१५  
इति एवम् उक्त्वा संरब्धा राक्षसाः ते चतुर्दश ।  
उद्यत आयुध निस्त्रिंशा रामम् एव अभिदुद्रुवुः ॥ ३-२०-१६  
चिक्षिपुः तानि शूलानि राघवम् प्रति दुर्जयम् ।  
तानि शूलानि काकुत्स्थः समस्तानि चतुर्दश ॥ ३-२०-१७  
तावद्भिः एव चिच्छ्हेद शरैः काञ्चन भूषितैः ।  
ततः पश्चात् महातेजा नाराचान् सूर्य सन्निभान् ॥ ३-२०-१८  
जग्राह परम क्रुद्धः चतुर्दश शिल अशितान् ।  
गृहीत्वा धनुः आयम्य लक्ष्यान् उद्दिश्य राक्षसान् ॥ ३-२०-१९  
मुमोच राघवो बाणान् वज्रान् इव शतक्रतुः ।  
ते भित्त्वा रक्षसाम् वेगात् वक्षांसि रुधिर आप्लुताः ॥ ३-२०-२०  
विनिष्पेतुः तदा भूमौ वल्मीकात् इव पन्नगाः ।  
तैः भग्न हृदया बूमौ छ्हिन्न मूला इव द्रुमाः ॥ ३-२०-२१  
निपेतुः शोणित स्नाता विकृता विगत असवः ।  
तान् भूमौ पतितान् दृष्ट्वा राक्षसी क्रोध मूर्च्छ्हिता ॥ ३-२०-२२  
उपगम्य खरम् सा तु किञ्चित् संशुष्क शोणिता ।  
पपात पुनः एव आर्ता सनिर्यासा इव वल्लरी ॥ ३-२०-२३  
भ्रातुः समीपे शोक आर्ता ससर्ज निनदम् महत् ।  
सस्वरम् मुमोच बाष्पम् विवर्ण वदना तदा ॥ ३-२०-२४  
निपातितान् प्रेक्ष्य रणे तु राक्षसान्  
प्रधाविता शूर्पणखा पुनः ततः ।  
वधम् च तेषाम् निखिलेन रक्षसाम्  
शशंस सर्वम् भगिनी खरस्य सा ॥ ३-२०-२५  
इति वाल्मीकि रामायणे आदि काव्ये अरण्य काण्डे विंशः सर्गः