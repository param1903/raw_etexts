+++
title = "०४२ राक्षसीभिः हनुमन्तं प्रति सीताप्रच्छनम्"
title_english = "042 Female demons enquires Seetha about Hanuma"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-042-Female-demons_enquires_Seetha_about_Hanuma.mp3"></div>

ततः पक्षि निनादेन वृक्ष भन्ग स्वनेन च ।  
बभूवुः त्रास सम्भ्रान्ताः सर्वे लन्का निवासिनः ॥ ५-४२-१  
विद्रुताः च भय त्रस्ता विनेदुः मृग पक्षुणः ।  
रक्षसाम् च निमित्तानि क्रूराणि प्रतिपेदिरे ॥ ५-४२-२  
ततो गतायाम् निद्रायाम् राक्षस्यो विकृत आननाः ।  
तत् वनम् ददृशुः भग्नम् तम् च वीरम् महाकपिम् ॥ ५-४२-३  
स ता दृष्ट्व महाबाहुः महासत्त्वो महाबलः ।  
चकार सुमहत् रूपम् राक्षसीनाम् भय आवहम् ॥ ५-४२-४  
ततः तम् गिरि सङ्काशम् अतिकायम् महाबलम् ।  
राक्षस्यो वानरम् दृष्ट्वा पप्रच्छुः जनक आत्मजाम् ॥ ५-४२-५  
को अयम् कस्य कुतो वा अयम् किम् निमित्तम् इह आगतः ।  
कथम् त्वया सह अनेन सम्वादः कृत इति उत ॥ ५-४२-६  
आचक्ष्व नो विशाल अक्षि मा भूत् ते सुभगे भयम् ।  
सम्वादम् असित अपान्गे त्वया किम् कृतवान् अयम् ॥ ५-४२-७  
अथ अब्रवीत् तदा साध्वी सीता सर्व अन्ग शोभना ।  
रक्षसाम् काम रूपाणाम् विज्ञाने मम का गतिः ॥ ५-४२-८  
यूयम् एव अस्य जानीत यो अयम् यत् वा करिष्यति ।  
अहिः एव अहेः पादान् विजानाति न संशयः ॥ ५-४२-९  
अहम् अपि अस्य भीता अस्मि न एनम् जानामि को अन्वयम् ।  
वेद्मि राक्षसम् एव एनम् काम रूपिणम् आगतम् ॥ ५-४२-१०  
वैदेह्या वचनम् श्रुत्वा राक्षस्यो विद्रुता द्रुतम् ।  
स्थिताः काश्चित् गताः काश्चित् रावणाय निवेदितुम् ॥ ५-४२-११  
रावणस्य समीपे तु राक्षस्यो विकृत आननाः ।  
विरूपम् वानरम् भीमम् आख्यतुम् उपचक्रमुः ॥ ५-४२-१२  
अशोक वनिका मध्ये राजन् भीम वपुः कपिः ।  
सीतया कृत सम्वादः तिष्ठति अमित विक्रमः ॥ ५-४२-१३  
न च तम् जानकी सीता हरिम् हरिण लोचणा ।  
अस्माभिः बहुधा पृष्टा निवेदयितुम् इच्छति ॥ ५-४२-१४  
वासवस्य भवेत् दूतो दूतो वैश्रवणस्य वा ।  
प्रेषितो वा अपि रामेण सीता अन्वेषण कान्क्षया ॥ ५-४२-१५  
तेन त्वत् भूत रूपेण यत् तत् तव मनो हरम् ।  
नाना मृग गण आकीर्णम् प्रमृष्टम् प्रमदा वनम् ॥ ५-४२-१६  
न तत्र कश्चित् उद्देशो यः तेन न विनाशितः ।  
यत्र सा जानकी सीता स तेन न विनाशितः ॥ ५-४२-१७  
जानकी रक्षण अर्थम् वा श्रमात् वा न उपलभ्यते ।  
अथवा कः श्रमः तस्य सा एव तेन अभिरक्षिता ॥ ५-४२-१८  
चारु पल्लव पत्र आढ्यम् यम् सीता स्वयम् आस्थिता ।  
प्रवृद्धः शिंशपा वृक्षः स च तेन अभिरक्षितः ॥ ५-४२-१९  
तस्य उग्र रूपस्य उग्रम् त्वम् दण्डम् आज्ञातुम् अर्हसि ।  
सीता सम्भाषिता येन तत् वनम् च विनाशितम् ॥ ५-४२-२०  
मनः परिगृहीताम् ताम् तव रक्षो गण ईश्वर ।  
कः सीताम् अभिभाषेत यो न स्यात् त्यक्त जीवितः ॥ ५-४२-२१  
राक्षसीनाम् वचः श्रुत्वा रावणो राक्षस ईश्वरः ।  
हुत अगिः इव जज्वाल कोप सम्वर्तित ईक्षणः ॥ ५-४२-२२  
तस्य क्रुद्धस्य नेत्राभ्याम् प्रापतन्नस्रबिन्दवः ।  
दीप्ताभ्यामिव जज्वाल कोपसंवर्तितेक्षणः ॥ ५-४२-२३  
आत्मनः सदृशान् शूरान् किङ्करान् नाम राक्षसान् ।  
व्यादिदेश महातेजा निग्रह अर्थम् हनूमतः ॥ ५-४२-२४  
तेषाम् अशीति साहस्रम् किङ्कराणाम् तरस्विनाम् ।  
निर्ययुः भवनात् तस्मात् कूट मुद्गर पाणयः ॥ ५-४२-२५  
महाउदरा महादम्ष्ट्रा घोर रूपा महाबलाः ।  
युद्ध अभिमनसः सर्वे हनूमत् ग्रहण उन्मुखाः ॥ ५-४२-२६  
ते कपिम् तम् समासाद्य तोरणस्थम् अवस्थितम् ।  
अभिपेतुः महावेगाः पतन्गा इव पावकम् ॥ ५-४२-२७  
ते गदाभिः विचित्राभिः परिघैः कान्चन अन्गदैः ।  
आजघ्नुः वानर श्रेष्ठम् शरैः आदित्य सम्निभैः ॥ ५-४२-२८  
मुद्गरैः पट्टिसैः शूलैः प्रासतोमरशक्तिभिः ।  
परिवार्य हनूमन्तं सहसा तस्थुरग्रतः ॥ ५-४२-२९  
हनूमान् अपि तेजस्वी श्रीमान् पर्वत सम्निभः ।  
क्षिताव् आविध्य लान्गूलम् ननाद च महास्वनम् ॥ ५-४२-३०  
स भूत्वा सुमहाकायो हनुमान् मारुतात्मजः ।  
धृष्टमास्फोटयामास लङ्काम् शब्देन पूरयन् ॥ ५-४२-३१  
तस्यस्फोटितशब्देन महता सानुनादिना ।  
पेतुर्विहङ्गा गगनादुच्चैश्चेदमघोयत् ॥ ५-४२-३२  
जयत्यतिबलो रामो लक्ष्मणश्च महाबलः ।  
राजा जयति सुग्रीवो राघवेणाभिपालितः ॥ ५-४२-३३  
दासोऽहम् कोसलेन्द्रस्य रामस्याक्लिष्टकर्मणः ।  
हनुमान् शत्रुसैन्यानाम् निहन्ता मारुतात्मजः ॥ ५-४२-३४  
न रावणसहस्रम् मे युद्धे प्रतिबलं भवेत् ।  
शिलाभिस्तु प्रहरतः पादपैश्च सहस्रशः ॥ ५-४२-३५  
अर्दयित्वा पुरीम् लङ्कामभिवाद्य च मैथिलीम् ।  
समृद्धार्थो गमिष्यामि मिषताम् सर्वरक्षसाम् ॥ ५-४२-३६  
तस्य सन्नाद शब्देन ते अभवन् भय शन्किताः ।  
ददृशुः च हनूमन्तम् सन्ध्या मेघम् इव उन्नतम् ॥ ५-४२-३७  
स्वामि सन्देश निह्शन्काः ततः ते राक्षसाः कपिम् ।  
चित्रैः प्रहरणैः भीमैः अभिपेतुः ततः ततः ॥ ५-४२-३८  
स तैः परिवृतः शूरैः सर्वतः स महाबलः ।  
आससाद आयसम् भीमम् परिघम् तोरण आश्रितम् ॥ ५-४२-३९  
स तम् परिघम् आदाय जघान रजनी चरान् ।  
स पन्नगम् इव आदाय स्फुरन्तम् विनता सुतः ॥ ५-४२-४०  
विचचार अम्बरे वीरः परिगृह्य च मारुतिः ।  
स हत्वा राक्षसान् वीरः किङ्करान् मारुत आत्मजः ॥ ५-४२-४१  
युद्ध आकान्क्षी पुनः वीरः तोरणम् समुपस्थितः ।  
ततः तस्मात् भयान् मुक्ताः कतिचित् तत्र राक्षसाः ॥ ५-४२-४२  
निहतान् किङ्करान् सर्वान् रावणाय न्यवेदयन् ।  
स राक्षसानाम् निहतम् महाबलम् ।  
निशम्य राजा परिवृत्त लोचनः ।  
समादिदेश अप्रतिमम् पराक्रमे ।  
प्रहस्त पुत्रम् समरे सुदुर्जयम् ॥ ५-४२-४३  
इत्यार्षे श्रीमद्रामायणे आदिकाव्ये सुन्दरकाण्डे द्विचत्वारिंशः सर्गः