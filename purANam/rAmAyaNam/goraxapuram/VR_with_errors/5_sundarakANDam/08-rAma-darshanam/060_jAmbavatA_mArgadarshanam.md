+++
title = "०६० जाम्बवता मार्गदर्शनम्"
title_english = "060 Jambavan s wise guidelines"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-060-Jambavan_s_wise_guidelines.mp3"></div>

तस्य तत् वचनम् श्रुत्वा वालि सूनुः अभाषत ।  
अयुक्तम् तु विना देवीम् दृष्ट्वद्भिश्च वानराः ॥ ५-६०-१  
समीपम् गन्तुमस्माभी राघवस्य महात्मनः ।  
दृष्टा देवी न च आनीता इति तत्र निवेदनम् ॥ ५-६०-२  
अयुक्तम् इव पश्यामि भवद्भिः ख्यात विक्रमैः ।  
न हि वः प्लवते कश्चिन् न अपि कश्चित् पराक्रमे ॥ ५-६०-३  
तुल्यः सामर दैत्येषु लोकेषु हरि सत्तमाः ।  
तेष्व् एवम् हत वीरेषु राक्षसेषु हनूमता ॥ ५-६०-४  
किम् अन्यत् अत्र कर्तव्यम् गृहीत्वा याम जानकीम् ।  
तम् एवम् कृत सङ्कल्पम् जाम्बवान् हरि सत्तमः ॥ ५-६०-५  
उवाच परम प्रीतो वाक्यम् अर्थवत् अर्थवित् ।  
न तावत् एषा मतिः अक्षमा नो ।  
यथा भवान् पश्यति राज पुत्र ।  
यथा तु रामस्य मतिः निविष्टा ।  
तथा भवान् पश्यतु कार्य सिद्धिम् ॥ ५-६०-६  
इत्यार्षे श्रीमद्रामायणे श्रीमद्रामायणे आदिकाव्ये सुन्दरकाण्डे षष्टितमः सर्गः