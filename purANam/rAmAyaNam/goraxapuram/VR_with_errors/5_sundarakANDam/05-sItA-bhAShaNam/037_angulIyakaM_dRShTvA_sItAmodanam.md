+++
title = "०३७ अङ्गुलीयकं दृष्ट्वा सीतामोदनम्"
title_english = "037 Seetha was both delighted and depressed"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-037-Seetha_was_both_delighted_and_depressed.mp3"></div>

सा सीता तत् वचनम् श्रुत्वा पूर्ण चन्द्र निभ आनना ।  
हनूमन्तम् उवाच इदम् धर्म अर्थ सहितम् वचः ॥ ५-३७-१  
अमृतम् विष संसृष्टम् त्वया वानर भाषितम् ।  
यच् च न अन्य मना रामो यच् च शोक परायणः ॥ ५-३७-२  
ऐश्वर्ये वा सुविस्तीर्णे व्यसने वा सुदारुणे ।  
रज्ज्वा इव पुरुषम् बद्ध्वा कृत अन्तः परिकर्षति ॥ ५-३७-३  
विधिः नूनम् असम्हार्यः प्राणिनाम् प्लवग उत्तम ।  
सौमित्रिम् माम् च रामम् च व्यसनैः पश्य मोहितान् ॥ ५-३७-४  
शोकस्य अस्य कदा पारम् राघवो अधिगमिष्यति ।  
प्लवमानः परिश्रान्तो हत नौः सागरे यथा ॥ ५-३७-५  
राक्षसानाम् क्षयम् कृत्वा सूदयित्वा च रावणम् ।  
लन्काम् उन्मूलिताम् कृत्वा कदा द्रक्ष्यति माम् पतिः ॥ ५-३७-६  
स वाच्यः सन्त्वरस्व इति यावत् एव न पूर्यते ।  
अयम् सम्वत्सरः कालः तावद्त् हि मम जीवितम् ॥ ५-३७-७  
वर्तते दशमो मासो द्वौ तु शेषौ प्लवङ्गम ।  
रावणेन नृशंसेन समयो यः कृतो मम ॥ ५-३७-८  
विभीषणेन च भ्रात्रा मम निर्यातनम् प्रति ।  
अनुनीतः प्रयत्नेन न च तत् कुरुते मतिम् ॥ ५-३७-९  
मम प्रतिप्रदानम् हि रावणस्य न रोचते ।  
रावणम् मार्गते सङ्ख्ये मृत्युः काल वशम् गतम् ॥ ५-३७-१०  
ज्येष्ठा कन्या अनला नम विभीषण सुता कपे ।  
तया मम एतत् आख्यातम् मात्रा प्रहितया स्वयम् ॥ ५-३७-११  
आशंस इति हरि श्रेष्ठ क्षिप्रम् माम् प्राप्स्यते पतिः ।  
अन्तः आत्मा हि मे शुद्धः तस्मिन् च बहवो गुणाः ॥ ५-३७-१२  
उत्साहः पौरुषम् सत्त्वम् आनृशंस्यम् कृतज्ञता ।  
विक्रमः च प्रभावः च सन्ति वानर राघवे ॥ ५-३७-१३  
चतुर्दश सहस्राणि राक्षसानाम् जघान यः ।  
जन स्थाने विना भ्रात्रा शत्रुः कः तस्य न उद्विजेत् ॥ ५-३७-१४  
न स शक्यः तुलयितुम् व्यसनैः पुरुष ऋषभः ।  
अहम् तस्य अनुभावज्ञा शक्रस्य इव पुलोमजा ॥ ५-३७-१५  
शर जाल अंशुमान् शूरः कपे राम दिवा करः ।  
शत्रु रक्षोमयम् तोयम् उपशोषम् नयिष्यति ॥ ५-३७-१६  
इति सञ्जल्पमानाम् ताम् राम अर्थे शोक कर्शिताम् ।  
अश्रु सम्पूर्ण वदनाम् उवाच हनुमान् कपिः ॥ ५-३७-१७  
श्रुत्वा एव तु वचो मह्यम् क्षिप्रम् एष्यति राघवः ।  
चमूम् प्रकर्षन् महतीम् हरि ऋक्ष गण सङ्कुलाम् ॥ ५-३७-१८  
अथवा मोचयिष्यामि ताम् अद्य एव हि राक्षसात् ।  
अस्मात् दुह्खात् उपारोह मम पृष्ठम् अनिन्दिते ॥ ५-३७-१९  
त्वम् हि पृष्ठ गताम् कृत्वा सन्तरिष्यामि सागरम् ।  
शक्तिः अस्ति हि मे वोढुम् लन्काम् अपि सरावणाम् ॥ ५-३७-२०  
अहम् प्रस्रवणस्थाय राघवाय अद्य मैथिलि ।  
प्रापयिष्यामि शक्राय हव्यम् हुतम् इव अनलः ॥ ५-३७-२१  
द्रक्ष्यसि अद्य एव वैदेहि राघवम् सह लक्ष्मणम् ।  
व्यवसाय समायुक्तम् विष्णुम् दैत्य वधे यथा ॥ ५-३७-२२  
त्वत् दर्शन कृत उत्साहम् आश्रमस्थम् महाबलम् ।  
पुरन्दरम् इव आसीनम् नाग राजस्य मूर्धनि ॥ ५-३७-२३  
पृष्ठम् आरोह मे देवि मा विकान्क्षस्व शोभने ।  
योगम् अन्विच्छ रामेण शश अन्केन इव रोहिणी ॥ ५-३७-२४  
कथयन्ति इव चन्द्रेण सूर्येण इव सुवर्चला ।  
मत् पृष्ठम् अधिरुह्य त्वम् तर आकाश महाअर्णवम् ॥ ५-३७-२५  
न हि मे सम्प्रयातस्य त्वाम् इतो नयतो अन्गने ।  
अनुगन्तुम् गतिम् शक्ताः सर्वे लन्का निवासिनः ॥ ५-३७-२६  
यथा एव अहम् इह प्राप्तः तथैव अहम् असंशयम् ।  
यास्यामि पश्य वैदेहि त्वाम् उद्यम्य विहायसम् ॥ ५-३७-२७  
मैथिली तु हरि श्रेष्ठात् श्रुत्वा वचनम् अद्भुतम् ।  
हर्ष विस्मित सर्व अन्गी हनूमन्तम् अथ अब्रवीत् ॥ ५-३७-२८  
हनूमन् दूरम् अध्वनम् कथम् माम् वोढुम् इच्छसि ।  
तत् एव खलु ते मन्ये कपित्वम् हरि यूथप ॥ ५-३७-२९  
कथम् वा अल्प शरीरः त्वम् माम् इतो नेतुम् इच्छसि ।  
सकाशम् मानव इन्द्रस्य भर्तुः मे प्लवग ऋषभ ॥ ५-३७-३०  
सीताया वचनम् श्रुत्वा हनूमान् मारुत आत्मजः ।  
चिन्तयामास लक्ष्मीवान् नवम् परिभवम् कृतम् ॥ ५-३७-३१  
न मे जानाति सत्त्वम् वा प्रभावम् वा असित ईक्षणा ।  
तस्मात् पश्यतु वैदेही यत् रूपम् मम कामतः ॥ ५-३७-३२  
इति सञ्चिन्त्य हनुमान् तदा प्लवग सत्तमः ।  
दर्शयामास वैदेह्याः स्वरूपम् अरि मर्दनः ॥ ५-३७-३३  
स तस्मात् पादपात् धीमान् आप्लुत्य प्लवग ऋषभः ।  
ततो वर्धितुम् आरेभे सीता प्रत्यय कारणात् ॥ ५-३७-३४  
मेरु मन्दार सङ्काशो बभौ दीप्त अनल प्रभः ।  
अग्रतो व्यवतस्थे च सीताया वानर ऋषभः ॥ ५-३७-३५  
हरिः पर्वत सङ्काशः ताम्र वक्त्रो महाबलः ।  
वज्र दम्ष्ट्र नखो भीमो वैदेहीम् इदम् अब्रवीत् ॥ ५-३७-३६  
सपर्वत वन उद्देशाम् साट्ट प्राकार तोरणाम् ।  
लन्काम् इमाम् सनथाम् वा नयितुम् शक्तिः अस्ति मे ॥ ५-३७-३७  
तत् अवस्थाप्य ताम् बुद्धिः अलम् देवि विकान्क्षया ।  
विशोकम् कुरु वैदेहि राघवम् सह लक्ष्मणम् ॥ ५-३७-३८  
तम् दृष्ट्वा अचल सङ्काशम् उवाच जनक आत्मजा ।  
पद्म पत्र विशाल अक्षी मारुतस्य औरसम् सुतम् ॥ ५-३७-३९  
तव सत्त्वम् बलम् चैव विजानामि महाकपे ।  
वायोः इव गतिम् च अपि तेजः च अग्निः इव अद्भुतम् ॥ ५-३७-४०  
प्राकृतो अन्यः कथम् च इमाम् भूमिम् आगन्तुम् अर्हति ।  
उदधेः अप्रमेयस्य पारम् वानर पुङ्गव ॥ ५-३७-४१  
जानामि गमने शक्तिम् नयने च अपि ते मम ।  
अवश्यम् साम्प्रधार्य आशु कार्य सिद्धिः इह आत्मनः ॥ ५-३७-४२  
अयुक्तम् तु कपि श्रेष्ठ मया गन्तुम् त्वया सह ।  
वायु वेग सवेगस्य वेगो माम् मोहयेत् तव ॥ ५-३७-४३  
अहम् आकाशम् आसक्ता उपरि उपरि सागरम् ।  
प्रपतेयम् हि ते पृष्ठात् भयात् वेगेन गच्छतः ॥ ५-३७-४४  
पतिता सागरे च अहम् तिमि नक्र झष आकुले ।  
भयेयम् आशु विवशा यादसाम् अन्नम् उत्तमम् ॥ ५-३७-४५  
न च शक्ष्ये त्वया सार्धम् गन्तुम् शत्रु विनाशन ।  
कलत्रवति सन्देहः त्वयि अपि स्यात् असंशयम् ॥ ५-३७-४६  
ह्रियमाणाम् तु माम् दृष्ट्वा राक्षसा भीम विक्रमाः ।  
अनुगच्छेयुः आदिष्टा रावणेन दुरात्मना ॥ ५-३७-४७  
तैः त्वम् परिवृतः शूरैः शूलम् उद्गर पाणिभिः ।  
भवेः त्वम् संशयम् प्राप्तो मया वीर कलत्रवान् ॥ ५-३७-४८  
सायुधा बहवो व्योम्नि राक्षसाः त्वम् निरायुधः ।  
कथम् शक्ष्यसि सम्यातुम् माम् चैव परिरक्षितुम् ॥ ५-३७-४९  
युध्यमानस्य रक्षोभिः ततः तैः क्रूर कर्मभिः ।  
प्रपतेयम् हि ते पृष्ठत् भय आर्ता कपि सत्तम ॥ ५-३७-५०  
अथ रक्षांसि भीमानि महान्ति बलवन्ति च ।  
कथञ्चित् साम्पराये त्वाम् जयेयुः कपि सत्तम ॥ ५-३७-५१  
अथवा युध्यमानस्य पतेयम् विमुखस्य ते ।  
पतिताम् च गृहीत्वा माम् नयेयुः पाप राक्षसाः ॥ ५-३७-५२  
माम् वा हरेयुः त्वद्त् हस्तात् विशसेयुः अथ अपि वा ।  
अव्यवस्थौ हि दृश्येते युद्धे जय पराजयौ ॥ ५-३७-५३  
अहम् वा अपि विपद्येयम् रक्षोभिः अभितर्जिता ।  
त्वत् प्रयत्नो हरि श्रेष्ठ भवेन् निष्फल एव तु ॥ ५-३७-५४  
कामम् त्वम् अपि पर्याप्तो निहन्तुम् सर्व राक्षसान् ।  
राघवस्य यशो हीयेत् त्वया शस्तैः तु राक्षसैः ॥ ५-३७-५५  
अथवा आदाय रक्षांसि न्यस्येयुः सम्वृते हि माम् ।  
यत्र ते न अभिजानीयुः हरयो न अपि राघवः ॥ ५-३७-५६  
आरम्भः तु मत् अर्थो अयम् ततः तव निरर्थकः ।  
त्वया हि सह रामस्य महान् आगमने गुणः ॥ ५-३७-५७  
मयि जीवितम् आयत्तम् राघवस्य महात्मनः ।  
भ्रातृऋणाम् च महाबाहो तव राज कुलस्य च ॥ ५-३७-५८  
तौ निराशौ मत् अर्थे तु शोक सन्ताप कर्शितौ ।  
सह सर्व ऋक्ष हरिभिः त्यक्ष्यतः प्राण सङ्ग्रहम् ॥ ५-३७-५९  
भर्तुः भक्तिम् पुरः कृत्य रामात् अन्यस्य वानर ।  
न अहम् स्प्रष्टुम् पदा गात्रम् इच्छेयम् वानर उत्तम ॥ ५-३७-६०  
यत् अहम् गात्र संस्पर्शम् रावणस्य गता बलात् ।  
अनीशा किम् करिष्यामि विनाथा विवशा सती ॥ ५-३७-६१  
यदि रामो दशग्रीवम् इह हत्वा सराक्षसम् ।  
माम् इतो गृह्य गच्छेत तत् तस्य सदृशम् भवेत् ॥ ५-३७-६२  
श्रुता हि दृष्टाः च मया पराक्रमा ।  
महात्मनः तस्य रण अवमर्दिनः ।  
न देव गन्धर्व भुजङ्ग राक्षसा ।  
भवन्ति रामेण समा हि सम्युगे ॥ ५-३७-६३  
समीक्ष्य तम् सम्यति चित्र कार्मुकम् ।  
महाबलम् वासव तुल्य विक्रमम् ।  
सलक्ष्मणम् को विषहेत राघवम् ।  
हुत अशनम् दीप्तम् इव अनिल ईरितम् ॥ ५-३७-६४  
सलक्ष्मणम् राघवम् आजि मर्दनम् ।  
दिशा गजम् मत्तम् इव व्यवस्थितम् ।  
सहेत को वानर मुख्य सम्युगे ।  
युग अन्त सूर्य प्रतिमम् शर अर्चिषम् ॥ ५-३७-६५  
स मे हरि श्रेष्ठ सलक्ष्मणम् पतिम् ।  
सयूथपम् क्षिप्रम् इह उपपादय ।  
चिराय रामम् प्रति शोक कर्शिताम् ।  
कुरुष्व माम् वानर मुख्य हर्षिताम् ॥ ५-३७-६६  
इत्यार्षे श्रीमद्रामायणे आदिकाव्ये सुन्दरकाण्डे सप्तत्रिंशः सर्गः