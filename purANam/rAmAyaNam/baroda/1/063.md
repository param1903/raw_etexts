

  
सुर कार्यम् इदंरम्भे कर्तव्यंसुमहत् त्वया ।लोभनङ्कौशिकस्येह काम मोह समंवितम्  ॥   
तथोक्ता साप्सरा राम सहस्राक्षेण धीमता ।व्रीडिता प्राञ्जलिर्भूत्वा प्रत्युवाच सुरेश्वरम्  ॥   
अयंसुर पते घोरो विश्वामित्रो महा मुनिः ।क्रोधम् उत्स्रक्ष्यते घोरम्मयि देव न संशयः ।ततो हि मे भयन्देव प्रसादङ्कर्तुम् अर्हसि  ॥   
ताम् उवाच सहस्राक्षो वेपमानाङ्कृताञ्जलिम् ।मा भैषि रम्भे भद्रन्ते कुरुष्व मम शासनम्  ॥   
कोकिलो हृदय ग्राही माधवे रुचिर द्रुमे ।अहङ्कन्दर्प सहितः स्थास्यामि तव पार्श्वतः  ॥   
त्वंहि रूपम्बहु गुणङ्कृत्वा परम भास्वरम् ।तम् ऋषिङ्कौशिकंरम्भे भेदयस्व तपस्विनम्  ॥   
सा श्रुत्वा वचनन्तस्य कृत्वा रूपम् अनुत्तमम् ।लोभयाम् आस ललिता विश्वामित्रंशुचि स्मिता  ॥   
कोकिलस्य तु शुश्राव वल्गु व्याहरतः स्वनम् ।सम्प्रहृष्टेन मनसा तत;एनाम् उदैक्षत  ॥   
अथ तस्य च शब्देन गीतेनाप्रतिमेन च ।दर्शनेन च रम्भाया मुनिःसन्देहम् आगतः  ॥   
सहस्राक्षस्य तत् कर्म विज्ञाय मुनि पुङ्गवः ।रम्भाङ्क्रोध समाविष्टः शशाप कुशिकात्मजः  ॥   
यन् माम्लोभयसे रम्भे काम क्रोध जयैषिणम् ।दश वर्ष सहस्राणि शैली स्थास्यसि दुर्भगे  ॥   
ब्राह्मणः सुमहा तेजास् तपो बल समंवितः ।उद्धरिष्यति रम्भे त्वाम्मत् क्रोध कलुषी कृताम्  ॥   
एवम् उक्त्वा महा तेजा विश्वामित्रो महा मुनिः ।अशक्नुवन् धारयितुङ्कोपंसन्तापम् आगतः  ॥   
तस्य शापेन महता रम्भा शैली तदाभवत् ।वचः श्रुत्वा च कन्दर्पो महर्षेःस च निर्गतः  ॥   
कोपेन स महा तेजास् तपोऽपहरणे कृते ।इन्द्रियैर् अजितै राम न लेभे शान्तिम् आत्मनः  ॥ (E)  
