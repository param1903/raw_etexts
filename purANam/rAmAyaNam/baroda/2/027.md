

  
प्रतिगृह्य ततोऽस्त्राणि प्रहृष्त वदनः शुचिः ।गच्छन्न् एव च काकुत्स्थो विश्वामित्रम् अथाब्रवीत्  ॥   
गृहीतास्त्रोऽस्मि भगवन् दुराधर्षः सुरैर् अपि ।अस्त्राणाम्त्व् अहम् इच्छामि संहारम्मुनि पुङ्गव  ॥   
एवम्ब्रुवति काकुत्स्थे विश्वामित्रो महा मुनिः ।संहारंव्याजहाराथ धृतिमान् सुव्रतः शुचिः  ॥   
सत्यवन्तंसत्य कीर्तिम्धृष्टंरभसम् एव च ।प्रतिहारतरन्नाम परान् मुखम् अवान् मुखम्  ॥   
लक्षाक्ष विषमौ चैव दृढ नाभ सुनाभकौ ।दशाक्ष शत वक्त्रौ च दश शीर्ष शतोदरौ  ॥   
पद्म नाभ महा नाभौ दुन्दु नाभ सुनाभकौ ।ज्योतिषङ्कृशनञ्चैव नैराश्य विमलाव् उभौ ।  
यौगन्धर हरिद्रौ च दैत्य प्रमथनौ तथा  ॥ पित्र्यंसौमनसञ्चैव विधूत मकराव् उभौ ।  
कर वीर करञ्चैव धन धाम्यौ च राघव  ॥ काम रूपङ्काम रुचिम्मोहम् आवरणन्तथा ।  
जृम्भकंसर्व नाभञ्च सन्तान वरणौ तथा  ॥ भृशाश्व तनयान् राम भास्वरान् काम रूपिणः ।  
प्रतीच्छ मम भद्रन्ते पात्र भूतोऽसि राघव  ॥ दिव्य भास्वर देहाश् च मूर्तिमन्तः सुख प्रदाः  ॥   
रामम्प्राञ्जलयो भूत्वाब्रुवन् मधुर भाषिणः ।इमे स्म नर शार्दूल शाधि किङ्करवाम ते  ॥   
गंयताम् इति तान् आह यथेष्टंरघु नन्दनः ।मानसाःकार्य कालेषु साहाय्यम्मे करिष्यथ  ॥   
अथ ते रामम् आमन्त्र्य कृत्वा चापि प्रदक्षिणम् ।एवम् अस्त्व् इति काकुत्स्थम् उक्त्वा जग्मुर्यथागतम्  ॥   
स च तान् राघवो ज्ञात्वा विश्वामित्रम्महा मुनिम् ।गच्छन्न् एवाथ मधुरंश्लक्ष्णंवचनम् अब्रवीत्  ॥   
किम्म्व् एतन् मेघ सङ्काशम्पर्वतस्याविदूरतः ।वृक्ष षण्डम् इतो भाति परङ्कौतूहलंहि मे  ॥   
दर्शनीयम्मृगाकीर्णम्मनोहरम् अतीव च ।नाना प्रकारैःशकुनैर्वल्गु भाषैर् अलङ्कृतम्  ॥   
निह्सृताःस्म मुनि श्रेष्ठ कान्ताराद् रोम हर्षणात् ।अनया त्व् अवगच्छामि देशस्य सुखवत्तया  ॥   
सर्वम्मे शंस भगवन् कस्याश्रम पदन्त्व् इदम् ।सम्प्राप्ता यत्र ते पापा ब्रह्मघ्ना दुष्ट चारिणः  ॥ (E)  
