

  
वसिष्ठस् तु तदा रामम् उक्त्वा राज पुरोहितः ।अब्रवीद् धर्म संयुक्तम्पुनर् एवापरंवचः  ॥   
पुरुषस्येह जातस्य भवन्ति गुरवस् त्रयः ।आचार्यश् चैव काकुत्स्थ पिता माता च राघव  ॥   
पिता ह्य् एनञ्जनयति पुरुषम्पुरुषर्षभ ।प्रज्ञाम्ददाति चाचार्यस् तस्मात् स गुरुर् उच्यते  ॥   
स तेऽहम्पितुर् आचार्यस् तव चैव परन्तप ।मम त्वंवचनङ्कुर्वन् नातिवर्तेःसताङ्गतिम्  ॥   
इमा हि ते परिषदः श्रेणयश् च समागताः ।एषु तात चरन् धर्मन्नातिवर्तेःसताङ्गतिम्  ॥   
वृद्धाया धर्म शीलाया मातुर्नार्हस्य् अवर्तितुम् ।अस्यास् तु वचनङ्कुर्वन् नातिवर्तेःसताङ्गतिम्  ॥   
भरतस्य वचः कुर्वन् याचमानस्य राघव ।आत्मानन्नातिवर्तेस् त्वंसत्य धर्म पराक्रम  ॥   
एवम्मधुरम् उक्तस् तु गुरुणा राघवः स्वयम् ।प्रत्युवाच समासीनंवसिष्ठम्पुरुषर्षभः  ॥   
यन् मातापितरौ वृत्तन्तनये कुरुतः सदा ।न सुप्रतिकरन्तत् तु मात्रा पित्रा च यत् कृतम्  ॥   
यथा शक्ति प्रदानेन स्नापनाच् छादनेन च ।नित्यञ्च प्रिय वादेन तथा संवर्धनेन च  ॥   
स हि राजा जनयिता पिता दशरथो मम ।आज्ञातंयन् मया तस्य न तन् मिथ्या भविष्यति  ॥   
एवम् उक्तस् तु रामेण भरतः प्रत्यनन्तरम् ।उवाच परमोदारः सूतम्परम दुर्मनाः  ॥   
इह मे स्थण्डिले शीघ्रङ्कुशान् आस्तर सारथे ।आर्यम्प्रत्युपवेक्ष्यामि यावन् मे न प्रसीदति  ॥   
अनाहारो निरालोको धन हीनो यथा द्विजः ।शेष्ये पुरस्ताच् शालाया यावन् न प्रतियास्यति  ॥   
स तु रामम् अवेक्षन्तंसुमन्त्रम्प्रेक्ष्य दुर्मनाः ।कुशोत्तरम् उपस्थाप्य भूमाव् एवास्तरत् स्वयम्  ॥   
तम् उवाच महा तेजा रामो राजर्षि सत्तमाः ।किम्माम्भरत कुर्वाणन्तात प्रत्युपवेक्ष्यसि  ॥   
ब्राह्मणो ह्य् एक पार्श्वेन नरान् रोद्धुम् इहार्हति ।न तु मूर्धावसिक्तानाम्विधिष्प्रत्युपवेशने  ॥   
उत्तिष्ठ नर शार्दूल हित्वैतद् दारुणंव्रतम् ।पुर वर्याम् इतः क्षिप्रम् अयोध्याम्याहि राघव  ॥   
आसीनस् त्व् एव भरतः पौर जानपदञ्जनम् ।उवाच सर्वतः प्रेक्ष्य किम् आर्यन्नानुशासथ  ॥   
ते तम् ऊचुर्महात्मानम्पौर जानपदा जनाः ।काकुत्स्थम् अभिजानीमः संयग् वदति राघवः  ॥   
एषोऽपि हि महा भागः पितुर्वचसि तिष्ठति ।अत;एव न शक्ताःस्मो व्यावर्तयितुम् अञ्जसा  ॥   
तेषाम् आज्ञाय वचनंरामो वचनम् अब्रवीत् ।एवन्निबोध वचनंसुहृदाम्धर्म चक्षुषाम्  ॥   
एतच् चैवोभयंश्रुत्वा संयक् सम्पश्य राघव ।उत्तिष्ठ त्वम्महा बाहो माम्च स्पृश तथोदकम्  ॥   
अथोत्थाय जलंस्पृष्ट्वा भरतो वाक्यम् अब्रवीत् ।शृम्वन्तु मे परिषदो मन्त्रिणः श्रेणयस् तथा  ॥   
न याचे पितरंराज्यन्नानुशासामि मातरम् ।आर्यम्परम धर्मज्ञम् अभिजानामि राघवम्  ॥   
यदि त्व् अवश्यंवस्तव्यङ्कर्तव्यञ्च पितुर्वचः ।अहम् एव निवत्स्यामि चतुर्दश वने समाः  ॥   
धर्मात्मा तस्य तथ्येन भ्रातुर्वाक्येन विस्मितः ।उवाच रामः सम्प्रेक्ष्य पौर जानपदञ्जनम्  ॥   
विक्रीतम् आहितङ्क्रीतंयत् पित्रा जीवता मम ।न तल् लोपयितुम्शक्यम्मया वा भरतेन वा  ॥   
उपधिर्न मया कार्यो वन वासे जुगुप्सितः ।युक्तम् उक्तञ्च कैकेय्या पित्रा मे सुकृतङ्कृतम्  ॥   
जानामि भरतङ्क्षान्तङ्गुरु सत्कार कारिणम् ।सर्वम् एवात्र कल्याणंसत्य सन्धे महात्मनि  ॥   
अनेन धर्म शीलेन वनात् प्रत्यागतः पुनः ।भ्रात्रा सह भविष्यामि पृथिव्याःपतिर् उत्तमः  ॥   
वृतो राजा हि कैकेय्या मया तद् वचनङ्कृतम् ।अनृतान् मोचयानेन पितरन्तम्मही पतिम्  ॥ (E)  
