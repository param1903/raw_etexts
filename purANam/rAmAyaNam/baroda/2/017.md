

  
निर्वृत्ते तु क्रतौ तस्मिन् हय मेधे महात्मनः ।प्रतिगृह्य सुरा भागान् प्रतिजग्मुर्यथागतम्  ॥   
समाप्त दीक्षा नियमः पत्नी गण समंवितः ।प्रविवेश पुरीम्राजा सभृत्य बल वाहनः  ॥   
यथार्हम्पूजितास् तेन राज्ञा वै पृथिवीश्वराः ।मुदिताःप्रययुर्देशान् प्रणंय मुनि पुङ्गवम्  ॥   
गतेषु पृथिवीशेषु राजा दशरथः पुनः ।प्रविवेश पुरीम्श्रीमान् पुरस् कृत्य द्विजोत्तमान्  ॥   
शान्तया प्रययौ सार्धम् ऋष्यशृङ्गः सुपूजितः ।अंवीयमानो राज्ञाथ सानुयात्रेण धीमता  ॥   
कौसल्याजनयद् रामन्दिव्य लक्षण संयुतम् ।विष्णोर् अर्धम्महा भागम्पुत्रम् इक्ष्वाकु नन्दनम्  ॥   
कौसल्या शुशुभे तेन पुत्रेणामित तेजसा ।यथा वरेण देवानाम् अदितिर्वज्र पाणिना  ॥   
भरतो नाम कैकेय्याम्जज्ञे सत्य पराक्रमः ।साक्षाद् विष्णोश् चतुर्भागः सर्वैःसमुदितो गुणैः  ॥   
अथ लक्ष्मण शत्रुघ्नौ सुमित्राजनयत् सुतौ ।वीरौ सर्वास्त्र कुशलौ विष्णोर् अर्ध समंवितौ  ॥   
राज्ञः पुत्रा महात्मानश् चत्वारो जज्ञिरे पृथक् ।गुणवन्तोऽनुरूपाश् च रुच्या प्रोष्ठ पदोपमाः  ॥   
अतीत्यैकादशाहन्तु नाम कर्म तथाकरोत् ।ज्येष्ठंरामम्महात्मानम्भरतङ्कैकयी सुतम्  ॥   
सौमित्रिम्लक्ष्मणम् इति शत्रुघ्नम् अपरन्तथा ।वसिष्ठः परम प्रीतो नामानि कृतवाम्स् तदा ।तेषाम्जम्म क्रियादीनि सर्व कर्माम्य् अकारयत्  ॥   
तेषाङ्केतुर् इव ज्येष्ठो रामो रति करः पितुः ।बभूव भूयो भूतानाम्स्वयम्भूर् इव सम्मतः  ॥   
सर्वे वेदविदः शूराःसर्वे लोक हिते रताः ।सर्वे ज्ञानोपसम्पन्नाःसर्वे समुदिता गुणैः  ॥   
तेषाम् अपि महा तेजा रामः सत्य पराक्रमः ।बाल्यात् प्रभृति सुस्निग्धो लक्ष्मणो लक्ष्मि वर्धनः  ॥   
रामस्य लोक रामस्य भ्रातुर्ज्येष्ठस्य नित्यशः ।सर्व प्रिय करस् तस्य रामस्यापि शरीरतः  ॥   
लक्ष्मणो लक्ष्मि सम्पन्नो बहिष्प्राण;इवापरः ।न च तेन विना निद्राम्लभते पुरुषोत्तमः ।मृष्टम् अन्नम् उपानीतम् अश्नाति न हि तंविना  ॥   
यदा हि हयम् आरूढो मृगयाम्याति राघवः ।तदैनम्पृष्ठतोऽभ्येति सधनुष्परिपालयन्  ॥   
भरतस्यापि शत्रुघ्नो लक्ष्मणावरजो हि सः ।प्राणैःप्रियतरो नित्यन्तस्य चासीत् तथा प्रियः  ॥   
स चतुर्भिर्महा भागैःपुत्रैर्दशरथः प्रियैः ।बभूव परम प्रीतो देवैर् इव पितामहः  ॥   
ते यदा ज्ञान सम्पन्नाःसर्वे समुदिता गुणैः ।ह्रीमन्तः कीर्तिमन्तश् च सर्वज्ञा दीर्घ दर्शिनः  ॥   
अथ राजा दशरथस् तेषाम्दार क्रियाम्प्रति ।चिन्तयाम् आस धर्मात्मा सोपाध्यायः सबान्धवः  ॥   
तस्य चिन्तयमानस्य मन्त्रि मध्ये महात्मनः ।अभ्यागच्छन् महा तेजो विश्वामित्रो महा मुनिः  ॥   
स राज्ञो दर्शनाकाङ्क्षी द्वाराध्यक्षान् उवाच ह ।शीघ्रम् आख्यात माम्प्राप्तङ्कौशिकङ्गाधिनः सुतम्  ॥   
तच् श्रुत्वा वचनन्तस्य राज वेश्म प्रदुद्रुवुः ।सम्भ्रान्त मनसः सर्वे तेन वाक्येन चोदिताः  ॥   
ते गत्वा राज भवनंविश्वामित्रम् ऋषिम्तदा ।प्राप्तम् आवेदयाम् आसुर्नृपायेक्ष्वाकवे तदा  ॥   
तेषाम्तद् वचनंश्रुत्वा सपुरोधाःसमाहितः ।प्रत्युज्जगाम संहृष्टो ब्रह्माणम् इव वासवः  ॥   
स दृष्ट्वा ज्वलितन्दीप्त्या तापसंसंशित व्रतम् ।प्रहृष्ट वदनो राजा ततोऽर्घ्यम् उपहारयत्  ॥   
स राज्ञः प्रतिगृह्यार्घ्यंशास्त्र दृष्ट्तेन कर्मणा ।कुशलञ्चाव्ययञ्चैव पर्यपृच्छन् नराह्दिपम्  ॥   
वसिष्ठञ्च समागंय कुशलम्मुनि पुङ्गवः ।ऋषीम्श् च तान् यथा म्यायम्महा भागान् उवाच ह  ॥   
ते सर्वे हृष्ट मनसस् तस्य राज्ञो निवेशनम् ।विविशुष्पूजितास् तत्र निषेदुश् च यथार्थतः  ॥   
अथ हृष्ट मना राजा विश्वामित्रम्महा मुनिम् ।उवाच परमोदारो हृष्टस् तम् अभिपूजयन्  ॥   
यथामृतस्य सम्प्राप्तिर्यथा वर्षम् अनूदके ।यथा सदृश दारेषु पुत्र जम्माप्रजस्य च ।प्रनष्टस्य यथा लाभो यथा हर्षो महोदये ।तथैवागमनम्मंये स्वागतन्ते महा मुने  ॥   
कञ्च ते परमङ्कामङ्करोमि किम् उ हर्षितः ।पात्र भूतोऽसि मे विप्र दिष्ट्या प्राप्तोऽसि धार्मिक ।अद्य मे सफलञ्जम्म जीवितञ्च सुजीवितम्  ॥   
पूर्वंराजर्षि शब्देन तपसा द्योतित प्रभः ।ब्रह्मर्षित्वम् अनुप्राप्तः पूज्योऽसि बहुधा मया  ॥   
तद् अद्भुतम् इदंविप्र पवित्रम्परमम्मम ।शुभ क्षेत्र गतश् चाहन्तव सन्दर्शनात् प्रभो  ॥   
ब्रूहि यत् प्रार्थितन्तुभ्यङ्कार्यम् आगमनम्प्रति ।इच्छाम्य् अनुगृहीतोऽहन्त्वद् अर्थ परिवृद्धये  ॥   
कार्यस्य न विमर्शञ्च गन्तुम् अर्हसि कौशिक ।कर्ता चाहम् अशेषेण दैवतंहि भवान् मम  ॥   
इति हृदय सुखन्निशंय वाक्यंश्रुति सुखम् आत्मवता विनीतम् उक्तम् ।प्रथित गुण यशा गुणैर्विशिष्टः परम;ऋषिष्परमञ्जगाम हर्षम्  ॥ (E)  
