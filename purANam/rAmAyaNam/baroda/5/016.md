

  
स ददर्शासने रामो निषण्णम्पितरंशुभे ।कैकेयी सहितन्दीनम्मुखेन परिशुष्यता  ॥   
स पितुश् चरणौ पूर्वम् अभिवाद्य विनीतवत् ।ततो ववन्दे चरणौ कैकेय्याःसुसमाहितः  ॥   
रामेत्य् उक्त्वा च वचनंवाष्प पर्याकुलेक्षणः ।शशाक नृपतिर्दीनो नेक्षितुम्नाभिभाषितुम्  ॥   
तद् अपूर्वन्नर पतेर्दृष्ट्वा रूपम्भयावहम् ।रामोऽपि भयम् आपन्नः पदा स्पृष्ट्वेव पन्नगम्  ॥   
इन्द्रियैर् अप्रहृष्टैस् तंशोक सन्ताप कर्शितम् ।निह्श्वसन्तम्महा राजंव्यथिताकुल चेतसम्  ॥   
ऊर्मि मालिनम् अक्षोभ्यङ्क्षुभ्यन्तम् इव सागरम् ।उपप्लुतम् इवादित्यम् उक्तानृतम् ऋषिम्यथा  ॥   
अचिन्त्य कल्पंहि पितुस् तंशोकम् उपधारयन् ।बभूव संरब्धतरः समुद्र;इव पर्वणि  ॥   
चिन्तयाम् आस च तदा रामः पितृ हिते रतः ।किम्स्विद् अद्यैव नृपतिर्न माम्प्रत्यभिनन्दति  ॥   
अंयदा माम्पिता दृष्ट्वा कुपितोऽपि प्रसीदति ।तस्य माम् अद्य सम्प्रेक्ष्य किम् आयासः प्रवर्तते  ॥   
स दीन;इव शोकार्तो विषण्ण वदन द्युतिः ।कैकेयीम् अभिवाद्यैव रामो वचनम् अब्रवीत्  ॥   
कच्चिन् मया नापराधम् अज्ञानाद् येन मे पिता ।कुपितस् तन् ममाचक्ष्व त्वञ्चैवैनम्प्रसादय  ॥   
विवर्ण वदनो दीनो न हि माम् अभिभाषते ।शारीरो मानसो वापि कच्चिद् एनन्न बाधते ।सन्तापो वाभितापो वा दुर्लभंहि सदा सुखम्  ॥   
कच्चिन् न किञ्चिद् भरते कुमारे प्रिय दर्शने ।शत्रुघ्ने वा महा सत्त्वे मातॄणाम्वा ममाशुभम्  ॥   
अतोषयन् महा राजम् अकुर्वन् वा पितुर्वचः ।मुहूर्तम् अपि नेच्छेयञ्जीवितुङ्कुपिते नृपे  ॥   
यतो मूलन्नरः पश्येत् प्रादुर्भावम् इहात्मनः ।कथन्तस्मिन् न वर्तेत प्रत्यक्षे सति दैवते  ॥   
कच्चित् ते परुषङ्किञ्चिद् अभिमानात् पिता मम ।उक्तो भवत्या कोपेन यत्रास्य लुलितम्मनः  ॥   
एतद् आचक्ष्व मे देवि तत्त्वेन परिपृच्छतः ।किम्निमित्तम् अपूर्वोऽयंविकारो मनुजाधिपे  ॥   
अहंहि वचनाद् राज्ञः पतेयम् अपि पावके ।भक्षयेयंविषन्तीक्ष्णम्मज्जेयम् अपि चार्णवे ।नियुक्तो गुरुणा पित्रा नृपेण च हितेन च  ॥ (E)  
तद् ब्रूहि वचनन्देवि राज्ञो यद् अभिकाङ्क्षितम् ।करिष्ये प्रतिजाने च रामो द्विर्नाभिभाषते  ॥   
तम् आर्जव समायुक्तम् अनार्या सत्य वादिनम् ।उवाच रामङ्कैकेयी वचनम्भृश दारुणम्  ॥   
पुरा देवासुरे युद्धे पित्रा ते मम राघव ।रक्षितेन वरौ दत्तौ सशल्येन महा रणे  ॥   
तत्र मे याचितो राजा भरतस्याभिषेचनम् ।गमनन्दण्डकारंये तव चाद्यैव राघव  ॥   
यदि सत्य प्रतिज्ञन्त्वम्पितरङ्कर्तुम् इच्छसि ।आत्मानञ्च नर रेष्ठ मम वाक्यम् इदंशृणु  ॥   
स निदेशे पितुस् तिष्ठ यथा तेन प्रतिश्रुतम् ।त्वयारंयम्प्रवेष्टव्यन्नव वर्षाणि पञ्च च  ॥   
सप्त सप्त च वर्षाणि दण्डकारंयम् आश्रितः ।अभिषेकम् इमन्त्यक्त्वा जटा चीर धरो वस  ॥   
भरतः कोसल पुरे प्रशास्तु वसुधाम् इमाम् ।नाना रत्न समाकीर्णंसवाजि रथ कुञ्जराम्  ॥   
तद् अप्रियम् अमित्रघ्नो वचनम्मरणोपमम् ।श्रुत्वा न विव्यथे रामः कैकेयीम्चेदम् अब्रवीत्  ॥   
एवम् अस्तु गमिष्यामि वनंवस्तुम् अहन्त्व् अतः ।जटा चीर धरो राज्ञः प्रतिज्ञाम् अनुपालयन्  ॥   
इदन्तु ज्ञातुम् इच्छामि किम् अर्थम्माम्मही पतिः ।नाभिनन्दति दुर्धर्षो यथा पुरम् अरिम्दमः  ॥   
मंयुर्न च त्वया कार्यो देवि ब्रूहि तवाग्रतः ।यास्यामि भव सुप्रीता वनञ्चीर जटा धरः  ॥   
हितेन गुरुणा पित्रा कृतज्ञेन नृपेण च ।नियुज्यमानो विश्रब्धङ्किम्न कुर्याद् अहम्प्रियम्  ॥   
अलीकम्मानसन्त्व् एकंहृदयन्दहतीव मे ।स्वयंयन् नाह माम्राजा भरतस्याभिषेचनम्  ॥   
अहंहि सीताम्राज्यञ्च प्राणान् इष्टान् धनानि च ।हृष्टो भ्रात्रे स्वयन्दद्याम्भरतायाप्रचोदितः  ॥   
किम्पुनर्मनुजेन्द्रेण स्वयम्पित्रा प्रचोदितः ।तव च प्रिय कामार्थम्प्रतिज्ञाम् अनुपालयन्  ॥   
तद् आश्वासय हीमन्त्वङ्किम्म्व् इदंयन् मही पतिः ।वसुधासक्त नयनो मन्दम् अश्रूणि मुञ्चति  ॥   
गच्छन्तु चैवानयितुम्दूताःशीघ्र जवैर् हयैः ।भरतम्मातुल कुलाद् अद्यैव नृप शासनात्  ॥   
दण्डकारंयम् एषोऽहम् इतो गच्छामि सत्वरः ।अविचार्य पितुर्वाक्यंसमावस्तुम्चतुर्दश  ॥   
सा हृष्टा तस्य तद् वाक्यंश्रुत्वा रामस्य कैकयी ।प्रस्थानंश्रद्दधाना हि त्वरयाम् आस राघवम्  ॥   
एवम्भवतु यास्यन्ति दूताःशीघ्र जवैर् हयैः ।भरतम्मातुल कुलाद् उपावर्तयितुम्नराः  ॥   
तव त्व् अहङ्क्षमम्मंये नोत्सुकस्य विलम्बनम् ।राम तस्माद् इतः शीघ्रंवनन्त्वङ्गन्तुम् अर्हसि  ॥   
व्रीडाम्वितः स्वयंयच् च नृपस् त्वाम्नाभिभाषते ।नैतत् किञ्चिन् नर श्रेष्ठ मंयुर् एषोऽपनीयताम्  ॥   
यावत् त्वन्न वनंयातः पुराद् अस्माद् अभित्वरन् ।पिता तावन् न ते राम स्नास्यते भोक्ष्यतेऽपि वा  ॥   
धिक् कष्टम् इति निह्श्वस्य राजा शोक परिप्लुतः ।मूर्छितो म्यपतत् तस्मिन् पर्यङ्के हेम भूषिते  ॥   
रामोऽप्य् उत्थाप्य राजानङ्कैकेय्याभिप्रचोदितः ।कशयेवाहतो वाजी वनङ्गन्तुङ्कृत त्वरः  ॥   
तद् अप्रियम् अनार्याया वचनन्दारुणोदरम् ।श्रुत्वा गत व्यथो रामः कैकेयीम्वाक्यम् अब्रवीत्  ॥   
नाहम् अर्थ परो देवि लोकम् आवस्तुम् उत्सहे ।विद्धि माम् ऋषिभिस् तुल्यङ्केवलन्धर्मम् आस्थितम्  ॥   
यद् अत्रभवतः किञ्चिच् शक्यङ्कर्तुम्प्रियम्मया ।प्राणान् अपि परित्यज्य सर्वथा कृतम् एव तत्  ॥   
न ह्य् अतो धर्म चरणङ्किञ्चिद् अस्ति महत्तरम् ।यथा पितरि शुश्रूषा तस्य वा वचन क्रिया  ॥   
अनुक्तोऽप्य् अत्रभवता भवत्या वचनाद् अहम् ।वने वत्स्यामि विजने वर्षाणीह चतुर्दश  ॥   
न नूनम्मयि कैकेयि किञ्चिद् आशंससे गुणम् ।यद् राजानम् अवोचस् त्वम्ममेश्वरतरा सती  ॥   
यावन् मातरम् आपृच्छे सीताम्चानुनयाम्य् अहम् ।ततोऽद्यैव गमिष्यामि दण्डकानाम्महद् वनम्  ॥   
भरतः पालयेद् राज्यंशुश्रूषेच् च पितुर्यथा ।तहा भवत्या कर्तव्यंस हि धर्मः सनातनः  ॥   
स रामस्य वचः श्रुत्वा भृशन्दुह्ख हतः पिता ।शोकाद् अशक्नुवन् बाष्पम्प्ररुरोद महा स्वनम्  ॥   
वन्दित्वा चरणौ रामो विसञ्ज्ञस्य पितुस् तदा ।कैकेय्याश् चाप्य् अनार्याया निष्पपात महा द्युतिः  ॥   
स रामः पितरङ्कृत्वा कैकेयीम्च प्रदक्षिणम् ।निष्क्रंयान्तः पुरात् तस्मात् स्वन्ददर्श सुहृज् जनम्  ॥   
तम्बाष्प परिपूर्णाक्षः पृष्ठतोऽनुजगाम ह ।लक्ष्मणः परम क्रुद्धः सुमित्रानन्द वर्धनः  ॥   
आभिषेचनिकम्भाण्डङ्कृत्वा रामः प्रदक्षिणम् ।शनैर्जगाम सापेक्षो दृष्टिम्तत्राविचालयन्  ॥   
न चास्य महतीम्लक्ष्मीम्राज्य नाशोऽपकर्षति ।लोक कान्तस्य कान्तत्वंशीत रश्मेर् इव क्षपा  ॥   
न वनङ्गन्तु कामस्य त्यजतश् च वसुन्धराम् ।सर्व लोकातिगस्येव लक्ष्यते चित्त विक्रिया ।  
धारयन् मनसा दुह्खम् इन्द्रियाणि निगृह्य च ।प्रविवेशात्मवान् वेश्म मातुर प्रिय शंसिवान्  ॥   
प्रविश्य वेश्मातिभृशम्मुदाम्वितम्प्रविश्य वेश्मातिभृशम्मुदाम्वितम् ।(Gem)समीक्ष्य ताम्चार्थ विपत्तिम् आगताम्समीक्ष्य ताम्चार्थ विपत्तिम् आगताम् ।(Gem)न चैव रामोऽत्र जगाम विक्रियाम्न चैव रामोऽत्र जगाम विक्रियाम् ।(Gem)सुहृज् जनस्यात्म विपत्ति शङ्कया सुहृज् जनस्यात्म विपत्ति शङ्कया  ॥ (E)(Gem)  
