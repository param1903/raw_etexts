

  
तथा तु विलपन्तीम्ताङ्कौसल्याम्राम मातरम् ।उवाच लक्ष्मणो दीनस् तत् काल सदृशंवचः  ॥   
न रोचते ममाप्य् एतद् आर्ये यद् राघवो वनम् ।त्यक्त्वा राज्य श्रियङ्गच्छेत् स्त्रिया वाक्य वशङ्गतः  ॥   
विपरीतश् च वृद्धश् च विषयैश् च प्रधर्षितः ।नृपः किम् इव न ब्रूयाच् चोद्यमानः समम्मथः  ॥   
नास्यापराधम्पश्यामि नापि दोषन्तथा विधम् ।येन निर्वास्यते राष्ट्राद् वन वासाय राघवः  ॥   
न तम्पश्याम्य् अहंलोके परोक्षम् अपि यो नरः ।अमित्रोऽपि निरस्तोऽपि योऽस्य दोषम् उदाहरेत्  ॥   
देव कल्पम् ऋजुम्दान्तंरिपूणाम् अपि वत्सलम् ।अवेक्षमाणः को धर्मन्त्यजेत् पुत्रम् अकारणात्  ॥   
तद् इदंवचनंराज्ञः पुनर्बाल्यम् उपेयुषः ।पुत्रः को हृदये कुर्याद् राज वृत्तम् अनुस्मरन्  ॥   
यावद् एव न जानाति कश्चिद् अर्थम् इमन्नरः ।तावद् एव मया साधम् आत्मस्थङ्कुरु शासनम्  ॥   
मया पार्श्वे सधनुषा तव गुप्तस्य राघव ।कः समर्थोऽधिकङ्कर्तुङ्कृतान्तस्येव तिष्ठतः  ॥   
निर्मनुष्याम् इमाम्सर्वाम् अयोध्याम्मनुजर्षभ ।करिष्यामि शरैस् तीक्ष्णैर्यदि स्थास्यति विप्रिये  ॥   
भरतस्याथ पक्ष्यो वा यो वास्य हितम् इच्छति ।सर्वान् एतान् वधिष्यामि मृदुर् हि परिभूयते  ॥   
त्वया चैव मया चैव कृत्वा वैरम् अनुत्तमम् ।कस्य शक्तिःश्रियन्दातुम्भरतायारि शासन  ॥   
अनुरक्तोऽस्मि भावेन भ्रातरन्देवि तत्त्वतः ।सत्येन धनुषा चैव दत्तेनेष्टेन ते शपे  ॥   
दीप्तम् अग्निम् अरंयंवा यदि रामः प्रवेक्ष्यते ।प्रविष्टन्तत्र माम्देवि त्वम्पूर्वम् अवधारय  ॥   
हरामि वीर्याद् दुह्खन्ते तमः सूर्य;इवोदितः ।देवी पश्यतु मे वीर्यंराघवश् चैव पश्यतु  ॥   
एतत् तु वचनंश्रुत्वा लक्ष्मणस्य महात्मनः ।उवाच रामङ्कौसल्या रुदन्ती शोक लालसा  ॥   
भ्रातुस् ते वदतः पुत्र लक्ष्मणस्य श्रुतन्त्वया ।यद् अत्रानन्तरन्तत् त्वङ्कुरुष्व यदि रोचते  ॥   
न चाधर्म्यंवचः श्रुत्वा सपत्म्या मम भाषितम् ।विहाय शोक सन्तप्ताङ्गन्तुम् अर्हसि माम् इतः  ॥   
धर्मज्ञ यदि धर्मिष्ठो धर्मञ्चरितुम् इच्छसि ।शुश्रूष माम् इहस्थस् त्वञ्चर धर्मम् अनुत्तमम्  ॥   
शुश्रूषुर्जननीम्पुत्र स्व गृहे नियतो वसन् ।परेण तपसा युक्तः काश्यपस् त्रिदिवङ्गतः  ॥   
यथैव राजा पूज्यस् ते गौरवेण तथा ह्य् अहम् ।त्वाम्नाहम् अनुजानामि न गन्तव्यम् इतो वनम्  ॥   
त्वद् वियोगान् न मे कार्यञ्जीवितेन सुखेन वा ।त्वया सह मम श्रेयस् तृणानाम् अपि भक्षणम्  ॥   
यदि त्वंयास्यसि वनन्त्यक्त्वा माम्शोक लालसाम् ।अहम्प्रायम् इहासिष्ये न हि शक्ष्यामि जीवितुम्  ॥   
ततस् त्वम्प्राप्स्यसे पुत्र निरयंलोक विश्रुतम् ।ब्रह्म हत्याम् इवाधर्मात् समुद्रः सरिताम्पतिः  ॥   
विलपन्तीम्तथा दीनाङ्कौसल्याम्जननीम्ततः ।उवाच रामो धर्मात्मा वचनन्धर्म संहितम्  ॥   
नास्ति शक्तिष्पितुर्वाक्यंसमतिक्रमितुम्मम ।प्रसादये त्वाम्शिरसा गन्तुम् इच्छाम्य् अहंवनम्  ॥   
ऋषिणा च पितुर्वाक्यङ्कुर्वता व्रत चारिणा ।गौर् हता जानता धर्मङ्कण्डुनापि विपश्चिता ।  
अस्माकञ्च कुले पूर्वंसगरस्याज्ञया पितुः ।खनद्भिःसागरैर्भूतिम् अवाप्तः सुमहान् वधः  ॥   
जामदग्म्येन रामेण रेणुका जननी स्वयम् ।कृत्ता परशुनारंये पितुर्वचन कारिणा  ॥   
न खल्व् एतन् मयैकेन क्रियते पितृ शासनम् ।पूर्वैर् अयम् अभिप्रेतो गतो मार्गोऽनुगंयते  ॥   
तद् एतत् तु मया कार्यङ्क्रियते भुवि नाम्यथा ।पितुर् हि वचनङ्कुर्वन् न कश्चिन् नाम हीयते  ॥   
ताम् एवम् उक्त्वा जननीम्लक्ष्मणम्पुनर् अब्रवीत् ।तव लक्ष्मण जानामि मयि स्नेहम् अनुत्तमम् ।अभिप्रायम् अविज्ञाय सत्यस्य च शमस्य च  ॥   
धर्मो हि परमो लोके धर्मे सत्यम्प्रतिष्ठितम् ।धर्म संश्रितम् एतच् च पितुर्वचनम् उत्तमम्  ॥   
संश्रुत्य च पितुर्वाक्यम्मातुर्वा ब्राह्मणस्य वा ।न कर्तव्यंवृथा वीर धर्मम् आश्रित्य तिष्ठता  ॥   
सोऽहन्न शक्ष्यामि पितुर्नियोगम् अतिवर्तितुम् ।पितुर् हि वचनाद् वीर कैकेय्याहम्प्रचोदितः  ॥   
तद् एनाम्विसृजानार्याङ्क्षत्र धर्माश्रिताम्मतिम् ।धर्मम् आश्रय मा तैक्ष्म्यम्मद् बुद्धिर् अनुगंयताम्  ॥   
तम् एवम् उक्त्वा सौहार्दाद् भ्रातरंलक्ष्मणाग्रजः ।उवाच भूयः कौसल्याम्प्राञ्जलिःशिरसानतः  ॥   
अनुमंयस्व माम्देवि गमिष्यन्तम् इतो वनम् ।शापितासि मम प्राणैःकुरु स्वस्त्ययनानि मे ।तीर्ण प्रतिज्ञश् च वनात् पुनर् एष्याम्य् अहम्पुरीम्  ॥   
यशो ह्य् अहङ्केवल राज्य कारणान् यशो ह्य् अहङ्केवल राज्य कारणान् ।(Gem)न पृष्ठतः कर्तुम् अलम्महोदयन्न पृष्ठतः कर्तुम् अलम्महोदयम् ।(Gem)अदीर्घ काले न तु देवि जीविते;अदीर्घ काले न तु देवि जीविते ।(Gem)वृणेऽवराम् अद्य महीम् अधर्मतो वृणेऽवराम् अद्य महीम् अधर्मतः ।(Gem)  
प्रसादयन् नर वृषभः स मातरम्पराक्रमाज् जिगमिषुर् एव दण्डकान् ।अथानुजम्भृशम् अनुशास्य दर्शनञ्चकार ताम्हृदि जननीम्प्रदक्षिणम्  ॥ (E)  
