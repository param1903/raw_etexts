

  
एवम् उक्ता तु कैकेयी क्रोधेन ज्वलितानना ।दीर्घम् उष्णंविनिह्श्वस्य मन्थराम् इदम् अब्रवीत्  ॥   
अद्य रामम् इतः क्षिप्रंवनम्प्रस्थापयाम्य् अहम् ।यौवराज्येन भरतङ्क्षिप्रम् एवाभिषेचये  ॥   
इदन्त्व् इदानीम्सम्पश्य केनोपायेन मन्थरे ।भरतः प्राप्नुयाद् राज्यन्न तु रामः कथञ्चन  ॥   
एवम् उक्ता तया देव्या मन्थरा पाप दर्शिनी ।रामार्थम् उपहिम्सन्ती कैकेयीम् इदम् अब्रवीत्  ॥   
हन्तेदानीम्प्रवक्ष्यामि कैकेयि श्रूयताम्च मे ।यथा ते भरतो राज्यम्पुत्रः प्राप्स्यति केवलम्  ॥   
श्रुत्वैवंवचनन्तस्या मन्थरायास् तु कैकयी ।किञ्चिद् उत्थाय शयनात् स्वास्तीर्णाद् इदम् अब्रवीत् ।  
कथय त्वम्ममोपायङ्केनोपायेन मन्थरे ।भरतः प्राप्नुयाद् राज्यन्न तु रामः कथञ्चन  ॥   
एवम् उक्ता तया देव्या मन्थरा पाप दर्शिनी ।रामार्थम् उपहिम्सन्ती कुब्जा वचनम् अब्रवीत्  ॥   
तव देवासुरे युद्धे सह राजर्षिभिष्पतिः ।अगच्छत् त्वाम् उपादाय देव राजस्य साह्य कृत्  ॥   
दिशम् आस्थाय कैकेयि दक्षिणाम्दण्डकान् प्रति ।वैजयन्तम् इति ख्यातम्पुरंयत्र तिमि ध्वजः  ॥   
स शम्बर;इति ख्यातः शत मायो महासुरः ।ददौ शक्रस्य सङ्ग्रामन्देव सङ्घैर् अनिर्जितः  ॥   
तस्मिन् महति सङ्ग्रामे राजा दशरथस् तदा ।अपवाह्य त्वया देवि सङ्ग्रामान् नष्ट चेतनः  ॥   
तत्रापि विक्षतः शस्त्रैःपतिस् ते रक्षितस् त्वया ।तुष्टेन तेन दत्तौ ते द्वौ वरौ शुभ दर्शने  ॥   
स त्वयोक्तः पतिर्देवि यदेच्छेयन्तदा वरौ ।गृह्णीयाम् इति तत् तेन तथेत्य् उक्तम्महात्मना ।अनभिज्ञा ह्य् अहन्देवि त्वयैव कथितम्पुरा  ॥   
तौ वरौ याच भर्तारम्भरतस्याभिषेचनम् ।प्रव्राजनञ्च रामस्य त्वंवर्षाणि चतुर्दश  ॥   
क्रोधागारम्प्रविश्याद्य क्रुद्धेवाश्व पतेःसुते ।शेष्वानन्तर्हितायाम्त्वम्भूमौ मलिन वासिनी ।मा स्मैनम्प्रत्युदीक्षेथा मा चैनम् अभिभाषथाः  ॥   
दयिता त्वंसदा भर्तुर् अत्र मे नास्ति संशयः ।त्वत् कृते च महा राजो विशेद् अपि हुताशनम्  ॥   
न त्वाङ्क्रोधयितुम्शक्तो न क्रुद्धाम्प्रत्युदीक्षितुम् ।तव प्रियार्थंराजा हि प्राणान् अपि परित्यजेत्  ॥   
न ह्य् अतिक्रमितुम्शक्तस् तव वाक्यम्मही पतिः ।मन्द स्वभावे बुध्यस्व सौभाग्य बलम् आत्मनः  ॥   
मणि मुक्ता सुवर्णानि रत्नानि विविधानि च ।दद्याद् दशरथो राजा मा स्म तेषु मनः कृथाः  ॥   
यौ तौ देवासुरे युद्धे वरौ दशरथोऽददात् ।तौ स्मारय महा भागे सोऽर्थो मा त्वाम् अतिक्रमेत्  ॥   
यदा तु ते वरन्दद्यात् स्वयम् उत्थाप्य राघवः ।व्यवस्थाप्य महा राजन्त्वम् इमंवृणुया वरम्  ॥   
रामम्प्रव्राजयारंये नव वर्षाणि पञ्च च ।भरतः क्रियताम्राजा पृथिव्याम्पार्थिवर्षभः  ॥   
एवम्प्रव्राजितश् चैव रामोऽरामो भविष्यति ।भरतश् च हतामित्रस् तव राजा भविष्यति  ॥   
येन कालेन रामश् च वनात् प्रत्यागमिष्यति ।तेन कालेन पुत्रस् ते कृत मूलो भविष्यति ।सङ्गृहीत मनुष्यश् च सुहृद्भिःसार्धम् आत्मवान्  ॥   
प्राप्त कालन्तु ते मंये राजानंवीत साध्वसा ।रामाभिषेक सङ्कल्पान् निगृह्य विनिवर्तय  ॥   
अनर्थम् अर्थ रूपेण ग्राहिता सा ततस् तया ।हृष्टा प्रतीता कैकेयी मन्थराम् इदम् अब्रवीत्  ॥   
कुब्जे त्वाम्नाभिजानामि श्रेष्ठाम्श्रेष्ठाभिधायिनीम् ।पृथिव्याम् असि कुब्जानाम् उत्तमा बुधि निश्चये  ॥   
त्वम् एव तु ममार्थेषु नित्य युक्ता हितैषिणी ।नाहंसमवबुध्येयङ्कुब्जे राज्ञश् चिकीर्षितम्  ॥   
सन्ति दुह्संस्थिताःकुब्जा वक्राःपरम पापिकाः ।त्वम्पद्मम् इव वातेन सन्नता प्रिय दर्शना  ॥   
उरस् तेऽभिनिविष्टंवै यावत् स्कन्धात् समुन्नतम् ।अधस्ताच् चोदरंशान्तंसुनाभम् इव लज्जितम्  ॥   
जघनन्तव निर्घुष्टंरशना दाम शोभितम् ।जङ्घे भृशम् उपंयस्ते पादौ चाप्य् आयताव् उभौ  ॥   
त्वम् आयताभ्याम्सक्थिभ्याम्मन्थरे क्षौम वासिनि ।अग्रतो मम गच्छन्ती राज हंसीव राजसे  ॥   
तवेदंस्थगु यद् दीर्घंरघ घोणम् इवायतम् ।मतयः क्षत्र विद्याश् च मायाश् चात्र वसन्ति ते  ॥   
अत्र ते प्रतिमोक्ष्यामि मालाङ्कुब्जे हिरम्मयीम् ।अभिषिक्ते च भरते राघवे च वनङ्गते  ॥   
जात्येन च सुवर्णेन सुनिष्टप्तेन सुन्दरि ।लब्धार्था च प्रतीता च लेपयिष्यामि ते स्थगु  ॥   
मुखे च तिलकञ्चित्रञ्जात रूपमयंशुभम् ।कारयिष्यामि ते कुब्जे शुभाम्य् आभरणानि च  ॥   
परिधाय शुभे वस्त्रे देव देव चरिष्यसि ।चन्द्रम् आह्वयमानेन मुखेनाप्रतिमानना ।गमिष्यसि गतिम्मुख्याङ्गर्वयन्ती द्विषज् जनम्  ॥   
तवापि कुब्जाःकुब्जायाःसर्वाभरण भूषिताः ।पादौ परिचरिष्यन्ति यथैव त्वंसदा मम  ॥   
इति प्रशस्यमाना सा कैकेयीम् इदम् अब्रवीत् ।शयानाम्शयने शुभ्रे वेद्याम् अग्नि शिखाम् इव  ॥   
गतोदके सेतु बन्धो न कल्याणि विधीयते ।उत्तिष्ठ कुरु कल्याणंराजानम् अनुदर्शय  ॥   
तथा प्रोत्साहिता देवी गत्वा मन्थरया सह ।क्रोधागारंविशालाक्षी सौभाग्य मद गर्विता  ॥   
अनेक शत साहस्रम्मुक्ता हारंवराङ्गना ।अवमुच्य वरार्हाणि शुभाम्य् आभरणानि च  ॥   
ततो हेमोपमा तत्र कुब्जा वाक्यंवशङ्गता ।संविश्य भूमौ कैकेयी मन्थराम् इदम् अब्रवीत्  ॥   
इह वा माम्मृताङ्कुब्जे नृपायावेदयिष्यसि ।वनन्तु राघवे प्राप्ते भरतः प्राप्स्यति क्षितिम्  ॥   
अथैतद् उक्त्वा वचनंसुदारुणम् अथैतद् उक्त्वा वचनंसुदारुणम् ।(Gem)निधाय सर्वाभरणानि भामिनी निधाय सर्वाभरणानि भामिनी ।(Gem)असंवृताम् आस्तरणेन मेदिनीम् असंवृताम् आस्तरणेन मेदिनीम् ।(Gem)तदाधिशिश्ये पतितेव किन्नरी तदाधिशिश्ये पतितेव किन्नरी  ॥ (Gem)  
उदीर्ण संरम्भ तमो वृतानना;उदीर्ण संरम्भ तमो वृतानना ।(Gem)तथावमुक्तोत्तम माल्य भूषणा तथावमुक्तोत्तम माल्य भूषणा ।(Gem)नरेन्द्र पत्नी विमना बभूव सा नरेन्द्र पत्नी विमना बभूव सा ।(Gem)तमो वृता द्यौर् इव मग्न तारका तमो वृता द्यौर् इव मग्न तारका  ॥ (E)(Gem)  
