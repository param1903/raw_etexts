सूत-  
एवं स्तुतस्तदा कद्र्वा भगवान्हरिवाहनः ।  
नीलजीमूतसङ्घातैः व्योम सर्वं समावृणोत् ॥  
मेघानाज्ञापयामास वर्षध्वमुदकं शुभम् ।  
ते मेघा मुमुचुस्तोयं प्रभूतं विद्युदुज्ज्वलाः ॥  
परस्परमिवात्यन्तं गर्जन्तः सततं दिवि ।  
अद्रिसङ्घमिवाकाशं जलदैस्तु महाद्भुतैः ॥  
सृजद्भिरतुलं तोयमसक्तं सुमहारवैः ।  
सम्प्रवृत्तमिवाकाशं धारोर्मिभिरनेकशः ॥  
मेघस्तनितनिर्घोषमम्बरं समपद्यत ।  
नागानामुत्तमो हर्षस् तथा वर्षति वासवे ।   
आपूर्यत मही चापि सलिलेन समन्ततः ॥  
