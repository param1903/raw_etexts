<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0090</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47375" class="class_52">(भगवद्‌यानपर्व)</div>
<div id="LAzo2OEMRyafsq-ONvVTFg47376" class="class_52">द्विसप्ततितमोऽध्यायः</div>
<div class="class_85">युधिष्ठिरका श्रीकृष्णसे अपना अभिप्राय निवेदन करना, श्रीकृष्णका शान्तिदूत बनकर कौरवसभामें जानेके लिये उद्यत होना और इस विषयमें उन दोनोंका वार्तालाप</div>
<div class="class_86">वैशम्पायन उवाच</div>
<div class="class_54">संजये प्रतियाते तु धर्मराजो युधिष्ठिरः ⁠।</div>
<div class="class_54">(अर्जुनं भीमसेनं च माद्रीपुत्रौ च भारत ⁠।</div>
<div class="class_54">विराटद्रुपदौ चैव केकयानां महारथान् ⁠।⁠।</div>
<div class="class_54">अब्रवीदुपसङ्गम्य शङ्खचक्रगदाधरम् ⁠।⁠।</div>
<div class="class_54">अभियाचामहे गत्वा प्रयातुं कुरुसंसदम् ⁠।</div>
<div class="class_55"><span class="class_60">वैशम्पायनजी कहते हैं—</span>भारत! इधर संजयके चले जानेपर धर्मराज युधिष्ठिरने भीमसेन, अर्जुन, माद्रीकुमार नकुल-सहदेव, विराट, द्रुपद तथा केकयदेशीय महारथियोंके पास जाकर कहा—‘हमलोग शंख, चक्र और गदा धारण करनेवाले भगवान् श्रीकृष्णके पास चलकर उनसे कौरवसभामें जानेके लिये प्रार्थना करें’।</div>
<div class="class_54">यथा भीष्मेण द्रोणेन बाह्लीकेन च धीमता ⁠।⁠।</div>
<div class="class_54">अन्यैश्च कुरुभिः सार्धं न युध्येमहि संयुगे ⁠।</div>
<div class="class_55">‘वे वहाँ जाकर ऐसा प्रयत्न करें, जिससे हमें भीष्म, द्रोण, बुद्धिमान् बाह्लीक तथा अन्य कुरुवंशियोंके साथ रणक्षेत्रमें युद्ध न करना पड़े।</div>
<div class="class_54">एष नः प्रथमः कल्प एतन्नः श्रेय उत्तमम् ⁠।⁠।</div>
<div class="class_54">एवमुक्ताः सुमनसस्तेऽभिजग्मुर्जनार्दनम् ⁠।</div>
<div class="class_55">‘यही हमारा पहला ध्येय है और यही हमारे लिये परम कल्याणकी बात है।’ राजा युधिष्ठिरके ऐसा कहनेपर वे सब लोग प्रसन्नचित्त होकर भगवान् श्रीकृष्णके समीप गये।</div>
<div class="class_54">पाण्डवैः सह राजानो मरुत्वन्तमिवामराः ⁠।⁠।</div>
<div class="class_54">तदा च दुःसहाः सर्वे सदस्यास्ते नरर्षभाः ⁠।</div>
<div class="class_55">उस समय शत्रुओंके लिये दुःसह प्रतीत होनेवाले वे सभी नरश्रेष्ठ सभासद् भूपालगण पाण्डवोंके साथ श्रीकृष्णके निकट उसी प्रकार गये, जैसे देवता इन्द्रके पास जाते हैं।</div>
<div class="class_54">जनार्दनं समासाद्य कुन्तीपुत्रो युधिष्ठिरः ⁠।⁠।⁠ )</div>
<div class="class_54">अभ्यभाषत दाशार्हमृषभं सर्वसात्वताम् ⁠।⁠।⁠ १ ⁠।⁠।</div>
<div class="class_55">समस्त यदुवंशियोंमें श्रेष्ठ दशार्हकुलनन्दन जनार्दन श्रीकृष्णके पास पहुँचकर कुन्तीपुत्र राजा युधिष्ठिरने इस प्रकार कहा— ⁠।⁠।⁠ १ ⁠।⁠।</div>
<div class="class_41"><img src="image_10873.jpg" alt="" class="class_121"/></div>
<div class="class_54">अयं स कालः सम्प्राप्तो मित्राणां मित्रवत्सल ⁠।</div>
<div class="class_54">न च त्वदन्यं पश्यामि यो न आपत्सु तारयेत् ⁠।⁠।⁠ २ ⁠।⁠।</div>
<div class="class_55">‘मित्रवत्सल श्रीकृष्ण! मित्रोंकी सहायताके लिये यही उपयुक्त अवसर आया है। मैं आपके सिवा दूसरे किसीको ऐसा नहीं देखता, जो इस विपत्तिसे हमलोगोंका उद्धार करे ⁠।⁠।⁠ २ ⁠।⁠।</div>
<div class="class_54">त्वां हि माधवमाश्रित्य निर्भया मोघदर्पितम् ⁠।</div>
<div class="class_54">धार्तराष्ट्रं सहामात्यं स्वयं समनुयुङ्क्ष्महे ⁠।⁠।⁠ ३ ⁠।⁠।</div>
<div class="class_55">‘आप माधवकी शरणमें आकर हम सब लोग निर्भय हो गये हैं और व्यर्थ ही घमंड दिखानेवाले धृतराष्ट्रपुत्र दुर्योधन तथा उसके मन्त्रियोंको हम स्वयं युद्धके लिये ललकार रहे हैं ⁠।⁠।⁠ ३ ⁠।⁠।</div>
<div class="class_54">यथा हि सर्वास्वापत्सु पासि वृष्णीनरिंदम ⁠।</div>
<div class="class_54">तथा ते पाण्डवा रक्ष्याः पाह्यस्मान् महतो भयात् ⁠।⁠।⁠ ४ ⁠।⁠।</div>
<div class="class_55">‘शत्रुदमन! जैसे आप वृष्णिवंशियोंकी सब प्रकारकी आपत्तियोंसे रक्षा करते हैं, उसी प्रकार आपको पाण्डवोंकी भी रक्षा करनी चाहिये। प्रभो! इस महान् भयसे आप हमारी रक्षा कीजिये’ ⁠।⁠।⁠ ४ ⁠।⁠।</div>
<div class="class_59">श्रीभगवानुवाच</div>
<div class="class_54">अयमस्मि महाबाहो ब्रूहि यत् ते विवक्षितम् ⁠।</div>
<div class="class_54">करिष्यामि हि तत् सर्वं यत् त्वं वक्ष्यसि भारत ⁠।⁠।⁠ ५ ⁠।⁠।</div>
<div class="class_55"><span class="class_60">श्रीभगवान् बोले—</span>महाबाहो! यह मैं आपकी सेवाके लिये सर्वदा प्रस्तुत हूँ। आप जो कुछ कहना चाहते हों, कहें। भारत! आप जो-जो कहेंगे, वह सब कार्य मैं निश्चय ही पूर्ण करूँगा ⁠।⁠।⁠ ५ ⁠।⁠।</div>
<div class="class_59">युधिष्ठिर उवाच</div>
<div class="class_54">श्रुतं ते धृतराष्ट्रस्य सपुत्रस्य चिकीर्षितम् ⁠।</div>
<div class="class_54">एतद्धि सकलं कृष्ण संजयो मां यदब्रवीत् ⁠।⁠।⁠ ६ ⁠।⁠।</div>
<div class="class_54">तन्मतं धृतराष्ट्रस्य सोऽस्यात्मा विवृतान्तरः ⁠।</div>
<div class="class_54">यथोक्तं दूत आचष्टे वध्यः स्यादन्यथा ब्रुवन् ⁠।⁠।⁠ ७ ⁠।⁠।</div>
<div class="class_55"><span class="class_60">युधिष्ठिरने कहा—</span>श्रीकृष्ण! पुत्रोंसहित राजा धृतराष्ट्र क्या करना चाहते हैं, यह सब तो आपने सुन ही लिया। संजयने मुझसे जो कुछ कहा है, वह धृतराष्ट्रका ही मत है। संजय धृतराष्ट्रका अभिन्नस्वरूप होकर आया था। उसने उन्हींके मनोभावको प्रकाशित किया है। दूत संजय स्वामीकी कही हुई बातको ही दुहराया है; क्योंकि यदि वह उसके विपरीत कुछ कहता तो वधके योग्य माना जाता ⁠।⁠।⁠ ६-७ ⁠।⁠।</div>
<div class="class_54">अप्रदानेन राज्यस्य शान्तिमस्मासु मार्गति ⁠।</div>
<div class="class_54">लुब्धः पापेन मनसा चरन्नसममात्मनः ⁠।⁠।⁠ ८ ⁠।⁠।</div>
<div class="class_55">राजा धृतराष्ट्रको राज्यका बड़ा लोभ है। उनके मनमें पाप बस गया है। अतः वे अपने अनुरूप व्यवहार न करके राज्य दिये बिना ही हमारे साथ संधिका मार्ग ढूँढ़ रहे हैं ⁠।⁠।⁠ ८ ⁠।⁠।</div>
<div class="class_54">यत् तद् द्वादश वर्षाणि वनेषु ह्युषिता वयम् ⁠।</div>
<div class="class_54">छद्मना शरदं चैकां धृतराष्ट्रस्य शासनात् ⁠।⁠।⁠ ९ ⁠।⁠।</div>
<div class="class_54">स्थाता नः समये तस्मिन् धृतराष्ट्र इति प्रभो ⁠।</div>
<div class="class_54">नाहास्म समयं कृष्ण तद्धि नो ब्राह्मणा विदुः ⁠।⁠।⁠ १० ⁠।⁠।</div>
<div class="class_55">प्रभो! हम तो यही समझकर कि धृतराष्ट्र अपनी प्रतिज्ञापर स्थिर रहेंगे, उन्हींकी आज्ञासे बारह वर्ष वनमें रहे और एक वर्ष अज्ञातवास किया। श्रीकृष्ण! हमने अपनी प्रतिज्ञा भंग नहीं की है; इस बातको हमारे साथ रहनेवाले सभी ब्राह्मण जानते हैं ⁠।⁠।⁠ ९-१० ⁠।⁠।</div>
<div class="class_54">गृद्धो राजा धृतराष्ट्रः स्वधर्मं नानुपश्यति ⁠।</div>
<div class="class_54">वश्यत्वात्‌ पुत्रगृद्धित्वान्मन्दस्यान्वेति शासनम् ⁠।⁠।⁠ ११ ⁠।⁠।</div>
<div class="class_55">परंतु राजा धृतराष्ट्र तो लोभमें डूबे हुए हैं। वे अपने धर्मकी ओर नहीं देखते हैं। पुत्रोंमें आसक्त होकर सदा उन्हींके अधीन रहनेके कारण वे अपने मूर्ख पुत्र दुर्योधनकी ही आज्ञाका अनुसरण करते हैं ⁠।⁠।⁠ ११ ⁠।⁠।</div>
<div class="class_54">सुयोधनमते तिष्ठन् राजास्मासु जनार्दन ⁠।</div>
<div class="class_54">मिथ्या चरति लुब्धः सन् चरन् हि प्रियमात्मनः ⁠।⁠।⁠ १२ ⁠।⁠।</div>
<div class="class_55">जनार्दन! उनका लोभ इतना बढ़ गया है कि वे दुर्योधनकी ही हाँ-में-हाँ मिलाते हैं और अपना ही प्रिय कार्य करते हुए हमारे साथ मिथ्या व्यवहार कर रहे हैं ⁠।⁠।⁠ १२ ⁠।⁠।</div>
<div class="class_54">इतो दुःखतरं किं नु यदहं मातरं ततः ⁠।</div>
<div class="class_54">संविधातुं न शक्नोमि मित्राणां वा जनार्दन ⁠।⁠।⁠ १३ ⁠।⁠।</div>
<div class="class_55">जनार्दन! इससे बढ़कर महान् दुःखकी बात और क्या हो सकती है कि मैं अपनी माता तथा मित्रोंका भी अच्छी तरह भरण-पोषणतक नहीं कर सकता ⁠।⁠।⁠ १३ ⁠।⁠।</div>
<div class="class_54">काशिभिश्चेदिपञ्चालैर्मत्स्यैश्च मधुसूदन ⁠।</div>
<div class="class_54">भवता चैव नाथेन पञ्च ग्रामा वृता मया ⁠।⁠।⁠ १४ ⁠।⁠।</div>
<div class="class_55">मधुसूदन! यद्यपि काशी, चेदि, पांचाल और मत्स्यदेशके वीर हमारे सहायक हैं और आप हमलोगोंके रक्षक और स्वामी हैं; (आपलोगोंकी सहायतासे हम सारा राज्य ले सकते हैं) तथापि मैंने केवल पाँच ही गाँव माँगे थे ⁠।⁠।⁠ १४ ⁠।⁠।</div>
<div class="class_54">अविस्थलं वृकस्थलं माकन्दी वारणावतम् ⁠।</div>
<div class="class_54">अवसानं च गोविन्द कञ्चिदेवात्र पञ्चमम् ⁠।⁠।⁠ १५ ⁠।⁠।</div>
<div class="class_54">पञ्च नस्तात दीयन्तां ग्रामा वा नगराणि वा ⁠।</div>
<div class="class_54">वसेम सहिता येषु मा च नो भरता नशन् ⁠।⁠।⁠ १६ ⁠।⁠।</div>
<div class="class_55">गोविन्द! मैंने धृतराष्ट्रसे यही कहा था कि तात! आप हमें अविस्थल, वृकस्थल, माकन्दी, वारणावत और अन्तिम पाँचवाँ कोई-सा भी गाँव जिसे आप देना चाहें, दे दें। इस प्रकार हमारे लिये पाँच गाँव या नगर दे दें; जिनमें हम पाँचों भाई एक साथ मिलकर रह सकें और हमारे कारण भरतवंशियोंका नाश न हो ⁠।⁠।⁠ १५-१६ ⁠।⁠।</div>
<div class="class_54">न च तानपि दुष्टात्मा धार्तराष्ट्रोऽनुमन्यते ⁠।</div>
<div class="class_54">स्वाम्यमात्मनि मत्वासावतो दुःखतरं नु किम् ⁠।⁠।⁠ १७ ⁠।⁠।</div>
<div class="class_55">परंतु दुष्टात्मा दुर्योधन सबपर अपना ही अधिकार मानकर उन पाँच गाँवोंको भी देनेकी बात नहीं स्वीकार कर रहा है। इससे बढ़कर कष्टकी बात और क्या हो सकती है? ⁠।⁠।⁠ १७ ⁠।⁠।</div>
<div class="class_54">कुले जातस्य वृद्धस्य परवित्तेषु गृद्ध‍यतः ⁠।</div>
<div class="class_54">लोभः प्रज्ञानमाहन्ति प्रज्ञा हन्ति हता ह्रियम् ⁠।⁠।⁠ १८ ⁠।⁠।</div>
<div class="class_55">मनुष्य उत्तम कुलमें जन्म लेकर और वृद्ध होनेपर भी यदि दूसरोंके धनको लेना चाहता है तो वह लोभ उसकी विचारशक्तिको नष्ट कर देता है। विचारशक्ति नष्ट होनेपर उसकी लज्जाको भी नष्ट कर देती है ⁠।⁠।⁠ १८ ⁠।⁠।</div>
<div class="class_54">ह्रीर्हता बाधते धर्मं धर्मो हन्ति हतः श्रियम् ⁠।</div>
<div class="class_54">श्रीर्हता पुरुषं हन्ति पुरुषस्याधनं वधः ⁠।⁠।⁠ १९ ⁠।⁠।</div>
<div class="class_55">नष्ट हुई लज्जा धर्मको नष्ट कर देती है। नष्ट हुआ धर्म मनुष्यकी सम्पत्तिका नाश कर देता है और नष्ट हुई सम्पत्ति उस मनुष्यका विनाश कर देती है, क्योंकि धनका अभाव ही मनुष्यका वध है ⁠।⁠।⁠ १९ ⁠।⁠।</div>
<div class="class_54">अधनाद्धि निवर्तन्ते ज्ञातयः सुहृदो द्विजाः ⁠।</div>
<div class="class_54">अपुष्पादफलाद् वृक्षाद् यथा कृष्ण पतत्त्रिणः ⁠।⁠।⁠ २० ⁠।⁠।</div>
<div class="class_55">श्रीकृष्ण! धनहीन पुरुषसे उसके भाई-बन्धु, सुहृद् और ब्राह्मणलोग भी उसी प्रकार मुँह मोड़ लेते हैं, जैसे पक्षी पुष्प और फलसे हीन वृक्षको छोड़कर उड़ जाते हैं ⁠।⁠।⁠ २० ⁠।⁠।</div>
<div class="class_54">एतच्च मरणं तात यन्मत्तः पतितादिव ⁠।</div>
<div class="class_54">ज्ञातयो विनिवर्तन्ते प्रेतसत्त्वादिवासवः ⁠।⁠।⁠ २१ ⁠।⁠।</div>
<div class="class_55">तात! जैसे पतित मनुष्यके निकटसे लोग दूर भागते हैं और जैसे मृत शरीरसे प्राण निकल जाते हैं, उसी प्रकार मेरे कुटुम्बीजन भी जो मुझसे मुँह मोड़ रहे हैं, यही मेरे लिये मरण है ⁠।⁠।⁠ २१ ⁠।⁠।</div>
<div class="class_54">नातः पापीयसीं काञ्चिदवस्थां शम्बरोऽब्रवीत् ⁠।</div>
<div class="class_54">यत्र नैवाद्य न प्रातर्भोजनं प्रतिदृश्यते ⁠।⁠।⁠ २२ ⁠।⁠।</div>
<div class="class_55">जहाँ आज और कल सबेरेके लिये भोजन नहीं दिखायी देता, उस दरिद्रतासे बढ़कर दूसरी कोई दुःखदायिनी अवस्था नहीं है; यह शम्बरका कथन है ⁠।⁠।⁠ २२ ⁠।⁠।</div>
<div class="class_54">धनमाहुः परं धर्मं धने सर्वं प्रतिष्ठितम् ⁠।</div>
<div class="class_54">जीवन्ति धनिनो लोके मृता ये त्वधना नराः ⁠।⁠।⁠ २३ ⁠।⁠।</div>
<div class="class_55">धनको उत्तम धर्मका साधक बताया गया है। धनमें सब कुछ प्रतिष्ठित है। संसारमें धनी मनुष्य ही जीवन धारण करते हैं। जो निर्धन हैं, वे तो मरे हुएके ही समान हैं ⁠।⁠।⁠ २३ ⁠।⁠।</div>
<div class="class_54">ये धनादपकर्षन्ति नरं स्वबलमास्थिताः ⁠।</div>
<div class="class_54">ते धर्ममर्थं कामं च प्रमथ्नन्ति नरं च तम् ⁠।⁠।⁠ २४ ⁠।⁠।</div>
<div class="class_55">जो लोग अपने बलमें स्थित होकर किसी मनुष्यको धनसे वंचित कर देते हैं, वे उसके धर्म, अर्थ और कामको तो नष्ट करते ही हैं, उस मनुष्यको भी नष्ट कर देते हैं ⁠।⁠।⁠ २४ ⁠।⁠।</div>
<div class="class_54">एतामवस्थां प्राप्यैके मरणं वव्रिरे जनाः ⁠।</div>
<div class="class_54">ग्रामायैके वनायैके नाशायैके प्रवव्रजुः ⁠।⁠।⁠ २५ ⁠।⁠।</div>
<div class="class_55">इस निर्धन अवस्थाको पाकर कितने ही मनुष्योंने मृत्युका वरण किया है। कुछ लोग गाँव छोड़कर दूसरे गाँवमें जा बसे हैं, कितने ही जंगलोंमें चले गये हैं और कितने ही मनुष्य प्राण देनेके लिये घरसे निकल पड़े हैं ⁠।⁠।⁠ २५ ⁠।⁠।</div>
<div class="class_54">उन्मादमेके पुष्यन्ति यान्त्यन्ये द्विषतां वशम् ⁠।</div>
<div class="class_54">दास्यमेके च गच्छन्ति परेषामर्थहेतुना ⁠।⁠।⁠ २६ ⁠।⁠।</div>
<div class="class_55">कितने लोग पागल हो जाते हैं, बहुत-से शत्रुओंके वशमें पड़ जाते हैं और कितने ही मनुष्य धनके लिये दूसरोंकी दासता स्वीकार कर लेते हैं ⁠।⁠।⁠ २६ ⁠।⁠।</div>
<div class="class_54">आपदेवास्य मरणात् पुरुषस्य गरीयसी ⁠।</div>
<div class="class_54">श्रियो विनाशस्तद्ध‍यस्य निमित्तं धर्मकामयोः ⁠।⁠।⁠ २७ ⁠।⁠।</div>
<div class="class_55">धन-सम्पत्तिका नाश मनुष्यके लिये भारी विपत्ति ही है। वह मृत्युसे भी बढ़कर है, क्योंकि सम्पत्ति ही मनुष्यके धर्म और कामकी सिद्धिका कारण है ⁠।⁠।⁠ २७ ⁠।⁠।</div>
<div class="class_54">यदस्य धर्म्यं मरणं शाश्वतं लोकवर्त्म तत् ⁠।</div>
<div class="class_54">समन्तात् सर्वभूतानां न तदत्येति कश्चन ⁠।⁠।⁠ २८ ⁠।⁠।</div>
<div class="class_55">मनुष्यकी जो धर्मानुकूल मृत्यु है, वह परलोकके लिये सनातन मार्ग है। सम्पूर्ण प्राणियोंमेंसे कोई भी उस मृत्युका सब ओरसे उल्लंघन नहीं कर सकता ⁠।⁠।⁠ २८ ⁠।⁠।</div>
<div class="class_54">न तथा बाध्यते कृष्ण प्रकृत्या निर्धनो जनः ⁠।</div>
<div class="class_54">यथा भद्रां श्रियं प्राप्य तया हीनः सुखैधितः ⁠।⁠।⁠ २९ ⁠।⁠।</div>
<div class="class_55">श्रीकृष्ण! जो जन्मसे ही निर्धन रहा है, उसे उस दरिद्रताके कारण उतना कष्ट नहीं पहुँचता, जितना कि कल्याणमयी सम्पत्तिको पाकर सुखमें ही पले हुए पुरुषको उस सम्पत्तिसे वंचित होनेपर होता है ⁠।⁠।⁠ २९ ⁠।⁠।</div>
<div class="class_54">स तदाऽऽत्मापराधेन सम्प्राप्तो व्यसनं महत् ⁠।</div>
<div class="class_54">सेन्द्रान् गर्हयते देवान् नात्मानं च कथञ्चन ⁠।⁠।⁠ ३० ⁠।⁠।</div>
<div class="class_55">यद्यपि वह मनुष्य उस समय अपने ही अपराधसे भारी संकटमें पड़ता है, तथापि वह इसके लिये इन्द्र आदि देवताओंकी ही निन्दा करता है; अपनेको किसी प्रकार भी दोष नहीं देता है ⁠।⁠।⁠ ३० ⁠।⁠।</div>
<div class="class_54">न चास्य सर्वशास्त्राणि प्रभवन्ति निबर्हणे ⁠।</div>
<div class="class_54">सोऽभिक्रुध्यति भृत्यानां सुहृदश्चाभ्यसूयति ⁠।⁠।⁠ ३१ ⁠।⁠।</div>
<div class="class_55">उस समय सम्पूर्ण शास्त्र भी उसके इस संकटको टालनेमें समर्थ नहीं होते। वह सेवकोंपर कुपित होता और सगे-सम्बन्धियोंके दोष देखने लगता है ⁠।⁠।⁠ ३१ ⁠।⁠।</div>
<div class="class_54">तं तदा मन्युरेवैति स भूयः सम्प्रमुह्यति ⁠।</div>
<div class="class_54">स मोहवशमापन्नः क्रूरं कर्म निषेवते ⁠।⁠।⁠ ३२ ⁠।⁠।</div>
<div class="class_55">निर्धन अवस्थामें मनुष्यको केवल क्रोध आता है, जिससे वह पुनः मोहाच्छन्न हो जाता—विवेकशक्ति खो बैठता है। मोहके वशीभूत होकर वह क्रूरतापूर्ण कर्म करने लगता है ⁠।⁠।⁠ ३२ ⁠।⁠।</div>
<div class="class_54">पापकर्मतया चैव संकरं तेन पुष्यति ⁠।</div>
<div class="class_54">संकरो नरकायैव सा काष्ठा पापकर्मणाम् ⁠।⁠।⁠ ३३ ⁠।⁠।</div>
<div class="class_55">इस प्रकार पापकर्मोंमें प्रवृत्त होनेके कारण वह वर्णसंकर संतानोंका पोषक होता है और वर्णसंकर केवल नरककी ही प्राप्ति कराता है। पापियोंकी यही अन्तिम गति है ⁠।⁠।⁠ ३३ ⁠।⁠।</div>
<div class="class_54">न चेत् प्रबुध्यते कृष्ण नरकायैव गच्छति ⁠।</div>
<div class="class_54">तस्य प्रबोधः प्रज्ञैव प्रज्ञाचक्षुस्तरिष्यति ⁠।⁠।⁠ ३४ ⁠।⁠।</div>
<div class="class_55">श्रीकृष्ण! यदि उसे फिरसे कर्तव्यका बोध नहीं होता, तो वह नरककी दिशामें ही बढ़ता जाता है। कर्तव्यका बोध करानेवाली प्रज्ञा ही है। जिसे प्रज्ञारूपी नेत्र प्राप्त हैं, वह निश्चय ही संकटसे पार हो जायगा ⁠।⁠।⁠ ३४ ⁠।⁠।</div>
<div class="class_54">प्रज्ञालाभे हि पुरुषः शास्त्राण्येवान्ववेक्षते ⁠।</div>
<div class="class_54">शास्त्रनिष्ठः पुनर्धर्मं तस्य ह्रीरङ्गमुत्तमम् ⁠।⁠।⁠ ३५ ⁠।⁠।</div>
<div class="class_54">ह्रीमान् हि पापं प्रद्वेष्टि तस्य श्रीरभिवर्धते ⁠।</div>
<div class="class_54">श्रीमान् स यावत् भवति तावद् भवति पूरुषः ⁠।⁠।⁠ ३६ ⁠।⁠।</div>
<div class="class_55">प्रज्ञाकी प्राप्ति होनेपर पुरुष केवल शास्त्रवचनोंपर ही दृष्टि रखता है। शास्त्रमें निष्ठा होनेपर वह पुनः धर्म करता है। धर्मका उत्तम अंग है लज्जा, जो धर्मके साथ ही आ जाती है। लज्जाशील मनुष्य पापसे द्वेष रखकर उससे दूर हो जाता है। अतः उसकी धन-सम्पत्ति बढ़ने लगती है। जो जितना ही श्रीसम्पन्न है, वह उतना ही पुरुष माना जाता है ⁠।⁠।⁠ ३५-३६ ⁠।⁠।</div>
<div class="class_54">धर्मनित्यः प्रशान्तात्मा कार्ययोगवहः सदा ⁠।</div>
<div class="class_54">नाधर्मे कुरुते बुद्धिं न च पापे प्रवर्तते ⁠।⁠।⁠ ३७ ⁠।⁠।</div>
<div class="class_55">सदा धर्ममें तत्पर रहनेवाला पुरुष शान्तचित्त होकर नित्य-निरन्तर सत्कर्मोंमें लगा रहता है। वह कभी अधर्ममें मन नहीं लगाता और न पापमें ही प्रवृत्त होता है ⁠।⁠।⁠ ३७ ⁠।⁠।</div>
<div class="class_54">अह्रीको वा विमूढो वा नैव स्त्री न पुनः पुमान् ⁠।</div>
<div class="class_54">नास्याधिकारो धर्मेऽस्ति यथा शूद्रस्तथैव सः ⁠।⁠।⁠ ३८ ⁠।⁠।</div>
<div class="class_55">जो निर्लज्ज अथवा मूर्ख है, वह न तो स्त्री है और न पुरुष ही है। उसका धर्म-कर्ममें अधिकार नहीं है। वह शूद्रके समान है ⁠।⁠।⁠ ३८ ⁠।⁠।</div>
<div class="class_54">ह्रीमानवति देवांश्च पितॄनात्मानमेव च ⁠।</div>
<div class="class_54">तेनामृतत्वं व्रजति सा काष्ठा पुण्यकर्मणाम् ⁠।⁠।⁠ ३९ ⁠।⁠।</div>
<div class="class_55">लज्जाशील पुरुष देवताओंकी, पितरोंकी तथा अपनी भी रक्षा करता है। इससे वह अमृतत्वको प्राप्त होता है। वही पुण्यात्मा पुरुषोंकी परम गति है ⁠।⁠।⁠ ३९ ⁠।⁠।</div>
<div class="class_54">तदिदं मयि ते दृष्टं प्रत्यक्षं मधुसूदन ⁠।</div>
<div class="class_54">यथा राज्यात् परिभ्रष्टो वसामि वसतीरिमाः ⁠।⁠।⁠ ४० ⁠।⁠।</div>
<div class="class_55">मधुसूदन! यह सब आपने मुझमें प्रत्यक्ष देखा है कि मैं किस प्रकार राज्यसे भ्रष्ट हुआ और कितने कष्टके साथ इन दिनों रह रहा हूँ ⁠।⁠।⁠ ४० ⁠।⁠।</div>
<div class="class_54">ते वयं न श्रियं हातुमलं न्यायेन केनचित् ⁠।</div>
<div class="class_54">अत्र नो यतमानानां वधश्चेदपि साधु तत् ⁠।⁠।⁠ ४१ ⁠।⁠।</div>
<div class="class_55">अतः हमलोग किसी भी न्यायसे अपनी पैतृक सम्पत्तिका परित्याग करनेयोग्य नहीं हैं। इसके लिये प्रयत्न करते हुए यदि हमलोगोंका वध हो जाय तो वह भी अच्छा ही है ⁠।⁠।⁠ ४१ ⁠।⁠।</div>
<div class="class_54">तत्र नः प्रथमः कल्पो यद् वयं ते च माधव ⁠।</div>
<div class="class_54">प्रशान्ताः समभूताश्च श्रियं तामश्नुवीमहि ⁠।⁠।⁠ ४२ ⁠।⁠।</div>
<div class="class_55">माधव! इस विषयमें हमारा पहला ध्येय यही है कि हम और कौरव आपसमें संधि करके शान्तभावसे रहकर उस सम्पत्तिका समानरूपसे उपभोग करें ⁠।⁠।⁠ ४२ ⁠।⁠।</div>
<div class="class_54">तत्रैषा परमा काष्ठा रौद्रकर्मक्षयोदया ⁠।</div>
<div class="class_54">यद् वयं कौरवान् हत्वा तानि राष्ट्राण्यवाप्नुमः ⁠।⁠।⁠ ४३ ⁠।⁠।</div>
<div class="class_55">दूसरा पक्ष यह है कि हम कौरवोंको मारकर सारा राज्य अपने अधिकारमें कर लें; परंतु यह भयंकर क्रूरतापूर्ण कर्मकी पराकाष्ठा होगी (क्योंकि इस दशामें कितने ही निरपराध मनुष्योंका संहार करनेके पश्चात् हमारी विजय होगी) ⁠।⁠।⁠ ४३ ⁠।⁠।</div>
<div class="class_54">ये पुनः स्युरसम्बद्धा अनार्याः कृष्ण शत्रवः ⁠।</div>
<div class="class_54">तेषामप्यवधः कार्यः किं पुनर्ये स्युरीदृशाः ⁠।⁠।⁠ ४४ ⁠।⁠।</div>
<div class="class_55">श्रीकृष्ण! जिनका अपने साथ कोई सम्बन्ध न हो तथा जो सर्वथा नीच एवं शत्रुभाव रखनेवाले हों, उनका भी वध करना उचित नहीं है। फिर जो सगे-सम्बन्धी, श्रेष्ठ और सुहृद् हैं, ऐसे लोगोंका वध कैसे उचित हो सकता है? ⁠।⁠।⁠ ४४ ⁠।⁠।</div>
<div class="class_54">ज्ञातयश्चैव भूयिष्ठाः सहाया गुरवश्च नः ⁠।</div>
<div class="class_54">तेषां वधोऽतिपापीयान् किं नो युद्धेऽस्ति शोभनम् ⁠।⁠।⁠ ४५ ⁠।⁠।</div>
<div class="class_55">हमारे विरोधियोंमें अधिकांश हमारे भाई-बन्धु, सहायक और गुरुजन हैं। उनका वध तो बहुत बड़ा पाप है। युद्धमें अच्छी बात क्या है? (कुछ नहीं) ⁠।⁠।</div>
<div class="class_54">पापः क्षत्रियधर्मोऽयं वयं च क्षत्रबन्धवः ⁠।</div>
<div class="class_54">स नः स्वधर्मोऽधर्मो वा वृत्तिरन्या विगर्हिता ⁠।⁠।⁠ ४६ ⁠।⁠।</div>
<div class="class_55">क्षत्रियोंका यह (युद्धरूप) धर्म पापरूप ही है। हम भी क्षत्रिय ही हैं, अतः वह हमारा स्वधर्म पाप होनेपर भी हमें तो करना ही होगा, क्योंकि उसे छोड़कर दूसरी किसी वृत्तिको अपनाना भी निन्दाकी बात होगी ⁠।⁠।⁠ ४६ ⁠।⁠।</div>
<div class="class_54">शूद्रः करोति शुश्रूषां वैश्या वै पण्यजीविकाः ⁠।</div>
<div class="class_54">वयं वधेन जीवामः कपालं ब्राह्मणैर्वृतम् ⁠।⁠।⁠ ४७ ⁠।⁠।</div>
<div class="class_55">शूद्र सेवाका कार्य करता है, वैश्य व्यापारसे जीविका चलाते हैं, हम क्षत्रिय युद्धमें दूसरोंका वध करके जीवन-निर्वाह करते हैं और ब्राह्मणोंने अपनी जीविकाके लिये भिक्षापात्र चुन लिया है ⁠।⁠।⁠ ४७ ⁠।⁠।</div>
<div class="class_54">क्षत्रियः क्षत्रियं हन्ति मत्स्यो मत्स्येन जीवति ⁠।</div>
<div class="class_54">श्वा श्वानं हन्ति दाशार्ह पश्य धर्मो यथागतः ⁠।⁠।⁠ ४८ ⁠।⁠।</div>
<div class="class_55">क्षत्रिय क्षत्रियको मारता है, मछली मछलीको खाकर जीती है और कुत्ता कुत्तेको काटता है। दशार्हनन्दन! देखिये; यही परम्परासे चला आनेवाला धर्म है ⁠।⁠।⁠ ४८ ⁠।⁠।</div>
<div class="class_54">युद्धे कृष्ण कलिर्नित्यं प्राणाः सीदन्ति संयुगे ⁠।</div>
<div class="class_54">बलं तु नीतिमाधाय युध्ये जयपराजयौ ⁠।⁠।⁠ ४९ ⁠।⁠।</div>
<div class="class_55">श्रीकृष्ण! युद्धमें सदा कलह ही होता है और उसीके कारण प्राणोंका नाश होता है। मैं तो नीतिबलका ही आश्रय लेकर युद्ध करूँगा। फिर ईश्वरकी इच्छाके अनुसार जय हो या पराजय ⁠।⁠।⁠ ४९ ⁠।⁠।</div>
<div class="class_54">नात्मच्छन्देन भूतानां जीवितं मरणं तथा ⁠।</div>
<div class="class_54">नाप्यकाले सुखं प्राप्यं दुःखं वापि यदूत्तम ⁠।⁠।⁠ ५० ⁠।⁠।</div>
<div class="class_55">प्राणियोंके जीवन और मरण अपनी इच्छाके अनुसार नहीं होते हैं (यही दशा जय और पराजयकी भी है)। यदुश्रेष्ठ! किसीको सुख अथवा दुःखकी प्राप्ति भी असमयमें नहीं होती है ⁠।⁠।⁠ ५० ⁠।⁠।</div>
<div class="class_54">एको ह्यपि बहून् हन्ति घ्नन्त्येकं बहवोऽप्युत ⁠।</div>
<div class="class_54">शूरं कापुरुषो हन्ति अयशस्वी यशस्विनम् ⁠।⁠।⁠ ५१ ⁠।⁠।</div>
<div class="class_55">युद्धमें एक योद्धा भी बहुत-से सैनिकोंका संहार कर डालता है तथा बहुत-से योद्धा मिलकर भी किसी एकको ही मार पाते हैं। कभी कायर शूरवीरको मार देता है और अयशस्वी पुरुष यशस्वी वीरको पराजित कर देता है ⁠।⁠।⁠ ५१ ⁠।⁠।</div>
<div class="class_54">जयो नैवोभयोर्दृष्टो नोभयोश्च पराजयः ⁠।</div>
<div class="class_54">तथैवापचयो दृष्टो व्यपयाने क्षयव्ययौ ⁠।⁠।⁠ ५२ ⁠।⁠।</div>
<div class="class_55">न तो कहीं दोनों पक्षोंकी विजय होती देखी गयी है और न दोनोंकी पराजय ही दृष्टिगोचर हुई है। हाँ, दोनोंके धन-वैभवका नाश अवश्य देखा गया है। यदि कोई पक्ष पीठ दिखाकर भाग जाय, तो उसे भी धन और जन दोनोंकी हानि उठानी पड़ती है ⁠।⁠।⁠ ५२ ⁠।⁠।</div>
<div class="class_54">सर्वथा वृजिनं युद्धं को घ्नन् न प्रतिहन्यते ⁠।</div>
<div class="class_54">हतस्य च हृषीकेश समौ जयपराजयौ ⁠।⁠।⁠ ५३ ⁠।⁠।</div>
<div class="class_55">इससे सिद्ध होता है कि युद्ध सर्वथा पापरूप ही है। दूसरोंको मारनेवाला कौन ऐसा पुरुष है, जो बदलेमें स्वयं भी मारा न जाता हो? हृषीकेश! जो युद्धमें मारा गया, उसके लिये तो विजय और पराजय दोनों समान हैं ⁠।⁠।⁠ ५३ ⁠।⁠।</div>
<div class="class_54">पराजयश्च मरणान्मन्ये नैव विशिष्यते ⁠।</div>
<div class="class_54">यस्य स्याद् विजयः कृष्ण तस्याप्यपचयो ध्रुवम् ⁠।⁠।⁠ ५४ ⁠।⁠।</div>
<div class="class_55">श्रीकृष्ण! मैं तो ऐसा मानता हूँ कि पराजय मृत्युसे अच्छी वस्तु नहीं है। जिसकी विजय होती है, उसे भी निश्चय ही धन-जनकी भारी हानि उठानी पड़ती है ⁠।⁠।⁠ ५४ ⁠।⁠।</div>
<div class="class_54">अन्ततो दयितं घ्नन्ति केचिदप्यपरे जनाः ⁠।</div>
<div class="class_54">तस्याङ्ग बलहीनस्य पुत्रान् भ्रातॄनपश्यतः ⁠।⁠।⁠ ५५ ⁠।⁠।</div>
<div class="class_54">निर्वेदो जीविते कृष्ण सर्वतश्चोपजायते ⁠।</div>
<div class="class_55">युद्ध समाप्त होनेतक कितने ही विपक्षी सैनिक विजयी योद्धाके अनेक प्रियजनोंको मार डालते हैं। जो विजय पाता है, वह भी (कुटुम्ब और धनसम्बन्धी) बलसे शून्य हो जाता है और कृष्ण! जब वह युद्धमें मारे गये अपने पुत्रों और भाइयोंको नहीं देखता है, तो वह सब ओरसे विरक्त हो जाता है; उसे अपने जीवनसे भी वैराग्य हो जाता है ⁠।⁠।⁠ ५५<img src="image_589.jpg" alt="" class="class_255"/> ⁠।⁠।</div>
<div class="class_54">ये ह्येव धीरा ह्रीमन्त आर्याः करुणवेदिनः ⁠।⁠।⁠ ५६ ⁠।⁠।</div>
<div class="class_54">त एव युद्धे हन्यन्ते यवीयान् मुच्यते जनः ⁠।</div>
<div class="class_54">हत्वाप्यनुशयो नित्यं परानपि जनार्दन ⁠।⁠।⁠ ५७ ⁠।⁠।</div>
<div class="class_55">जो लोग धीर-वीर, लज्जाशील, श्रेष्ठ और दयालु हैं, वे ही प्रायः युद्धमें मारे जाते हैं और अधम श्रेणीके मनुष्य जीवित बच जाते हैं। जनार्दन! शत्रुओंको मारनेपर भी उनके लिये सदा मनमें पश्चात्ताप बना रहता है ⁠।⁠।⁠ ५६-५७ ⁠।⁠।</div>
<div class="class_54">अनुबन्धश्च पापोऽत्र शेषश्चाप्यवशिष्यते ⁠।</div>
<div class="class_54">शेषो हि बलमासाद्य न शेषमनुशेषयेत् ⁠।⁠।⁠ ५८ ⁠।⁠।</div>
<div class="class_54">सर्वोच्छेदे च यतते वैरस्यान्तविधित्सया ⁠।</div>
<div class="class_55">भागे हुए शत्रुका पीछा करना अनुबन्ध कहलाता है, यह भी पापपूर्ण कार्य है। मारे जानेवाले शत्रुओंमेंसे कोई-कोई बचा रह जाता है। वह अवशिष्ट शत्रु शक्तिका संचय करके विजेताके पक्षमें जो लोग बचे हैं, उनमेंसे किसीको जीवित नहीं छोड़ना चाहता। वह शत्रुका अन्त कर डालनेकी इच्छासे विरोधी दलको सम्पूर्णरूपसे नष्ट कर देनेका प्रयत्न करता है ⁠।⁠।⁠ ५८<img src="image_589.jpg" alt="" class="class_255"/> ⁠।⁠।</div>
<div class="class_54">जयो वैरं प्रसृजति दुःखमास्ते पराजितः ⁠।⁠।⁠ ५९ ⁠।⁠।</div>
<div class="class_54">सुखं प्रशान्तः स्वपिति हित्वा जयपराजयौ ⁠।</div>
<div class="class_55">विजयकी प्राप्ति भी चिरस्थायी शत्रुताकी सृष्टि करती है। पराजित पक्ष बड़े दुःखसे समय बिताता है। जो किसीसे शत्रुता न रखकर शान्तिका आश्रय लेता है, वह जय-पराजयकी चिन्ता छोड़कर सुखसे सोता है ⁠।⁠।⁠ ५९<img src="image_589.jpg" alt="" class="class_255"/> ⁠।⁠।</div>
<div class="class_54">जातवैरश्च पुरुषो दुःखं स्वपिति नित्यदा ⁠।⁠।⁠ ६० ⁠।⁠।</div>
<div class="class_54">अनिवृत्तेन मनसा ससर्प इव वेश्मनि ⁠।</div>
<div class="class_55">किसीसे वैर बाँधनेवाला पुरुष सर्पयुक्त गृहमें रहनेवालेकी भाँति उद्विग्नचित्त होकर सदा दुःखकी नींद सोता है ⁠।⁠।⁠ ६०<img src="image_589.jpg" alt="" class="class_255"/> ⁠।⁠।</div>
<div class="class_54">उत्सादयति यः सर्वं यशसा स विमुच्यते ⁠।⁠।⁠ ६१ ⁠।⁠।</div>
<div class="class_54">अकीर्तिं सर्वभूतेषु शाश्वतीं सोऽधिगच्छति ⁠।</div>
<div class="class_55">जो शत्रुके कुलमें आबालवृद्ध सभी पुरुषोंका उच्छेद कर डालता है, वह वीरोचित यशसे वंचित हो जाता है। वह समस्त प्राणियोंमें सदा बनी रहनेवाली अपकीर्ति (निन्दा)-का भागी होता है ⁠।⁠।⁠ ६१<img src="image_589.jpg" alt="" class="class_255"/> ⁠।⁠।</div>
<div class="class_54">न हि वैराणि शाम्यन्ति दीर्घकालधृतान्यपि ⁠।⁠।⁠ ६२ ⁠।⁠।</div>
<div class="class_54">आख्यातारश्च विद्यन्ते पुमांश्चेद् विद्यते कुले ⁠।</div>
<div class="class_55">दीर्घकालतक मनमें दबाये रखनेपर भी वैरकी आग सर्वथा बुझ नहीं पाती; क्योंकि यदि कोई उस कुलमें विद्यमान है, तो उससे पूर्वघटित वैर बढ़ानेवाली घटनाओंको बतानेवाले बहुत-से लोग मिल जाते हैं ⁠।⁠।</div>
<div class="class_54">न चापि वैरं वैरेण केशव व्युपशाम्यति ⁠।⁠।⁠ ६३ ⁠।⁠।</div>
<div class="class_54">हविषाग्निर्यथा कृष्ण भूय एवाभिवर्धते ⁠।</div>
<div class="class_55">केशव! जैसे घी डालनेपर आग बुझनेके बजाय और अधिक प्रज्वलित हो उठती है, उसी प्रकार वैर करनेसे वैरकी आग शान्त नहीं होती, अधिकाधिक बढ़ती ही जाती है ⁠।⁠।⁠ ६३<img src="image_589.jpg" alt="" class="class_255"/> ⁠।⁠।</div>
<div class="class_54">अतोऽन्यथा नास्ति शान्तिर्नित्यमन्तरमन्ततः ⁠।⁠।⁠ ६४ ⁠।⁠।</div>
<div class="class_54">अन्तरं लिप्समानानामयं दोषो निरन्तरः ⁠।</div>
<div class="class_55">(क्योंकि दोनों पक्षोंमें सदा कोई-न-कोई छिद्र मिलनेकी सम्भावना रहती है) इसलिये दोनों पक्षोंमेंसे एकका सर्वथा नाश हुए बिना पूर्णतः शान्ति नहीं प्राप्त होती है। जो लोग छिद्र ढूँढ़ते रहते हैं, उनके सामने यह दोष निरन्तर प्रस्तुत रहता है ⁠।⁠।⁠ ६४<img src="image_589.jpg" alt="" class="class_255"/> ⁠।⁠।</div>
<div class="class_54">पौरुषे यो हि बलवानाधिर्हृदयबाधनः ⁠।</div>
<div class="class_54">तस्य त्यागेन वा शान्तिर्मरणेनापि वा भवेत् ⁠।⁠।⁠ ६५ ⁠।⁠।</div>
<div class="class_55">यदि अपनेमें पुरुषार्थ है, तो पूर्ववैरको याद करके जो हृदयको पीड़ा देनेवाली प्रबल चिन्ता सदा बनी रहती है, उसे वैराग्यपूर्वक त्याग देनेसे ही शान्ति मिल सकती है; अथवा मर जानेसे ही उस चिन्ताका निवारण हो सकता है ⁠।⁠।</div>
<div class="class_54">अथवा मूलघातेन द्विषतां मधुसूदन ⁠।</div>
<div class="class_54">फलनिर्वृत्तिरिद्धा स्यात् तन्नृशंसतरं भवेत् ⁠।⁠।⁠ ६६ ⁠।⁠।</div>
<div class="class_55">अथवा शत्रुओंको समूल नष्ट कर देनेसे ही अभीष्ट फलकी सिद्धि हो सकती है। परंतु मधुसूदन! यह बड़ी क्रूरताका कार्य होगा ⁠।⁠।⁠ ६६ ⁠।⁠।</div>
<div class="class_54">या तु त्यागेन शान्तिः स्यात् तदृते वध एव सः ⁠।</div>
<div class="class_54">संशयाच्च समुच्छेदाद् द्विषतामात्मनस्तथा ⁠।⁠।⁠ ६७ ⁠।⁠।</div>
<div class="class_55">राज्यको त्याग देनेसे उसके बिना जो शान्ति मिलती है, वह भी वधके ही समान है। क्योंकि उस दशामें शत्रुओंसे सदा यह संदेह बना रहता है कि ये अवसर देखकर प्रहार करेंगे और धन-सम्पत्तिसे वंचित होनेके कारण अपने विनाशकी सम्भावना भी रहती ही है ⁠।⁠।⁠ ६७ ⁠।⁠।</div>
<div class="class_54">न च त्यक्तुं तदिच्छामो न चेच्छामः कुलक्षयम् ⁠।</div>
<div class="class_54">अत्र या प्रणिपातेन शान्तिः सैव गरीयसी ⁠।⁠।⁠ ६८ ⁠।⁠।</div>
<div class="class_55">अतः हमलोग न तो राज्य त्यागना चाहते हैं और न कुलके विनाशकी ही इच्छा रखते हैं। यदि नम्रता दिखानेसे भी शान्ति हो जाय तो वही सबसे बढ़कर है ⁠।⁠।</div>
<div class="class_54">सर्वथा यतमानानामयुद्धमभिकाङ्क्षताम् ⁠।</div>
<div class="class_54">सान्त्वे प्रतिहते युद्धं प्रसिद्धं नापराक्रमः ⁠।⁠।⁠ ६९ ⁠।⁠।</div>
<div class="class_55">यद्यपि हम युद्धकी इच्छा न रखकर साम, दान और भेद सभी उपायोंसे राज्यकी प्राप्तिके लिये प्रयत्न कर रहे हैं, तथापि यदि हमारी सामनीति असफल हुई तो युद्ध ही हमारा प्रधान कर्तव्य होगा, हम पराक्रम छोड़कर बैठ नहीं सकते ⁠।⁠।⁠ ६९ ⁠।⁠।</div>
<div class="class_54">प्रतिघातेन सान्त्वस्य दारुणं सम्प्रवर्तते ⁠।</div>
<div class="class_54">तच्छुनामिव सम्पाते पण्डितैरुपलक्षितम् ⁠।⁠।⁠ ७० ⁠।⁠।</div>
<div class="class_55">जब शान्तिके प्रयत्नोंमें बाधा आती है, तब भयंकर युद्ध स्वतः आरम्भ हो जाता है। पण्डितोंने इस युद्धकी उपमा कुत्तोंके कलहसे दी है ⁠।⁠।⁠ ७० ⁠।⁠।</div>
<div class="class_54">लाङ्‌गूलचालनं क्ष्वेडा प्रतिवाचो विवर्तनम् ⁠।</div>
<div class="class_54">दन्तदर्शनमारावस्ततो युद्धं प्रवर्तते ⁠।⁠।⁠ ७१ ⁠।⁠।</div>
<div class="class_55">कुत्ते पहले पूँछ हिलाते हैं, फिर गुर्राते और गर्जते हैं। तत्पश्चात् एक-दूसरेके निकट पहुँचते हैं। फिर दाँत दिखाना और भूकना आरम्भ करते हैं। तत्पश्चात् उनमें युद्ध होने लगता है ⁠।⁠।⁠ ७१ ⁠।⁠।</div>
<div class="class_54">तत्र यो बलवान् कृष्ण जित्वा सोऽत्ति तदामिषम् ⁠।</div>
<div class="class_54">एवमेव मनुष्येषु विशेषो नास्ति कश्चन ⁠।⁠।⁠ ७२ ⁠।⁠।</div>
<div class="class_55">श्रीकृष्ण! उनमें जो बलवान् होता है, वही उस मांसको खाता है, जिसके लिये कि उनमें लड़ाई हुई थी। यही दशा मनुष्योंकी है। इनमें कोई विशेषता नहीं है<span id="LAzo2OEMRyafsq-ONvVTFg49650"></span><a href="part0090_u4.xhtml#LAzo2OEMRyafsq-ONvVTFg48487" class="class_56">*</a>  ⁠।⁠।⁠ ७२ ⁠।⁠।</div>
<div class="class_54">सर्वथा त्वेतदुचितं दुर्बलेषु बलीयसाम् ⁠।</div>
<div class="class_54">अनादरोऽविरोधश्च प्रणिपाती हि दुर्बलः ⁠।⁠।⁠ ७३ ⁠।⁠।</div>
<div class="class_55">यह सर्वथा उचित है कि बलवानोंकी दुर्बलोंके प्रति आदरबुद्धि न हो। वे उसका विरोध भी नहीं करते। दुर्बल वही है, जो सदा झुकनेके लिये तैयार रहे ⁠।⁠।⁠ ७३ ⁠।⁠।</div>
<div class="class_54">पिता राजा च वृद्धश्च सर्वथा मानमर्हति ⁠।</div>
<div class="class_54">तस्मान्मान्यश्च पूज्यश्च धृतराष्ट्रो जनार्दन ⁠।⁠।⁠ ७४ ⁠।⁠।</div>
<div class="class_55">जनार्दन! पिता, राजा और वृद्ध सर्वथा समादरके ही योग्य हैं। अतः धृतराष्ट्र हमारे लिये सदा माननीय एवं पूजनीय हैं ⁠।⁠।⁠ ७४ ⁠।⁠।</div>
<div class="class_54">पुत्रस्नेहश्च बलवान् धृतराष्ट्रस्य माधव ⁠।</div>
<div class="class_54">स पुत्रवशमापन्नः प्रणिपातं प्रहास्यति ⁠।⁠।⁠ ७५ ⁠।⁠।</div>
<div class="class_55">माधव! धृतराष्ट्रमें अपने पुत्रके प्रति प्रबल आसक्ति है। वे पुत्रके वशमें होनेके कारण कभी झुकना नहीं स्वीकार करेंगे ⁠।⁠।⁠ ७५ ⁠।⁠।</div>
<div class="class_54">तत्र किं मन्यसे कृष्ण प्राप्तकालमनन्तरम् ⁠।</div>
<div class="class_54">कथमर्थाच्च धर्माच्च न हीयेमहि माधव ⁠।⁠।⁠ ७६ ⁠।⁠।</div>
<div class="class_55">माधव श्रीकृष्ण! ऐसे समयमें आप क्या उचित समझते हैं? हम कैसा बर्ताव करें, जिससे हमें अर्थ और धर्मसे भी वंचित न होना पड़े? ⁠।⁠।⁠ ७६ ⁠।⁠।</div>
<div class="class_54">ईदृशेऽत्यर्थकृच्छ्रेऽस्मिन् कमन्यं मधुसूदन ⁠।</div>
<div class="class_54">उपसम्प्रष्टुमर्हामि त्वामृते पुरुषोत्तम ⁠।⁠।⁠ ७७ ⁠।⁠।</div>
<div class="class_55">पुरुषोत्तम मधुसूदन! ऐसे महान् संकटके समय हम आपको छोड़कर और किससे सलाह ले सकते हैं ⁠।⁠।</div>
<div class="class_54">प्रियश्च प्रियकामश्च गतिज्ञः सर्वकर्मणाम् ⁠।</div>
<div class="class_54">को हि कृष्णास्ति नस्त्वादृक् सर्वनिश्चयवित्‌ सुहृत् ⁠।⁠।⁠ ७८ ⁠।⁠।</div>
<div class="class_55">श्रीकृष्ण! आपके समान हमारा प्रिय, हितैषी, समस्त कर्मोंके परिणामको जाननेवाला और सभी बातोंमें एक निश्चित सिद्धान्त रखनेवाला सुहृद् कौन है? ⁠।⁠।⁠ ७८ ⁠।⁠।</div>
<div class="class_59">वैशम्पायन उवाच</div>
<div class="class_54">एवमुक्तः प्रत्युवाच धर्मराजं जनार्दनः ⁠।</div>
<div class="class_54">उभयोरेव वामर्थे यास्यामि कुरुसंसदम् ⁠।⁠।⁠ ७९ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! धर्मराज युधिष्ठिरके ऐसा कहनेपर भगवान् श्रीकृष्णने उनसे कहा—‘राजन्! मैं दोनों पक्षोंके हितके लिये कौरवोंकी सभामें जाऊँगा ⁠।⁠।⁠ ७९ ⁠।⁠।</div>
<div class="class_54">शमं तत्र लभेयं चेद् युष्मदर्थमहापयन् ⁠।</div>
<div class="class_54">पुण्यं मे सुमहद् राजंश्चरितं स्यान्महाफलम् ⁠।⁠।⁠ ८० ⁠।⁠।</div>
<div class="class_55">‘वहाँ जाकर आपके लाभमें किसी प्रकारकी बाधा न पहुँचाते हुए यदि मैं दोनों पक्षोंमें संधि करा सका, तो समझूँगा कि मेरे द्वारा यह महान् फलदायक एवं बहुत बड़ा पुण्यकर्म सम्पन्न हो गया ⁠।⁠।⁠ ८० ⁠।⁠।</div>
<div class="class_54">मोचयेयं मृत्युपाशात् संरब्धान् कुरुसृंजयान् ⁠।</div>
<div class="class_54">पाण्डवान् धार्तराष्ट्रांश्च सर्वां च पृथिवीमिमाम् ⁠।⁠।⁠ ८१ ⁠।⁠।</div>
<div class="class_55">‘ऐसा होनेपर एक-दूसरेके प्रति रोषमें भरे हुए इन कौरवों, सृंजयों, पाण्डवों और धृतराष्ट्रपुत्रोंको तथा इस सारी पृथ्वीको भी मानो मैं मौतके फंदेसे छुड़ा लूँगा’ ⁠।⁠।⁠ ८१ ⁠।⁠।</div>
<div class="class_59">युधिष्ठिर उवाच</div>
<div class="class_54">न ममैतन्मतं कृष्ण यत् त्वं यायाः कुरून् प्रति ⁠।</div>
<div class="class_54">सुयोधनः सूक्तमपि न करिष्यति ते वचः ⁠।⁠।⁠ ८२ ⁠।⁠।</div>
<div class="class_55"><span class="class_60">युधिष्ठिर बोले—</span>श्रीकृष्ण! मेरा यह विचार नहीं है कि आप कौरवोंके यहाँ जायँ; क्योंकि आपकी कही हुई अच्छी बातोंको भी दुर्योधन नहीं मानेगा ⁠।⁠।⁠ ८२ ⁠।⁠।</div>
<div class="class_54">समेतं पार्थिवं क्षत्रं दुर्योधनवशानुगम् ⁠।</div>
<div class="class_54">तेषां मध्यावतरणं तव कृष्ण न रोचये ⁠।⁠।⁠ ८३ ⁠।⁠।</div>
<div class="class_55">इसके सिवा इस समय दुर्योधनके वशमें रहनेवाले भूमण्डलके सभी क्षत्रिय वहाँ एकत्र हुए हैं। उनके बीचमें आपका जाना मुझे अच्छा नहीं लगता ⁠।⁠।⁠ ८३ ⁠।⁠।</div>
<div class="class_54">न हि नः प्रीणयेद् द्रव्यं न देवत्वं कुतः सुखम् ⁠।</div>
<div class="class_54">न च सर्वामरैश्वर्यं तव द्रोहेण माधव ⁠।⁠।⁠ ८४ ⁠।⁠।</div>
<div class="class_55">माधव! यदि दुर्योधनने द्रोहवश आपके साथ कोई अनुचित बर्ताव किया, तो धन, सुख, देवत्व तथा सम्पूर्ण देवताओंका ऐश्वर्य भी हमें प्रसन्न नहीं कर सकेगा ⁠।⁠।⁠ ८४ ⁠।⁠।</div>
<div class="class_59">श्रीभगवानुवाच</div>
<div class="class_54">जानाम्येतां महाराज धार्तराष्ट्रस्य पापताम् ⁠।</div>
<div class="class_54">अवाच्यास्तु भविष्यामः सर्वलोके महीक्षिताम् ⁠।⁠।⁠ ८५ ⁠।⁠।</div>
<div class="class_55"><span class="class_60">श्रीभगवान्‌ने कहा—</span>महाराज! धृतराष्ट्रपुत्र दुर्योधन कितना पापाचारी है, यह मैं जानता हूँ, तथापि वहाँ जाकर संधिके लिये प्रयत्न करनेपर हम सब लोग सम्पूर्ण जगत्‌के राजाओंकी दृष्टिमें निन्दाके पात्र न होंगे ⁠।⁠।⁠ ८५ ⁠।⁠।</div>
<div class="class_54">न चापि मम पर्याप्ताः सहिताः सर्वपार्थिवाः ⁠।</div>
<div class="class_54">क्रुद्धस्य संयुगे स्थातुं सिंहस्येवेतरे मृगाः ⁠।⁠।⁠ ८६ ⁠।⁠।</div>
<div class="class_55">(मेरे तिरस्कारके भयसे भी आप चिन्तित न हों, क्योंकि) जैसे क्रोधमें भरे हुए सिंहके सामने दूसरे पशु नहीं ठहर सकते हैं, उसी प्रकार यदि मैं कोप करूँ, तो संसारके सारे भूपाल मिलकर भी युद्धमें मेरे सामने खड़े नहीं हो सकते हैं ⁠।⁠।⁠ ८६ ⁠।⁠।</div>
<div class="class_54">अथ चेत् ते प्रवर्तन्ते मयि किञ्चिदसाम्प्रतम् ⁠।</div>
<div class="class_54">निर्दहेयं कुरून् सर्वानिति मे धीयते मतिः ⁠।⁠।⁠ ८७ ⁠।⁠।</div>
<div class="class_55">यदि वे मेरे साथ थोड़ा-सा भी अनुचित बर्ताव करेंगे, तो मैं उन समस्त कौरवोंको जलाकर भस्म कर डालूँगा; यह मेरा निश्चित विचार है ⁠।⁠।⁠ ८७ ⁠।⁠।</div>
<div class="class_54">न जातु गमनं पार्थ भवेत् तत्र निरर्थकम् ⁠।</div>
<div class="class_54">अर्थप्राप्तिः कदाचित् स्यादन्ततो वाप्यवाच्यता ⁠।⁠।⁠ ८८ ⁠।⁠।</div>
<div class="class_55">अतः कुन्तीनन्दन! मेरा वहाँ जाना कदापि निरर्थक नहीं होगा। सम्भव है, वहाँ अपने अभीष्ट अर्थकी सिद्धि हो जाय और यदि काम न बना, तो भी हम निन्दासे तो बच ही जायँगे ⁠।⁠।⁠ ८८ ⁠।⁠।</div>
<div class="class_59">युधिष्ठिर उवाच</div>
<div class="class_54">यत्‌ तुभ्यं रोचते कृष्ण स्वस्ति प्राप्नुहि कौरवान् ⁠।</div>
<div class="class_54">कृतार्थं स्वस्तिमन्तं त्वां द्रक्ष्यामि पुनरागतम् ⁠।⁠।⁠ ८९ ⁠।⁠।</div>
<div class="class_55"><span class="class_60">युधिष्ठिर बोले—</span>श्रीकृष्ण! आपकी जैसी रुचि हो, वही कीजिये। आपका कल्याण हो। आप प्रसन्नतापूर्वक कौरवोंके पास जाइये। आशा है, मैं पुनः आपको अपने कार्यमें सफल होकर यहाँ सकुशल लौटा हुआ देखूँगा ⁠।⁠।⁠ ८९ ⁠।⁠।</div>
<div class="class_54">विष्वक्सेन कुरून् गत्वा भरताञ्छमय प्रभो ⁠।</div>
<div class="class_54">यथा सर्वे सुमनसः सह स्याम सुचेतसः ⁠।⁠।⁠ ९० ⁠।⁠।</div>
<div class="class_55">विष्वक्‌सेन प्रभो! आप कुरुदेशमें जाकर भरत-वंशियोंको शान्त कीजिये, जिससे हम सब लोग शुद्ध हृदयसे प्रसन्नचित्त होकर एक साथ रह सकें ⁠।⁠।⁠ ९० ⁠।⁠।</div>
<div class="class_54">भ्राता चासि सखा चासि बीभत्सोर्मम च प्रियः ⁠।</div>
<div class="class_54">सौहृदेनाविशङ्क्योऽसि स्वस्ति प्राप्नुहि भूतये ⁠।⁠।⁠ ९१ ⁠।⁠।</div>
<div class="class_55">आप हमलोगोंके भाई और मित्र हैं। अर्जुनके तथा मेरे भी प्रीतिभाजन हैं। आपके सौहार्दके विषयमें हमारे मनमें कोई शंका नहीं है। अतः आप उभय पक्षोंकी भलाईके लिये वहाँ जाइये। आपका कल्याण हो ⁠।⁠।⁠ ९१ ⁠।⁠।</div>
<div class="class_54">अस्मान् वेत्थ परान् वेत्थ वेत्थार्थान्‌ वेत्थ भाषितुम् ⁠।</div>
<div class="class_54">यद् यदस्मद्धितं कृष्ण तत्‌ तद् वाच्यः सुयोधनः ⁠।⁠।⁠ ९२ ⁠।⁠।</div>
<div class="class_55">श्रीकृष्ण! आप हमको जानते हैं, कौरवोंको भी जानते हैं, हम दोनोंके स्वार्थोंसे भी आप अपरिचित नहीं हैं और बातचीत कैसे करनी चाहिये, यह भी आपको अच्छी तरह ज्ञात है। अतः जिस-जिस बातसे हमारा हित हो, वह सब आप दुर्योधनको बतावें ⁠।⁠।⁠ ९२ ⁠।⁠।</div>
<div class="class_54">यद् यद् धर्मेण संयुक्तमुपपद्येद्धितं वचः ⁠।</div>
<div class="class_54">तत् तत् केशव भाषेथाः सान्त्वं वा यदि वेतरत् ⁠।⁠।⁠ ९३ ⁠।⁠।</div>
<div class="class_55">केशव! जो-जो बात धर्मसंगत, युक्तियुक्त और हितकर हो, वह सब कोमल हो या कठोर, आप अवश्य कहें ⁠।⁠।⁠ ९३ ⁠।⁠।</div>
<div class="class_54">इति श्रीमहाभारते उद्योगपर्वणि भगवद्यानपर्वणि युधिष्ठिरकृतकृष्णप्रेरणे द्विसप्ततितमोऽध्यायः ⁠।⁠।⁠ ७२ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें युधिष्ठिरद्वारा श्रीकृष्णको प्रेरणाविषयक बहत्तरवाँ अध्याय पूरा हुआ ⁠।⁠।⁠ ७२ ⁠।⁠।</div>
<div class="class_47">[दाक्षिणात्य अधिक पाठके ५<img src="image_589.jpg" alt="" class="class_255"/> श्लोक मिलाकर कुल ९८<img src="image_589.jpg" alt="" class="class_255"/> श्लोक हैं।]</div>
<div class="class_89"><img src="image_292.jpg" alt="" class="class_42"/></div>
<hr class="class_90"/>
<div id="LAzo2OEMRyafsq-ONvVTFg48487" class="class_91"><a href="part0090_u4.xhtml#LAzo2OEMRyafsq-ONvVTFg49650" class="class_80">*</a> कुत्तोंके दुम हिलानेके समान राजाओंका ध्वज-कम्पन है, उनके गुर्रानेकी जगह उनका सिंहनाद है। कुत्ते जो एक-दूसरेको देखकर गर्जते हैं, उसी प्रकार दो विरोधी क्षत्रिय एक-दूसरेके प्रति उत्तर-प्रत्युत्तरके रूपमें आक्षेपजनक बातें कहते हैं। एक-दूसरेके निकट जाना दोनोंमें समानरूपसे होता है। राजालोग क्रोधमें आकर जो दाँतोंसे होठ चबाते हैं, यही कुत्तोंके समान उनका दाँत दिखाना है। विकट गर्जन-तर्जन भूकना है और युद्ध करना ही कुत्तोंके समान लड़ना है। राज्यकी प्राप्ति ही वह मांसका टुकड़ा है, जिसके लिये उनमें लड़ाई होती है।</div>
</body>
</html>
