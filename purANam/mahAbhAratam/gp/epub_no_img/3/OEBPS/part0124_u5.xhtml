<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0124</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47408" class="class_92">चतुरधिकशततमोऽध्यायः</div>
<div class="class_93">नारदजीका नागराज आर्यकके सम्मुख सुमुखके साथ मातलिकी कन्याके विवाहका प्रस्ताव एवं मातलिका नारदजी, सुमुख एवं आर्यकके साथ इन्द्रके पास आकर उनके द्वारा सुमुखको दीर्घायु प्रदान कराना तथा सुमुख-गुणकेशी-विवाह</div>
<div class="class_86">(कण्व उवाच</div>
<div class="class_54">मातलेर्वचनं श्रुत्वा नारदो मुनिसत्तमः ⁠।</div>
<div class="class_107"><span class="class_60">अब्रवीन्नागराजानमार्यकं कुरुनन्दन ⁠।⁠।</span>)</div>
<div class="class_55"><span class="class_60">कण्व मुनि कहते हैं—</span>कुरुनन्दन! मातलिकी बात सुनकर मुनिश्रेष्ठ नारदने नागराज आर्यकसे कहा।</div>
<div class="class_59">नारद उवाच</div>
<div class="class_54">सूतोऽयं मातलिर्नाम शक्रस्य दयितः सुहृत् ⁠।</div>
<div class="class_54">शुचिः शीलगुणोपेतस्तेजस्वी वीर्यवान् बली ⁠।⁠।⁠ १ ⁠।⁠।</div>
<div class="class_55"><span class="class_60">नारदजी बोले—</span>नागराज! ये इन्द्रके प्रिय सखा और सारथि मातलि हैं। इनमें पवित्रता, सुशीलता और समस्त सद्‌गुण भरे हुए हैं। ये तेजस्वी होनेके साथ ही बल-पराक्रमसे सम्पन्न हैं ⁠।⁠।⁠ १ ⁠।⁠।</div>
<div class="class_54">शक्रस्यायं सखा चैव मन्त्री सारथिरेव च ⁠।</div>
<div class="class_54">अल्पान्तरप्रभावश्च वासवेन रणे रणे ⁠।⁠।⁠ २ ⁠।⁠।</div>
<div class="class_55">इन्द्रके मित्र, मन्त्री और सारथि सब कुछ यही हैं। प्रत्येक युद्धमें ये इन्द्रके साथ रहते हैं। इनका प्रभाव इन्द्रसे कुछ ही कम है ⁠।⁠।⁠ २ ⁠।⁠।</div>
<div class="class_54">अयं हरिसहस्रेण युक्तं जैत्रं रथोत्तमम् ⁠।</div>
<div class="class_54">देवासुरेषु युद्धेषु मनसैव नियच्छति ⁠।⁠।⁠ ३ ⁠।⁠।</div>
<div class="class_55">ये देवासुर-संग्राममें सहस्र घोड़ोंसे जुते हुए देवराजके विजयशील श्रेष्ठ रथका अपने मानसिक संकल्पसे ही (संचालन और) नियन्त्रण करते हैं ⁠।⁠।⁠ ३ ⁠।⁠।</div>
<div class="class_54">अनेन विजितानश्वैर्दोर्भ्यां जयति वासवः ⁠।</div>
<div class="class_54">अनेन बलभित् पूर्वं प्रहृते प्रहरत्युत ⁠।⁠।⁠ ४ ⁠।⁠।</div>
<div class="class_55">ये अपने अश्वोंद्वारा जिन शत्रुओंको जीत लेते हैं, उन्हींको देवराज इन्द्र अपने बाहुबलसे पराजित करते हैं। पहले इनके द्वारा प्रहार हो जानेपर ही बलनाशक इन्द्र शत्रुओंपर प्रहार करते हैं ⁠।⁠।⁠ ४ ⁠।⁠।</div>
<div class="class_54">अस्य कन्या वरारोहा रूपेणासदृशी भुवि ⁠।</div>
<div class="class_54">सत्यशीलगुणोपेता गुणकेशीति विश्रुता ⁠।⁠।⁠ ५ ⁠।⁠।</div>
<div class="class_55">इनके एक सुन्दरी कन्या है, जिसके रूपकी समानता भूमण्डलमें कहीं नहीं है। उसका नाम है गुणकेशी। वह सत्य, शील और सद्‌गुणोंसे सम्पन्न है ⁠।⁠।</div>
<div class="class_54">तस्यास्य यत्नाच्चरतस्त्रैलोक्यममरद्युते ⁠।</div>
<div class="class_54">सुमुखो भवतः पौत्रो रोचते दुहितुः पतिः ⁠।⁠।⁠ ६ ⁠।⁠।</div>
<div class="class_55">देवोपम कान्तिवाले नागराज! ये मातलि बड़े प्रयत्नसे कन्याके लिये वर ढूँढ़नेके निमित्त तीनों लोकोंमें विचरते हुए यहाँ आये हैं। आपका पौत्र सुमुख इन्हें अपनी कन्याका पति होनेयोग्य प्रतीत हुआ है; उसीको इन्होंने पसंद किया है ⁠।⁠।⁠ ६ ⁠।⁠।</div>
<div class="class_54">यदि ते रोचते सम्यग् भुजगोत्तम मा चिरम् ⁠।</div>
<div class="class_54">क्रियतामार्यक क्षिप्रं बुद्धिः कन्यापरिग्रहे ⁠।⁠।⁠ ७ ⁠।⁠।</div>
<div class="class_55">नागप्रवर आर्यक! यदि आपको भी यह सम्बन्ध भलीभाँति रुचिकर जान पड़े तो शीघ्र ही इनकी पुत्रीको ब्याह लानेका निश्चय कीजिये ⁠।⁠।⁠ ७ ⁠।⁠।</div>
<div class="class_54">यथा विष्णुकुले लक्ष्मीर्यथा स्वाहा विभावसोः ⁠।</div>
<div class="class_54">कुले तव तथैवास्तु गुणकेशी सुमध्यमा ⁠।⁠।⁠ ८ ⁠।⁠।</div>
<div class="class_55">जैसे भगवान् विष्णुके घरमें लक्ष्मी और अग्निके घरमें स्वाहा शोभा पाती हैं, उसी प्रकार सुन्दरी गुणकेशी तुम्हारे कुलमें प्रतिष्ठित हो ⁠।⁠।⁠ ८ ⁠।⁠।</div>
<div class="class_54">पौत्रस्यार्थे भवांस्तस्माद् गुणकेशीं प्रतीच्छतु ⁠।</div>
<div class="class_54">सदृशीं प्रतिरूपस्य वासवस्य शचीमिव ⁠।⁠।⁠ ९ ⁠।⁠।</div>
<div class="class_55">अतः आप अपने पौत्रके लिये गुणकेशीको स्वीकार करें। जैसे इन्द्रके अनुरूप शची हैं, उसी प्रकार आपके सुयोग्य पौत्रके योग्य गुणकेशी है ⁠।⁠।⁠ ९ ⁠।⁠।</div>
<div class="class_54">पितृहीनमपि ह्येनं गुणतो वरयामहे ⁠।</div>
<div class="class_54">बहुमानाच्च भवतस्तथैवैरावतस्य च ⁠।⁠।⁠ १० ⁠।⁠।</div>
<div class="class_54">सुमुखस्य गुणैश्चैव शीलशौचदमादिभिः ⁠।</div>
<div class="class_55">आपके और ऐरावतके प्रति हमारे हृदयमें विशेष सम्मान है और यह सुमुख भी शील, शौच और इन्द्रियसंयम आदि गुणोंसे सम्पन्न है, इसलिये इसके पितृहीन होनेपर भी हम गुणोंके कारण इसका वरण करते हैं ⁠।⁠।⁠ १०<img src="image_589.jpg" alt="" class="class_255"/> ⁠।⁠।</div>
<div class="class_54">अभिगम्य स्वयं कन्यामयं दातुं समुद्यतः ⁠।⁠।⁠ ११ ⁠।⁠।</div>
<div class="class_54">मातलिस्तस्य सम्मानं कर्तुमर्हो भवानपि ⁠।</div>
<div class="class_55">ये मातलि स्वयं चलकर कन्यादान करनेको उद्यत हैं। आपको भी इनका सम्मान करना चाहिये ⁠।⁠।⁠ ११<img src="image_589.jpg" alt="" class="class_255"/> ⁠।⁠।</div>
<div class="class_59">कण्व उवाच</div>
<div class="class_54">स तु दीनः प्रहृष्टश्च प्राह नारदमार्यकः ⁠।⁠।⁠ १२ ⁠।⁠।</div>
<div class="class_55"><span class="class_60">कण्व मुनि कहते हैं—</span>कुरुनन्दन! तब नागराज आर्यक प्रसन्न होकर दीनभावसे बोले— ⁠।⁠।⁠ १२ ⁠।⁠।</div>
<div class="class_59">आर्यक उवाच</div>
<div class="class_54">व्रियमाणे तथा पौत्रे पुत्रे च निधनं गते ⁠।</div>
<div class="class_54">कथमिच्छामि देवर्षे गुणकेशीं स्नुषां प्रति ⁠।⁠।⁠ १३ ⁠।⁠।</div>
<div class="class_55"><span class="class_60">आर्यक पुनः बोले—</span>‘देवर्षे! मेरा पुत्र मारा गया और पौत्रका भी उसी प्रकार मृत्युने वरण किया है; अतः मैं गुणकेशीको बहू बनानेकी इच्छा कैसे करूँ? ⁠।⁠।⁠ १३ ⁠।⁠।</div>
<div class="class_54">न मे नैतद् बहुमतं महर्षे वचनं तव ⁠।</div>
<div class="class_54">सखा शक्रस्य संयुक्तः कस्यायं नेप्सितो भवेत् ⁠।⁠।⁠ १४ ⁠।⁠।</div>
<div class="class_55">महर्षे! मेरी दृष्टिमें आपके इस वचनका कम आदर नहीं है और ये मातलि तो इन्द्रके साथ रहनेवाले उनके सखा हैं; अतः ये किसको प्रिय नहीं लगेंगे? ⁠।⁠।</div>
<div class="class_54">कारणस्य तु दौर्बल्याच्चिन्तयामि महामुने ⁠।</div>
<div class="class_54">अस्य देहकरस्तात मम पुत्रो महाद्युते ⁠।⁠।⁠ १५ ⁠।⁠।</div>
<div class="class_54">भक्षितो वैनतेयेन दुःखार्तास्तेन वै वयम् ⁠।</div>
<div class="class_54">पुनरेव च तेनोक्तं वैनतेयेन गच्छता ⁠।</div>
<div class="class_54">मासेनान्येन सुमुखं भक्षयिष्य इति प्रभो ⁠।⁠।⁠ १६ ⁠।⁠।</div>
<div class="class_54">ध्रुवं तथा तद् भविता जानीमस्तस्य निश्चयम् ⁠।</div>
<div class="class_54">तेन हर्षः प्रणष्टो मे सुपर्णवचनेन वै ⁠।⁠।⁠ १७ ⁠।⁠।</div>
<div class="class_55">परंतु माननीय महामुने! कारणकी दुर्बलतासे मैं चिन्तामें पड़ा रहता हूँ। महाद्युते! इस बालकका पिता, जो मेरा पुत्र था, गरुड़का भोजन बन गया। इस दुःखसे हमलोग पीड़ित हैं। प्रभो! जब गरुड़ यहाँसे जाने लगे, तब पुनः यह कहते गये कि दूसरे महीनेमें मैं सुमुखको भी खा जाऊँगा। अवश्य ही ऐसा ही होगा; क्योंकि हम गरुड़के निश्चयको जानते हैं। गरुड़के उस कथनसे मेरी हँसी-खुशी नष्ट हो गयी है ⁠।⁠।⁠ १५—१७ ⁠।⁠।</div>
<div class="class_59">कण्व उवाच</div>
<div class="class_54">मातलिस्त्वब्रवीदेनं बुद्धिरत्र कृता मया ⁠।</div>
<div class="class_54">जामातृभावेन वृतः सुमुखस्तव पुत्रजः ⁠।⁠।⁠ १८ ⁠।⁠।</div>
<div class="class_55"><span class="class_60">कण्व मुनि कहते हैं—</span>राजन्! तब मातलिने आर्यकसे कहा—‘मैंने इस विषयमें एक विचार किया है। यह तो निश्चय ही है कि मैंने आपके पौत्रको जामाताके पदपर वरण कर लिया ⁠।⁠।⁠ १८ ⁠।⁠।</div>
<div class="class_54">सोऽयं मया च सहितो नारदेन च पन्नगः ⁠।</div>
<div class="class_54">त्रिलोकेशं सुरपतिं गत्वा पश्यतु वासवम् ⁠।⁠।⁠ १९ ⁠।⁠।</div>
<div class="class_55">‘अतः यह नागकुमार मेरे और नारदजीके साथ त्रिलोकीनाथ देवराज इन्द्रके पास चलकर उनका दर्शन करे ⁠।⁠।⁠ १९ ⁠।⁠।</div>
<div class="class_54">शेषेणैवास्य कार्येण प्रज्ञास्याम्यहमायुषः ⁠।</div>
<div class="class_54">सुपर्णस्य विघाते च प्रयतिष्यामि सत्तम ⁠।⁠।⁠ २० ⁠।⁠।</div>
<div class="class_55">‘साधुशिरोमणे! तदनन्तर मैं अवशिष्ट कार्यद्वारा इसकी आयुके विषयमें जानकारी प्राप्त करूँगा और इस बातकी भी चेष्टा करूँगा कि गरुड़ इसे न मार सकें ⁠।⁠।⁠ २० ⁠।⁠।</div>
<div class="class_54">सुमुखश्च मया सार्धं देवेशमभिगच्छतु ⁠।</div>
<div class="class_54">कार्यसंसाधनार्थाय स्वस्ति तेऽस्तु भुजंगम ⁠।⁠।⁠ २१ ⁠।⁠।</div>
<div class="class_55">‘नागराज! आपका कल्याण हो। सुमुख अपने अभीष्ट कार्यकी सिद्धिके लिये मेरे साथ देवराज इन्द्रके पास चले’ ⁠।⁠।⁠ २१ ⁠।⁠।</div>
<div class="class_54">ततस्ते सुमुखं गृह्य सर्व एव महौजसः ⁠।</div>
<div class="class_54">ददृशुः शक्रमासीनं देवराजं महाद्युतिम् ⁠।⁠।⁠ २२ ⁠।⁠।</div>
<div class="class_55">तदनन्तर उन सभी महातेजस्वी सज्जनोंने सुमुखको साथ लेकर परम कान्तिमान् देवराज इन्द्रका दर्शन किया, जो स्वर्गके सिंहासनपर विराजमान थे ⁠।⁠।⁠ २२ ⁠।⁠।</div>
<div class="class_54">संगत्या तत्र भगवान् विष्णुरासीच्चतुर्भुजः ⁠।</div>
<div class="class_54">ततस्तत् सर्वमाचख्यौ नारदो मातलिं प्रति ⁠।⁠।⁠ २३ ⁠।⁠।</div>
<div class="class_55">दैवयोगसे वहाँ चतुर्भुज भगवान् विष्णु भी उपस्थित थे। तदनन्तर देवर्षि नारदने मातलिसे सम्बन्ध रखनेवाला सारा वृत्तान्त कह सुनाया ⁠।⁠।⁠ २३ ⁠।⁠।</div>
<div class="class_59">वैशम्पायन उवाच</div>
<div class="class_54">ततः पुरंदरं विष्णुरुवाच भुवनेश्वरम् ⁠।</div>
<div class="class_54">अमृतं दीयतामस्मै क्रियताममरैः समः ⁠।⁠।⁠ २४ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तत्पश्चात् भगवान् विष्णुने लोकेश्वर इन्द्रसे कहा—‘देवराज! तुम सुमुखको अमृत दे दो और इसे देवताओंके समान बना दो ⁠।⁠।</div>
<div class="class_54">मातलिर्नारदश्चैव सुमुखश्चैव वासव ⁠।</div>
<div class="class_54">लभन्तां भवतः कामात् काममेतं यथेप्सितम् ⁠।⁠।⁠ २५ ⁠।⁠।</div>
<div class="class_55">‘वासव! इस प्रकार मातलि, नारद और सुमुख—ये सभी तुमसे इच्छानुसार अमृतका दान पाकर अपना यह अभीष्ट मनोरथ पूर्ण कर लें’ ⁠।⁠।⁠ २५ ⁠।⁠।</div>
<div class="class_54">पुरंदरोऽथ संचिन्त्य वैनतेयपराक्रमम् ⁠।</div>
<div class="class_54">विष्णुमेवाब्रवीदेनं भवानेव ददात्विति ⁠।⁠।⁠ २६ ⁠।⁠।</div>
<div class="class_55">तब देवराज इन्द्रने गरुड़के पराक्रमका विचार करके भगवान् विष्णुसे कहा—‘आप ही इसे उत्तम आयु प्रदान कीजिये’ ⁠।⁠।⁠ २६ ⁠।⁠।</div>
<div class="class_59">विष्णुरुवाच</div>
<div class="class_54">ईशस्त्वं सर्वलोकानां चराणामचराश्च ये ⁠।</div>
<div class="class_54">त्वया दत्तमदत्तं कः कर्तुमुत्सहते विभो ⁠।⁠।⁠ २७ ⁠।⁠।</div>
<div class="class_55"><span class="class_60">भगवान् विष्णु बोले—</span>प्रभो! तुम सम्पूर्ण जगत्‌में जितने भी चराचर प्राणी हैं, उन सबके ईश्वर हो। तुम्हारी दी हुई आयुको बिना दी हुई करने (मिटाने)-का साहस कौन कर सकता है? ⁠।⁠।⁠ २७ ⁠।⁠।</div>
<div class="class_54">प्रादाच्छक्रस्ततस्तस्मै पन्नगायायुरुत्तमम् ⁠।</div>
<div class="class_54">न त्वेनममृतप्राशं चकार बलवृत्रहा ⁠।⁠।⁠ २८ ⁠।⁠।</div>
<div class="class_55">तब इन्द्रने उस नागको अच्छी आयु प्रदान की, परंतु बलासुर और वृत्रासुरका विनाश करनेवाले इन्द्रने उसे अमृतभोजी नहीं बनाया ⁠।⁠।⁠ २८ ⁠।⁠।</div>
<div class="class_54">लब्ध्वा वरं तु सुमुखः सुमुखः सम्बभूव ह ⁠।</div>
<div class="class_54">कृतदारो यथाकामं जगाम च गृहान् प्रति ⁠।⁠।⁠ २९ ⁠।⁠।</div>
<div class="class_55">इन्द्रका वर पाकर सुमुखका मुख प्रसन्नतासे खिल उठा। वह विवाह करके इच्छानुसार अपने घरको चला गया ⁠।⁠।⁠ २९ ⁠।⁠।</div>
<div class="class_54">नारदस्त्वार्यकश्चैव कृतकार्यौ मुदा युतौ ⁠।</div>
<div class="class_54">अभिजग्मतुरभ्यर्च्य देवराजं महाद्युतिम् ⁠।⁠।⁠ ३० ⁠।⁠।</div>
<div class="class_55">नारद और आर्यक दोनों ही कृतकृत्य हो महातेजस्वी देवराजकी अर्चना करके प्रसन्नतापूर्वक अपने-अपने स्थानको चले गये ⁠।⁠।⁠ ३० ⁠।⁠।</div>
<div class="class_87">इति श्रीमहाभारते उद्योगपर्वणि भगवद्यानपर्वणि मातलिवरान्वेषणे चतुरधिकशततमोऽध्यायः ⁠।⁠।⁠ १०४ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें मातलिके द्वारा वरका खोजविषयक एक सौ चारवाँ अध्याय पूरा हुआ ⁠।⁠।⁠ १०४ ⁠।⁠।</div>
<div class="class_47">[दाक्षिणात्य अधिक पाठका १ श्लोक मिलाकर कुल ३१ श्लोक हैं।]</div>
<div class="class_41"><img src="image_292.jpg" alt="" class="class_42"/></div>
</body>
</html>
