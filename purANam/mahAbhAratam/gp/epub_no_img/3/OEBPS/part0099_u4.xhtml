<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0099</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47385" class="class_92">एकाशीतितमोऽध्यायः</div>
<div class="class_93">युद्धके लिये सहदेव तथा सात्यकिकी सम्मति और समस्त योद्धाओंका समर्थन</div>
<div class="class_86">सहदेव उवाच</div>
<div class="class_54">यदेतत् कथितं राज्ञा धर्म एष सनातनः ⁠।</div>
<div class="class_54">यथा च युद्धमेव स्यात् तथा कार्यमरिंदम ⁠।⁠।⁠ १ ⁠।⁠।</div>
<div class="class_55"><span class="class_60">सहदेव बोले—</span>शत्रुदमन श्रीकृष्ण! महाराज युधिष्ठिरने यहाँ जो कुछ कहा है, यह सनातनधर्म है; परंतु मेरा कथन यह है कि आपको ऐसा प्रयत्न करना चाहिये, जिससे युद्ध होकर ही रहे ⁠।⁠।⁠ १ ⁠।⁠।</div>
<div class="class_54">यदि प्रशममिच्छेयुः कुरवः पाण्डवैः सह ⁠।</div>
<div class="class_54">तथापि युद्धं दाशार्ह योजयेथाः सहैव तैः ⁠।⁠।⁠ २ ⁠।⁠।</div>
<div class="class_55">दशार्हनन्दन! यदि कौरव पाण्डवोंके साथ संधि करना चाहें, तो भी आप उनके साथ युद्धकी ही योजना बनाइयेगा ⁠।⁠।⁠ २ ⁠।⁠।</div>
<div class="class_54">कथं नु दृष्ट्वा पाञ्चालीं तथा कृष्ण सभागताम् ⁠।</div>
<div class="class_54">अवधेन प्रशाम्येत मम मन्युः सुयोधने ⁠।⁠।⁠ ३ ⁠।⁠।</div>
<div class="class_55">श्रीकृष्ण! पांचालराजकुमारी द्रौपदीको वैसी दशामें सभाके भीतर लायी गयी देखकर दुर्योधनके प्रति बढ़ा हुआ मेरा क्रोध उसका वध किये बिना कैसे शान्त हो सकता है? ⁠।⁠।⁠ ३ ⁠।⁠।</div>
<div class="class_54">यदि भीमार्जुनौ कृष्ण धर्मराजश्च धार्मिकः ⁠।</div>
<div class="class_54">धर्ममुत्सृज्य तेनाहं योद्धुमिच्छामि संयुगे ⁠।⁠।⁠ ४ ⁠।⁠।</div>
<div class="class_55">श्रीकृष्ण! यदि भीमसेन, अर्जुन तथा धर्मराज युधिष्ठिर धर्मका ही अनुसरण करते हैं तो मैं उस धर्मको छोड़कर रणभूमिमें दुर्योधनके साथ युद्ध ही करना चाहता हूँ ⁠।⁠।⁠ ४ ⁠।⁠।</div>
<div class="class_59">सात्यकिरुवाच</div>
<div class="class_54">सत्यमाह महाबाहो सहदेवो महामतिः ⁠।</div>
<div class="class_54">दुर्योधनवधे शान्तिस्तस्य कोपस्य मे भवेत् ⁠।⁠।⁠ ५ ⁠।⁠।</div>
<div class="class_55"><span class="class_60">सात्यकिने कहा—</span>महाबाहो! परम बुद्धिमान् सहदेव ठीक कहते हैं। दुर्योधनके प्रति बढ़ा हुआ मेरा क्रोध उसके वधसे ही शान्त होगा ⁠।⁠।⁠ ५ ⁠।⁠।</div>
<div class="class_54">न जानासि यथा दृष्ट्वा चीराजिनधरान् वने ⁠।</div>
<div class="class_54">तवापि मन्युरुद्भूतो दुःखितान् प्रेक्ष्य पाण्डवान् ⁠।⁠।⁠ ६ ⁠।⁠।</div>
<div class="class_55">क्या आप भूल गये हैं; जब कि वनमें वल्कल और मृगचर्म धारण करके दुःखी हुए पाण्डवोंको देखकर आपका भी क्रोध उमड़ आया था? ⁠।⁠।⁠ ६ ⁠।⁠।</div>
<div class="class_54">तस्मान्माद्रीसुतः शूरो यदाह रणकर्कशः ⁠।</div>
<div class="class_54">वचनं सर्वयोधानां तन्मतं पुरुषोत्तम ⁠।⁠।⁠ ७ ⁠।⁠।</div>
<div class="class_55">अतः पुरुषोत्तम! युद्धमें कठोरता दिखानेवाले माद्रीनन्दन शूरवीर सहदेवने जो बात कही है, वही हम सम्पूर्ण योद्धाओंका मत है ⁠।⁠।⁠ ७ ⁠।⁠।</div>
<div class="class_59">वैशम्पायन उवाच</div>
<div class="class_54">एवं वदति वाक्यं तु युयुधाने महामतौ ⁠।</div>
<div class="class_54">सुभीमः सिंहनादोऽभूद् योधानां तत्र सर्वशः ⁠।⁠।⁠ ८ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! परम बुद्धिमान् सात्यकिके ऐसा कहते ही वहाँ सब ओरसे समस्त योद्धाओंका अत्यन्त भयंकर सिंहनाद शुरू हो गया ⁠।⁠।⁠ ८ ⁠।⁠।</div>
<div class="class_54">सर्वे हि सर्वशो वीरास्तद्वचः प्रत्यपूजयन् ⁠।</div>
<div class="class_54">साधु साध्विति शैनेयं हर्षयन्तो युयुत्सवः ⁠।⁠।⁠ ९ ⁠।⁠।</div>
<div class="class_55">युद्धकी इच्छा रखनेवाले उन सभी वीरोंने साधु-साधु कहकर सात्यकिका हर्ष बढ़ाते हुए उनके वचनकी सर्वथा भूरि-भूरि प्रशंसा की ⁠।⁠।⁠ ९ ⁠।⁠।</div>
<div class="class_87">इति श्रीमहाभारते उद्योगपर्वणि भगवद्यानपर्वणि सहदेवसात्यकिवाक्ये एकाशीतितमोऽध्यायः ⁠।⁠।⁠ ८१ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें सहदेव-सात्यकिवाक्यविषयक इक्यासीवाँ अध्याय पूरा हुआ ⁠।⁠।⁠ ८१ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
