<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0120</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47404" class="class_92">शततमोऽध्यायः</div>
<div class="class_93">हिरण्यपुरका दिग्दर्शन और वर्णन</div>
<div class="class_86">नारद उवाच</div>
<div class="class_54">हिरण्यपुरमित्येतत् ख्यातं पुरवरं महत् ⁠।</div>
<div class="class_54">दैत्यानां दानवानां च मायाशतविचारिणाम् ⁠।⁠।⁠ १ ⁠।⁠।</div>
<div class="class_55"><span class="class_60">नारदजी कहते हैं—</span>मातले! यह हिरण्यपुर नामक श्रेष्ठ एवं विशाल नगर है जहाँ सैकड़ों मायाओंके साथ विचरनेवाले दैत्यों और दानवोंका निवासस्थान है ⁠।⁠।⁠ १ ⁠।⁠।</div>
<div class="class_54">अनल्पेन प्रयत्नेन निर्मितं विश्वकर्मणा ⁠।</div>
<div class="class_54">मयेन मनसा सृष्टं पातालतलमाश्रितम् ⁠।⁠।⁠ २ ⁠।⁠।</div>
<div class="class_55">असुरोंके विश्वकर्मा मयने अपने मानसिक संकल्पके अनुसार महान् प्रयत्न करके पाताललोकके भीतर इस नगरका निर्माण किया है ⁠।⁠।⁠ २ ⁠।⁠।</div>
<div class="class_54">अत्र मायासहस्राणि विकुर्वाणा महौजसः ⁠।</div>
<div class="class_54">दानवा निवसन्ति स्म शूरा दत्तवराः पुरा ⁠।⁠।⁠ ३ ⁠।⁠।</div>
<div class="class_55">यहाँ सहस्रों मायाओंका प्रयोग करनेवाले और महान् बल-पराक्रमसे सम्पन्न वे शूरवीर दानव निवास करते हैं, जिन्हें पूर्वकालमें अवध्य होनेका वरदान प्राप्त हो चुका है ⁠।⁠।⁠ ३ ⁠।⁠।</div>
<div class="class_54">नैते शक्रेण नान्येन यमेन वरुणेन वा ⁠।</div>
<div class="class_54">शक्यन्ते वशमानेतुं तथैव धनदेन च ⁠।⁠।⁠ ४ ⁠।⁠।</div>
<div class="class_55">इन्द्र, यम, वरुण, कुबेर तथा और कोई देवता भी इन्हें वशमें नहीं कर सकता ⁠।⁠।⁠ ४ ⁠।⁠।</div>
<div class="class_54">असुराः कालखञ्जाश्च तथा विष्णुपदोद्भवाः ⁠।</div>
<div class="class_54">नैर्ऋता यातुधानाश्च ब्रह्मपादोद्भवाश्च ये ⁠।⁠।⁠ ५ ⁠।⁠।</div>
<div class="class_54">दंष्ट्रिणो भीमवेगाश्च वातवेगपराक्रमाः ⁠।</div>
<div class="class_54">मायावीर्योपसम्पन्ना निवसन्त्यत्र मातले ⁠।⁠।⁠ ६ ⁠।⁠।</div>
<div class="class_55">मातले! भगवान् विष्णुके चरणोंसे उत्पन्न हुए कालखंज नामक असुर तथा ब्रह्माजीके पैरोंसे प्रकट हुए बड़ी-बड़ी दाढ़ोंवाले, भयंकर वेगसे युक्त, प्रगतिशील पवनके समान पराक्रमी एवं मायाबलसे सम्पन्न नैर्ऋत और यातुधान इस नगरमें निवास करते हैं ⁠।⁠।⁠ ५-६ ⁠।⁠।</div>
<div class="class_54">निवातकवचा नाम दानवा युद्धदुर्मदाः ⁠।</div>
<div class="class_54">जानासि च यथा शक्रो नैतान् शक्नोति बाधितुम् ⁠।⁠।⁠ ७ ⁠।⁠।</div>
<div class="class_55">यहीं निवातकवच नामक दानव निवास करते हैं, जो युद्धमें उन्मत्त होकर लड़ते हैं। तुम तो जानते ही हो कि इन्द्र भी इन्हें पराजित करनेमें समर्थ नहीं हो रहे हैं ⁠।⁠।⁠ ७ ⁠।⁠।</div>
<div class="class_54">बहुशो मातले त्वं च तव पुत्रश्च गोमुखः ⁠।</div>
<div class="class_54">निर्भग्नो देवराजश्च सहपुत्रः शचीपतिः ⁠।⁠।⁠ ८ ⁠।⁠।</div>
<div class="class_55">मातले! तुम, तुम्हारा पुत्र गोमुख तथा पुत्रसहित शचीपति देवराज इन्द्र अनेक बार इनके सामनेसे मैदान छोड़कर भाग चुके हैं ⁠।⁠।⁠ ८ ⁠।⁠।</div>
<div class="class_54">पश्य वेश्मानि रौक्माणि मातले राजतानि च ⁠।</div>
<div class="class_54">कर्मणा विधियुक्तेन युक्तान्युपगतानि च ⁠।⁠।⁠ ९ ⁠।⁠।</div>
<div class="class_55">मातले! देखो, इनके ये सोने और चाँदीके भवन कितनी शोभा पा रहे हैं। इनका निर्माण शिल्पशास्त्रीय विधानके अनुसार हुआ है तथा ये सभी महल एक-दूसरेसे सटे हुए हैं ⁠।⁠।⁠ ९ ⁠।⁠।</div>
<div class="class_54">वैदूर्यमणिचित्राणि प्रवालरुचिराणि च ⁠।</div>
<div class="class_54">अर्कस्फटिकशुभ्राणि वज्रसारोज्ज्वलानि च ⁠।⁠।⁠ १० ⁠।⁠।</div>
<div class="class_55">इन सबमें वैदूर्यमणि जड़ी हुई है, जिससे इनकी विचित्र शोभा हो रही है। स्थान-स्थानपर मूँगोंसे सुसज्जित होनेके कारण इनका सौन्दर्य अधिक बढ़ गया है। आकके फूल और स्फटिकमणिके समान ये उज्ज्वल दिखायी देते हैं तथा उत्तम हीरोंसे जटित होनेके कारण इनकी दीप्ति अधिक बढ़ गयी है ⁠।⁠।⁠ १० ⁠।⁠।</div>
<div class="class_54">पार्थिवानीव चाभान्ति पद्मरागमयानि च ⁠।</div>
<div class="class_54">शैलानीव च दृश्यन्ते दारवाणीव चाप्युत ⁠।⁠।⁠ ११ ⁠।⁠।</div>
<div class="class_55">इनमेंसे कुछ तो मिट्टीके बने हुए-से जान पड़ते हैं, कुछ पद्मरागमणिद्वारा निर्मित प्रतीत होते हैं, कुछ मकान पत्थरोंके और कुछ लकड़ियोंके बने हुए-से दिखायी देते हैं ⁠।⁠।⁠ ११ ⁠।⁠।</div>
<div class="class_54">सूर्यरूपाणि चाभान्ति दीप्ताग्निसदृशानि च ⁠।</div>
<div class="class_54">मणिजालविचित्राणि प्रांशूनि निबिडानि च ⁠।⁠।⁠ १२ ⁠।⁠।</div>
<div class="class_55">ये सूर्य तथा प्रज्वलित अग्निके समान प्रकाशित हो रहे हैं। मणियोंकी झालरोंसे इनकी विचित्र छटा दृष्टिगोचर हो रही है। ये सभी भवन ऊँचे और घने हैं ⁠।⁠।⁠ १२ ⁠।⁠।</div>
<div class="class_54">नैतानि शक्यं निर्देष्टुं रूपतो द्रव्यतस्तथा ⁠।</div>
<div class="class_54">गुणतश्चैव सिद्धानि प्रमाणगुणवन्ति च ⁠।⁠।⁠ १३ ⁠।⁠।</div>
<div class="class_55">हिरण्यपुरके ये भवन कितने सुन्दर हैं और किन-किन द्रव्योंसे बने हुए हैं, इसका निरूपण नहीं किया जा सकता। अपने उत्तम गुणोंके कारण इनकी बड़ी प्रसिद्धि है। लंबाई-चौड़ाई तथा सर्वगुणसम्पन्नताकी दृष्टिसे ये सभी प्रशंसाके योग्य हैं ⁠।⁠।⁠ १३ ⁠।⁠।</div>
<div class="class_54">आक्रीडान् पश्य दैत्यानां तथैव शयनान्युत ⁠।</div>
<div class="class_54">रत्नवन्ति महार्हाणि भाजनान्यासनानि च ⁠।⁠।⁠ १४ ⁠।⁠।</div>
<div class="class_55">देखो, दैत्योंके उद्यान एवं क्रीड़ास्थान कितने सुन्दर हैं! इनकी शय्याएँ भी इनके अनुरूप ही हैं। इनके उपयोगमें आनेवाले पात्र और आसन भी रत्नजटित एवं बहुमूल्य हैं ⁠।⁠।⁠ १४ ⁠।⁠।</div>
<div class="class_54">जलदाभांस्तथा शैलांस्तोयप्रस्रवणानि च ⁠।</div>
<div class="class_54">कामपुष्पफलांश्चापि पादपान् कामचारिणः ⁠।⁠।⁠ १५ ⁠।⁠।</div>
<div class="class_55">यहाँके पर्वत मेघोंकी घटाके समान जान पड़ते हैं। वहाँसे जलके झरने गिर रहे हैं। इन वृक्षोंकी ओर दृष्टिपात करो, ये सभी इच्छानुसार फल और फूल देनेवाले तथा कामचारी हैं ⁠।⁠।⁠ १५ ⁠।⁠।</div>
<div class="class_54">मातले कश्चिदत्रापि रुचिरस्ते वरो भवेत् ⁠।</div>
<div class="class_54">अथवान्यां दिशं भूमेर्गच्छाव यदि मन्यसे ⁠।⁠।⁠ १६ ⁠।⁠।</div>
<div class="class_55">मातले! यहाँ भी तुम्हें कोई सुन्दर वर प्राप्त हो सकता है अथवा तुम्हारी राय हो, तो इस भूमिकी किसी दूसरी दिशाकी ओर चलें ⁠।⁠।⁠ १६ ⁠।⁠।</div>
<div class="class_54">मातलिस्त्वब्रवीदेनं भाषमाणं तथाविधम् ⁠।</div>
<div class="class_54">देवर्षे नैव मे कार्यं विप्रियं त्रिदिवौकसाम् ⁠।⁠।⁠ १७ ⁠।⁠।</div>
<div class="class_55">तब ऐसी बातें करनेवाले नारदजीसे मातलिने कहा—‘देवर्षे! मुझे कोई ऐसा कार्य नहीं करना चाहिये, जो देवताओंको अप्रिय लगे ⁠।⁠।⁠ १७ ⁠।⁠।</div>
<div class="class_54">नित्यानुषक्तवैरा हि भ्रातरो देवदानवाः ⁠।</div>
<div class="class_54">परपक्षेण सम्बन्धं रोचयिष्याम्यहं कथम् ⁠।⁠।⁠ १८ ⁠।⁠।</div>
<div class="class_55">‘यद्यपि देवता और दानव परस्पर भाई ही हैं, तथापि इनमें सदा वैरभाव बना रहता है। ऐसी दशामें मैं शत्रुपक्षके साथ अपनी पुत्रीका सम्बन्ध कैसे पसंद करूँगा? ⁠।⁠।⁠ १८ ⁠।⁠।</div>
<div class="class_54">अन्यत्र साधु गच्छाव द्रष्टुं नार्हामि दानवान् ⁠।</div>
<div class="class_54">जानामि तव चात्मानं हिंसात्मकमनं तथा ⁠।⁠।⁠ १९ ⁠।⁠।</div>
<div class="class_55">‘इसलिये अच्छा यही होगा कि हमलोग किसी दूसरी जगह चलें। मैं दानवोंसे साक्षात्कार भी नहीं कर सकता। मैं यह भी जानता हूँ कि आपके मनमें हिंसात्मक कार्य (युद्ध)-का अवसर उपस्थित करनेकी प्रबल इच्छा रहती है’ ⁠।⁠।⁠ १९ ⁠।⁠।</div>
<div class="class_87">इति श्रीमहाभारते उद्योगपर्वणि भगवद्यानपर्वणि मातलिवरान्वेषणे शततमोऽध्यायः ⁠।⁠।⁠ १०० ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें मातलिके द्वारा वरका खोजविषयक सौवाँ अध्याय पूरा हुआ ⁠।⁠।⁠ १०० ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
