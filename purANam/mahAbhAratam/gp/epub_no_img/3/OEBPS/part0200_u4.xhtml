<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0200</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47480" class="class_52">(अम्बोपाख्यानपर्व)</div>
<div id="LAzo2OEMRyafsq-ONvVTFg47481" class="class_52">त्रिसप्तत्यधिकशततमोऽध्यायः</div>
<div class="class_85">अम्बोपाख्यानका आरम्भ—भीष्मजीके द्वारा काशिराजकी कन्याओंका अपहरण</div>
<div class="class_86">दुर्योधन उवाच</div>
<div class="class_54">किमर्थं भरतश्रेष्ठ नैव हन्याः शिखण्डिनम् ⁠।</div>
<div class="class_54">उद्यतेषुमथो दृष्ट्वा समरेष्वाततायिनम् ⁠।⁠।⁠ १ ⁠।⁠।</div>
<div class="class_55"><span class="class_60">दुर्योधनने पूछा—</span>भरतश्रेष्ठ! जब शिखण्डी धनुष-बाण उठाये समरमें आततायीकी भाँति आपको मारने आयेगा, उस समय उसे इस रूपमें देखकर भी आप क्यों नहीं मारेंगे? ⁠।⁠।⁠ १ ⁠।⁠।</div>
<div class="class_54">पूर्वमुक्त्वा महाबाहो पञ्चालान् सह सोमकैः ⁠।</div>
<div class="class_54">हनिष्यामीति गाङ्गेय तन्मे ब्रूहि पितामह ⁠।⁠।⁠ २ ⁠।⁠।</div>
<div class="class_55">महाबाहु गंगानन्दन! पितामह! आप पहले तो यह कह चुके हैं कि ‘मैं सोमकोंसहित पंचालोंका वध करूँगा’ (फिर आप शिखण्डीको छोड़ क्यों रहे हैं?) यह मुझे बताइये ⁠।⁠।⁠ २ ⁠।⁠।</div>
<div class="class_59">भीष्म उवाच</div>
<div class="class_54">शृणु दुर्योधन कथां सहैभिर्वसुधाधिपैः ⁠।</div>
<div class="class_54">यदर्थं युधि सम्प्रेक्ष्य नाहं हन्यां शिखण्डिनम् ⁠।⁠।⁠ ३ ⁠।⁠।</div>
<div class="class_55"><span class="class_60">भीष्मजीने कहा—</span>दुर्योधन! मैं जिस कारणसे समरांगणमें प्रहार करते देखकर भी शिखण्डीको नहीं मारूँगा, उसकी कथा कहता हूँ, इन भूमिपालोंके साथ सुनो ⁠।⁠।⁠ ३ ⁠।⁠।</div>
<div class="class_54">महाराजो मम पिता शान्तनुर्लोकविश्रुतः ⁠।</div>
<div class="class_54">दिष्टान्तमाप धर्मात्मा समये भरतर्षभ ⁠।⁠।⁠ ४ ⁠।⁠।</div>
<div class="class_54">ततोऽहं भरतश्रेष्ठ प्रतिज्ञां परिपालयन् ⁠।</div>
<div class="class_54">चित्राङ्गदं भ्रातरं वै महाराज्येऽभ्यषेचयम् ⁠।⁠।⁠ ५ ⁠।⁠।</div>
<div class="class_55">भरतश्रेष्ठ! मेरे धर्मात्मा पिता लोकविख्यात महाराज शान्तनुका जब निधन हो गया, उस समय अपनी प्रतिज्ञाका पालन करते हुए मैंने भाई चित्रांगदको इस महान् राज्यपर अभिषिक्त कर दिया ⁠।⁠।⁠ ४-५ ⁠।⁠।</div>
<div class="class_54">तस्मिंश्च निधनं प्राप्ते सत्यवत्या मते स्थितः ⁠।</div>
<div class="class_54">विचित्रवीर्यं राजानमभ्यषिञ्चं यथाविधि ⁠।⁠।⁠ ६ ⁠।⁠।</div>
<div class="class_55">तदनन्तर जब चित्रांगदकी भी मृत्यु हो गयी; तब माता सत्यवतीकी सम्मतिसे मैंने विधिपूर्वक विचित्रवीर्यका राजाके पदपर अभिषेक किया ⁠।⁠।⁠ ६ ⁠।⁠।</div>
<div class="class_54">मयाभिषिक्तो राजेन्द्र यवीयानपि धर्मतः ⁠।</div>
<div class="class_54">विचित्रवीर्यो धर्मात्मा मामेव समुदैक्षत ⁠।⁠।⁠ ७ ⁠।⁠।</div>
<div class="class_55">राजेन्द्र! छोटे होनेपर भी मेरे द्वारा अभिषिक्त होकर धर्मात्मा विचित्रवीर्य धर्मतः मेरी ही ओर देखा करते थे अर्थात् मेरी सम्मतिसे ही सारा राजकार्य करते थे ⁠।⁠।⁠ ७ ⁠।⁠।</div>
<div class="class_54">तस्य दारक्रियां तात चिकीर्षुरहमप्युत ⁠।</div>
<div class="class_54">अनुरूपादिव कुलादित्येव च मनो दधे ⁠।⁠।⁠ ८ ⁠।⁠।</div>
<div class="class_55">तात! तब मैंने अपने योग्य कुलसे कन्या लाकर उनका विवाह करनेका निश्चय किया ⁠।⁠।⁠ ८ ⁠।⁠।</div>
<div class="class_54">तथाश्रौषं महाबाहो तिस्रः कन्याः स्वयंवराः ⁠।</div>
<div class="class_54">रूपेणाप्रतिमाः सर्वाः काशिराजसुतास्तदा ⁠।</div>
<div class="class_54">अम्बां चैवाम्बिकां चैव तथैवाम्बालिकामपि ⁠।⁠।⁠ ९ ⁠।⁠।</div>
<div class="class_55">महाबाहो! उन्हीं दिनों मैंने सुना कि काशिराजकी तीन कन्याएँ हैं, जो सब-की-सब अप्रतिम रूप-सौन्दर्यसे सुशोभित हैं और वे स्वयंवर-सभामें स्वयं ही पतिका चुनाव करनेवाली हैं। उनके नाम हैं अम्बा, अम्बिका और अम्बालिका ⁠।⁠।⁠ ९ ⁠।⁠।</div>
<div class="class_54">राजानश्च समाहूताः पृथिव्यां भरतर्षभ ⁠।</div>
<div class="class_54">अम्बा ज्येष्ठाभवत् तासामम्बिका त्वथ मध्यमा ⁠।⁠।⁠ १० ⁠।⁠।</div>
<div class="class_54">अम्बालिका च राजेन्द्र राजकन्या यवीयसी ⁠।</div>
<div class="class_54">सोऽहमेकरथेनैव गतः काशिपतेः पुरीम् ⁠।⁠।⁠ ११ ⁠।⁠।</div>
<div class="class_55">भरतश्रेष्ठ! राजेन्द्र! उन तीनोंके स्वयंवरके लिये भूमण्डलके सम्पूर्ण नरेश आमन्त्रित किये गये थे। उनमें अम्बा सबसे बड़ी थी, अम्बिका मझली थी और राजकन्या अम्बालिका सबसे छोटी थी। स्वयंवरका समाचार पाकर मैं एक ही रथके द्वारा काशिराजके नगरमें गया ⁠।⁠।⁠ १०-११ ⁠।⁠।</div>
<div class="class_54">अपश्यं ता महाबाहो तिस्रः कन्याः स्वलंकृताः ⁠।</div>
<div class="class_54">राज्ञश्चैव समाहूतान् पार्थिवान् पृथिवीपते ⁠।⁠।⁠ १२ ⁠।⁠।</div>
<div class="class_55">महाबाहो! वहाँ पहुँचकर मैंने वस्त्राभूषणोंसे अलंकृत हुई उन तीनों कन्याओंको देखा। पृथ्वीपते! वहाँ उसी समय आमन्त्रित होकर आये हुए सम्पूर्ण राजाओंपर भी मेरी दृष्टि पड़ी ⁠।⁠।⁠ १२ ⁠।⁠।</div>
<div class="class_54">ततोऽहं तान् नृपान् सर्वानाहूय समरे स्थितान् ⁠।</div>
<div class="class_54">रथमारोपयांचक्रे कन्यास्ता भरतर्षभ ⁠।⁠।⁠ १३ ⁠।⁠।</div>
<div class="class_55">भरतश्रेष्ठ! तदनन्तर मैंने युद्धके लिये खड़े हुए उन समस्त राजाओंको ललकारकर उन तीनों कन्याओंको अपने रथपर बैठा लिया ⁠।⁠।⁠ १३ ⁠।⁠।</div>
<div class="class_54">वीर्यशुल्काश्च ता ज्ञात्वा समारोप्य रथं तदा ⁠।</div>
<div class="class_54">अवोचं पार्थिवान् सर्वानहं तत्र समागतान् ⁠।</div>
<div class="class_54">भीष्मः शान्तनवः कन्या हरतीति पुनः पुनः ⁠।⁠।⁠ १४ ⁠।⁠।</div>
<div class="class_54">ते यतध्वं परं शक्त्या सर्वे मोक्षाय पार्थिवाः ⁠।</div>
<div class="class_54">प्रसह्य हि हराम्येष मिषतां वो नरर्षभाः ⁠।⁠।⁠ १५ ⁠।⁠।</div>
<div class="class_55">पराक्रम ही इन कन्याओंका शुल्क है, यह जानकर उन्हें रथपर चढ़ा लेनेके पश्चात् मैंने वहाँ आये हुए समस्त भूपालोंसे कहा—‘नरश्रेष्ठ राजाओ! शान्तनुपुत्र भीष्म इन राजकन्याओंका अपहरण कर रहा है, तुम सब लोग पूरी शक्ति लगाकर इन्हें छुड़ानेका प्रयत्न करो; क्योंकि मैं तुम्हारे देखते-देखते बलपूर्वक इन्हें लिये जाता हूँ’; इस बातको मैंने बारंबार दुहराया ⁠।⁠।⁠ १४-१५ ⁠।⁠।</div>
<div class="class_54">ततस्ते पृथिवीपालाः समुत्पेतुरुदायुधाः ⁠।</div>
<div class="class_54">योगो योग इति क्रुद्धाः सारथीनभ्यचोदयन् ⁠।⁠।⁠ १६ ⁠।⁠।</div>
<div class="class_55">फिर तो वे महीपाल कुपित हो हाथमें हथियार लिये टूट पड़े और अपने सारथियोंको ‘रथ तैयार करो, रथ तैयार करो’ इस प्रकार आदेश देने लगे ⁠।⁠।⁠ १६ ⁠।⁠।</div>
<div class="class_54">ते रथैर्गजसंकाशैर्गजैश्च गजयोधिनः ⁠।</div>
<div class="class_54">पुष्टैश्चाश्वैर्महीपालाः समुत्पेतुरुदायुधाः ⁠।⁠।⁠ १७ ⁠।⁠।</div>
<div class="class_55">वे राजा हाथियोंके समान विशाल रथों, हाथियों और हृष्ट-पुष्ट अश्वोंपर सवार हो अस्त्र-शस्त्र लिये मुझपर आक्रमण करने लगे। उनमेंसे कितने ही हाथियोंपर सवार होकर युद्ध करनेवाले थे ⁠।⁠।⁠ १७ ⁠।⁠।</div>
<div class="class_54">ततस्ते मां महीपालाः सर्व एव विशाम्पते ⁠।</div>
<div class="class_54">रथव्रातेन महता सर्वतः पर्यवारयन् ⁠।⁠।⁠ १८ ⁠।⁠।</div>
<div class="class_55">प्रजानाथ! तदनन्तर उन सब नरेशोंने विशाल रथ-समूहद्वारा मुझे सब ओरसे घेर लिया ⁠।⁠।⁠ १८ ⁠।⁠।</div>
<div class="class_54">तानहं शरवर्षेण समन्तात् पर्यवारयम् ⁠।</div>
<div class="class_54">सर्वान् नृपांश्चाप्यजयं देवराडिव दानवान् ⁠।⁠।⁠ १९ ⁠।⁠।</div>
<div class="class_55">तब मैंने भी बाणोंकी वर्षा करके चारों ओरसे उनकी प्रगति रोक दी और जैसे देवराज इन्द्र दानवोंपर विजय पाते हैं, उसी प्रकार मैंने भी उन सब नरेशोंको जीत लिया ⁠।⁠।⁠ १९ ⁠।⁠।</div>
<div class="class_54">अपातयं शरैर्दीप्तैः प्रहसन् भरतर्षभ ⁠।</div>
<div class="class_54">तेषामापततां चित्रान् ध्वजान् हेमपरिष्कृतान् ⁠।⁠।⁠ २० ⁠।⁠।</div>
<div class="class_55">भरतश्रेष्ठ! जिस समय उन्होंने आक्रमण किया उसी समय मैंने प्रज्वलित बाणोंद्वारा हँसते-हँसते उनके स्वर्णभूषित विचित्र ध्वजोंको काट गिराया ⁠।⁠।⁠ २० ⁠।⁠।</div>
<div class="class_54">एकैकेन हि बाणेन भूमौ पातितवानहम् ⁠।</div>
<div class="class_54">हयांस्तेषां गजांश्चैव सारथींश्चाप्यहं रणे ⁠।⁠।⁠ २१ ⁠।⁠।</div>
<div class="class_55">फिर एक-एक बाण मारकर मैंने समरभूमिमें उनके घोड़ों, हाथियों और सारथियोंको भी धराशायी कर दिया ⁠।⁠।⁠ २१ ⁠।⁠।</div>
<div class="class_54">ते निवृत्ताश्च भग्नाश्च दृष्ट्वा तल्लाघवं मम ⁠।</div>
<div class="class_54">(प्रणिपेतुश्च सर्वे वै प्रशशंसुश्च पार्थिवाः ⁠।</div>
<div class="class_54">तत आदाय ताः कन्या नृपतींश्च विसृज्य तान् ⁠।⁠।⁠ )</div>
<div class="class_54">अथाहं हास्तिनपुरमायां जित्वा महीक्षितः ⁠।⁠।⁠ २२ ⁠।⁠।</div>
<div class="class_55">मेरे हाथोंकी वह फुर्ती देखकर वे पीछे हटने और भागने लगे। वे सब भूपाल नतमस्तक हो गये और मेरी प्रशंसा करने लगे। तत्पश्चात् मैं राजाओंको परास्त करके उन सबको वहीं छोड़ तीनों कन्याओंको साथ ले हस्तिनापुरमें आया ⁠।⁠।⁠ २२ ⁠।⁠।</div>
<div class="class_54">ततोऽहं ताश्च कन्या वै भ्रातुरर्थाय भारत ⁠।</div>
<div class="class_54">तच्च कर्म महाबाहो सत्यवत्यै न्यवेदयम् ⁠।⁠।⁠ २३ ⁠।⁠।</div>
<div class="class_55">महाबाहु भरतनन्दन! फिर मैंने उन कन्याओंको अपने भाईसे ब्याहनेके लिये माता सत्यवतीको सौंप दिया और अपना वह पराक्रम भी उन्हें बताया ⁠।⁠।⁠ २३ ⁠।⁠।</div>
<div class="class_87">इति श्रीमहाभारते उद्योगपर्वणि अम्बोपाख्यानपर्वणि कन्याहरणे त्रिसप्तत्यधिकशततमोऽध्यायः ⁠।⁠।⁠ १७३ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें कन्याहरणविषयक एक सौ तिहत्तरवाँ अध्याय पूरा हुआ ⁠।⁠।⁠ १७३ ⁠।⁠।</div>
<div class="class_47">[दाक्षिणात्य अधिक पाठका १ श्लोक मिलाकर कुल २४ श्लोक हैं।]</div>
<div class="class_41"><img src="image_292.jpg" alt="" class="class_42"/></div>
</body>
</html>
