<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0214</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47494" class="class_92">षडशीत्यधिकशततमोऽध्यायः</div>
<div class="class_93">अम्बाकी कठोर तपस्या</div>
<div class="class_86">राम उवाच</div>
<div class="class_54">प्रत्यक्षमेतल्लोकानां सर्वेषामेव भाविनि ⁠।</div>
<div class="class_54">यथाशक्त्या मया युद्धं कृतं वै पौरुषं परम् ⁠।⁠।⁠ १ ⁠।⁠।</div>
<div class="class_55"><span class="class_60">परशुराम बोले—</span>भाविनि! यह सब लोगोंने प्रत्यक्ष देखा है कि मैंने (तेरे लिये) पूरी शक्ति लगाकर युद्ध किया और महान् पुरुषार्थ दिखाया है ⁠।⁠।⁠ १ ⁠।⁠।</div>
<div class="class_54">न चैवमपि शक्नोमि भीष्मं शस्त्रभृतां वरम् ⁠।</div>
<div class="class_54">विशेषयितुमत्यर्थमुत्तमास्त्राणि दर्शयन् ⁠।⁠।⁠ २ ⁠।⁠।</div>
<div class="class_55">परंतु इस प्रकार उत्तमोत्तम अस्त्र प्रकट करके भी मैं शस्त्रधारियोंमें श्रेष्ठ भीष्मसे अपनी अधिक विशिष्टता नहीं दिखा सका ⁠।⁠।⁠ २ ⁠।⁠।</div>
<div class="class_54">एषा मे परमा शक्तिरेतन्मे परमं बलम् ⁠।</div>
<div class="class_54">यथेष्टं गम्यतां भद्रे किमन्यद् वा करोमि ते ⁠।⁠।⁠ ३ ⁠।⁠।</div>
<div class="class_55">मेरी अधिक-से-अधिक शक्ति, अधिक-से-अधिक बल इतना ही है। भद्रे! अब तेरी जहाँ इच्छा हो, चली जा, अथवा बता, तेरा दूसरा कौन-सा कार्य सिद्ध करूँ? ⁠।⁠।⁠ ३ ⁠।⁠।</div>
<div class="class_54">भीष्ममेव प्रपद्यस्व न तेऽन्या विद्यते गतिः ⁠।</div>
<div class="class_54">निर्जितो ह्यस्मि भीष्मेण महास्त्राणि प्रमुञ्चता ⁠।⁠।⁠ ४ ⁠।⁠।</div>
<div class="class_55">अब तू भीष्मकी ही शरण ले। तेरे लिये दूसरी कोई गति नहीं है; क्योंकि महान् अस्त्रोंका प्रयोग करके भीष्मने मुझे जीत लिया है ⁠।⁠।⁠ ४ ⁠।⁠।</div>
<div class="class_54">एवमुक्त्वा ततो रामो विनिःश्वस्य महामनाः ⁠।</div>
<div class="class_54">तूष्णीमासीत् ततः कन्या प्रोवाच भृगुनन्दनम् ⁠।⁠।⁠ ५ ⁠।⁠।</div>
<div class="class_55">ऐसा कहकर महामना परशुराम लंबी साँस खींचते हुए मौन हो गये। तब राजकन्या अम्बाने उन भृगुनन्दनसे कहा— ⁠।⁠।⁠ ५ ⁠।⁠।</div>
<div class="class_54">भगवन्नेवमेवैतद् यथाऽऽह भगवांस्तथा ⁠।</div>
<div class="class_54">अजेयो युधि भीष्मोऽयमपि देवैरुदारधीः ⁠।⁠।⁠ ६ ⁠।⁠।</div>
<div class="class_55">‘भगवन्! आपका कहना ठीक है। वास्तवमें ये उदारबुद्धि भीष्म युद्धमें देवताओंके लिये भी अजेय हैं ⁠।⁠।</div>
<div class="class_54">यथाशक्ति यथोत्साहं मम कार्यं कृतं त्वया ⁠।</div>
<div class="class_54">अनिवार्यं रणे वीर्यमस्त्राणि विविधानि च ⁠।⁠।⁠ ७ ⁠।⁠।</div>
<div class="class_55">‘आपने अपनी पूरी शक्ति लगाकर पूर्ण उत्साहके साथ मेरा कार्य किया है। युद्धमें ऐसा पराक्रम दिखाया है, जिसे भीष्मके सिवा दूसरा कोई रोक नहीं सकता था। इसी प्रकार आपने नाना प्रकारके दिव्यास्त्र भी प्रकट किये हैं ⁠।⁠।⁠ ७ ⁠।⁠।</div>
<div class="class_54">न चैव शक्यते युद्धे विशेषयितुमन्ततः ⁠।</div>
<div class="class_54">न चाहमेनं यास्यामि पुनर्भीष्मं कथंचन ⁠।⁠।⁠ ८ ⁠।⁠।</div>
<div class="class_55">‘परंतु अन्ततोगत्वा आप युद्धमें उनकी अपेक्षा अपनी विशेष्यता स्थापित न कर सके। मैं भी अब किसी प्रकार पुनः भीष्मके पास नहीं जाऊँगी ⁠।⁠।⁠ ८ ⁠।⁠।</div>
<div class="class_54">गमिष्यामि तु तत्राहं यत्र भीष्मं तपोधन ⁠।</div>
<div class="class_54">समरे पातयिष्यामि स्वयमेव भृगूद्वह ⁠।⁠।⁠ ९ ⁠।⁠।</div>
<div class="class_55">‘भृगुश्रेष्ठ तपोधन! अब मैं वहीं जाऊँगी, जहाँ ऐसी बन सकूँ कि समरभूमिमें स्वयं ही भीष्मको मार गिराऊँ’ ⁠।⁠।⁠ ९ ⁠।⁠।</div>
<div class="class_54">एवमुक्त्वा ययौ कन्या रोषव्याकुललोचना ⁠।</div>
<div class="class_54">तापस्ये धृतसंकल्पा सा मे चिन्तयती वधम् ⁠।⁠।⁠ १० ⁠।⁠।</div>
<div class="class_55">ऐसा कहकर रोषभरे नेत्रोंवाली वह राजकन्या मेरे वधके उपायका चिन्तन करती हुई तपस्याके लिये दृढ़ संकल्प लेकर वहाँसे चली गयी ⁠।⁠।⁠ १० ⁠।⁠।</div>
<div class="class_54">ततो महेन्द्रं सह तैर्मुनिभिर्भृगुसत्तमः ⁠।</div>
<div class="class_54">यथाऽऽगतं तथा सोऽगान्मामुपामन्त्र्य भारत ⁠।⁠।⁠ ११ ⁠।⁠।</div>
<div class="class_55">भारत! तदनन्तर भृगुश्रेष्ठ परशुरामजी उन महर्षियोंके साथ मुझसे विदा ले जैसे आये थे, वैसे ही महेन्द्र पर्वतपर चले गये ⁠।⁠।⁠ ११ ⁠।⁠।</div>
<div class="class_54">ततो रथं समारुह्य स्तूयमानो द्विजातिभिः ⁠।</div>
<div class="class_54">प्रविश्य नगरं मात्रे सत्यवत्यै न्यवेदयम् ⁠।⁠।⁠ १२ ⁠।⁠।</div>
<div class="class_54">यथावृत्तं महाराज सा च मां प्रत्यनन्दत ⁠।</div>
<div class="class_54">पुरुषांश्चादिशं प्राज्ञान् कन्यावृत्तान्तकर्मणि ⁠।⁠।⁠ १३ ⁠।⁠।</div>
<div class="class_55">महाराज! तत्पश्चात् मैंने भी ब्राह्मणके मुखसे अपनी प्रशंसा सुनते हुए रथपर आरूढ़ हो हस्तिनापुरमें आकर माता सत्यवतीसे सब समाचार यथार्थरूपसे निवेदन किया। माताने भी मेरा अभिनन्दन किया। इसके बाद मैंने कुछ बुद्धिमान् पुरुषोंको उस कन्याके वृत्तान्तका पता लगानेके कार्यमें नियुक्त कर दिया ⁠।⁠।⁠ १२-१३ ⁠।⁠।</div>
<div class="class_54">दिवसे दिवसे ह्यस्या गतिजल्पितचेष्टितम् ⁠।</div>
<div class="class_54">प्रत्याहरंश्च मे युक्ताः स्थिताः प्रियहिते सदा ⁠।⁠।⁠ १४ ⁠।⁠।</div>
<div class="class_55">मेरे लगाये हुए गुप्तचर सदा मेरे प्रिय एवं हितमें संलग्न रहनेवाले थे। वे प्रतिदिन उस कन्याकी गतिविधि, बोलचाल और चेष्टाका समाचार मेरे पास पहुँचाया करते थे ⁠।⁠।⁠ १४ ⁠।⁠।</div>
<div class="class_54">यदैव हि वनं प्रायात् सा कन्या तपसे धृता ⁠।</div>
<div class="class_54">तदैव व्यथितो दीनो गतचेता इवाभवम् ⁠।⁠।⁠ १५ ⁠।⁠।</div>
<div class="class_55">जिस दिन वह कन्या तपस्याका निश्चय करके वनमें गयी, उसी दिन मैं व्यथित, दीन और अचेत-सा हो गया ⁠।⁠।⁠ १५ ⁠।⁠।</div>
<div class="class_54">न हि मां क्षत्रियः कश्चिद् वीर्येण व्यजयद् युधि ⁠।</div>
<div class="class_54">ऋते ब्रह्मविदस्तात तपसा संशितव्रतात् ⁠।⁠।⁠ १६ ⁠।⁠।</div>
<div class="class_55">तात! जो तपस्याके द्वारा कठोर व्रतका पालन करनेवाले हैं, उन ब्रह्मज्ञ ब्राह्मण परशुरामजीको छोड़कर कोई भी क्षत्रिय अबतक युद्धमें मुझे पराजित नहीं कर सका है ⁠।⁠।⁠ १६ ⁠।⁠।</div>
<div class="class_54">अपि चैतन्मया राजन् नारदेऽपि निवेदितम् ⁠।</div>
<div class="class_54">व्यासे चैव तथा कार्यं तौ चोभौ मामवोचताम् ⁠।⁠।⁠ १७ ⁠।⁠।</div>
<div class="class_54">न विषादस्त्वया कार्यो भीष्म काशिसुतां प्रति ⁠।</div>
<div class="class_54">दैवं पुरुषकारेण को निवर्तितुमुत्सहेत् ⁠।⁠।⁠ १८ ⁠।⁠।</div>
<div class="class_55">राजन्! मैंने यह वृत्तान्त देवर्षि नारद और महर्षि व्याससे भी निवेदन किया था। उस समय उन दोनोंने मुझसे कहा—‘भीष्म! तुम्हें काशिराजकी कन्याके विषयमें तनिक भी विषाद नहीं करना चाहिये। दैवके विधानको पुरुषार्थके द्वारा कौन टाल सकता है?’ ⁠।⁠।⁠ १७-१८ ⁠।⁠।</div>
<div class="class_54">सा कन्या तु महाराज प्रविश्याश्रममण्डलम् ⁠।</div>
<div class="class_54">यमुनातीरमाश्रित्य तपस्तेपेऽतिमानुषम् ⁠।⁠।⁠ १९ ⁠।⁠।</div>
<div class="class_55">महाराज! फिर उस कन्याने आश्रममण्डलमें पहुँचकर यमुनाके तटका आश्रय ले ऐसी कठोर तपस्या की, जो मानवीय शक्तिसे परे है ⁠।⁠।⁠ १९ ⁠।⁠।</div>
<div class="class_54">निराहारा कृशा रुक्षा जटिला मलपङ्किनी ⁠।</div>
<div class="class_54">षण्मासान् वायुभक्षा च स्थाणुभूता तपोधना ⁠।⁠।⁠ २० ⁠।⁠।</div>
<div class="class_55">उसने भोजन छोड़ दिया, वह दुबली तथा रुक्ष हो गयी। सिरपर केशोंकी जटा बन गयी। शरीरमें मैल और कीचड़ जम गयी। वह तपोधना कन्या छः महीनोंतक केवल वायु पीकर ठूँठे काठकी भाँति निश्चलभावसे खड़ी रही ⁠।⁠।⁠ २० ⁠।⁠।</div>
<div class="class_54">यमुनाजलमाश्रित्य संवत्सरमथापरम् ⁠।</div>
<div class="class_54">उदवासं निराहारा पारयामास भाविनी ⁠।⁠।⁠ २१ ⁠।⁠।</div>
<div class="class_55">फिर एक वर्षतक यमुनाजीके जलमें घुसकर बिना कुछ खाये-पीये वह भाविनी राजकन्या जलमें ही रहकर तपस्या करती रही ⁠।⁠।⁠ २१ ⁠।⁠।</div>
<div class="class_54">शीर्णपर्णेन चैकेन पारयामास सा परम् ⁠।</div>
<div class="class_54">संवत्सरं तीव्रकोपा पादाङ्‌गुष्ठाग्रधिष्ठिता ⁠।⁠।⁠ २२ ⁠।⁠।</div>
<div class="class_55">तत्पश्चात् तीव्र क्रोधसे युक्त हुई अम्बाने पैरके अँगूठेके अग्रभागपर खड़ी हो अपने-आप झड़कर गिरा हुआ केवल एक सूखा पत्ता खाकर एक वर्ष व्यतीत किया ⁠।⁠।</div>
<div class="class_54">एवं द्वादश वर्षाणि तापयामास रोदसी ⁠।</div>
<div class="class_54">निवर्त्यमानापि च सा ज्ञातिभिर्नैव शक्यते ⁠।⁠।⁠ २३ ⁠।⁠।</div>
<div class="class_55">इस प्रकार बारह वर्षोंतक कठोर तपस्यामें संलग्न हो उसने पृथ्वी और आकाशको संतप्त कर दिया। उसके जातिवालोंने आकर उसे उस कठोर व्रतसे निवृत्त करनेकी चेष्टा की; परंतु उन्हें सफलता न मिल सकी ⁠।⁠।⁠ २३ ⁠।⁠।</div>
<div class="class_54">ततोऽगमद् वत्सभूमिं सिद्धचारणसेविताम् ⁠।</div>
<div class="class_54">आश्रमं पुण्यशीलानां तापसानां महात्मनाम् ⁠।⁠।⁠ २४ ⁠।⁠।</div>
<div class="class_54">तत्र पुण्येषु तीर्थेषु साऽऽप्लुताङ्गी दिवानिशम् ⁠।</div>
<div class="class_54">व्यचरत् काशिकन्या सा यथाकामविचारिणी ⁠।⁠।⁠ २५ ⁠।⁠।</div>
<div class="class_55">तदनन्तर वह सिद्धों और चारणोंद्वारा सेवित वत्सदेशकी भूमिमें गयी और वहाँ पुण्यशील तपस्वी महात्माओंके आश्रमोंमें विचरने लगी। काशिराजकी वह कन्या दिन-रात वहाँके पुण्य तीर्थोंमें स्नान करती और अपनी इच्छाके अनुसार सर्वत्र विचरती रहती थी ⁠।⁠।</div>
<div class="class_54">नन्दाश्रमे महाराज तथोलूकाश्रमे शुभे ⁠।</div>
<div class="class_54">चवनस्याश्रमे चैव ब्रह्मणः स्थान एव च ⁠।⁠।⁠ २६ ⁠।⁠।</div>
<div class="class_54">प्रयागे देवयजने देवारण्येषु चैव ह ⁠।</div>
<div class="class_54">भोगवत्यां महाराज कौशिकस्याश्रमे तथा ⁠।⁠।⁠ २७ ⁠।⁠।</div>
<div class="class_54">माण्डव्यस्याश्रमे राजन् दिलीपस्याश्रमे तथा ⁠।</div>
<div class="class_54">रामह्रदे च कौरव्य पैलगर्गस्य चाश्रमे ⁠।⁠।⁠ २८ ⁠।⁠।</div>
<div class="class_54">एतेषु तीर्थेषु तदा काशिकन्या विशाम्पते ⁠।</div>
<div class="class_54">आप्लावयत गात्राणि व्रतमास्थाय दुष्करम् ⁠।⁠।⁠ २९ ⁠।⁠।</div>
<div class="class_55">महाराज! शुभकारक नन्दाश्रम, उलूकाश्रम, च्यवनाश्रम, ब्रह्मस्थान, देवताओंके यज्ञस्थान प्रयाग, देवारण्य, भोगवती, कौशिकाश्रम, माण्डव्याश्रम, दिलीपाश्रम, रामह्रद और पैलगर्गाश्रम—क्रमशः इन सभी तीर्थोंमें उन दिनों काशिराजकी कन्याने कठोर व्रतका आश्रय ले स्नान किया ⁠।⁠।⁠ २६—२९ ⁠।⁠।</div>
<div class="class_54">तामब्रवीच्च कौरव्य मम माता जले स्थिता ⁠।</div>
<div class="class_54">किमर्थं क्लिश्यसे भद्रे तथ्यमेव वदस्व मे ⁠।⁠।⁠ ३० ⁠।⁠।</div>
<div class="class_55">कुरुनन्दन! उस समय मेरी माता गंगाने जलमें प्रकट होकर अम्बासे कहा—‘भद्रे! तू किसलिये शरीरको इतना क्लेश देती है। मुझे ठीक-ठीक बता’ ⁠।⁠।</div>
<div class="class_54">सैनामथाब्रवीद् राजन् कृताञ्जलिरनिन्दिता ⁠।</div>
<div class="class_54">भीष्मेण समरे रामो निर्जितश्चारुलोचने ⁠।⁠।⁠ ३१ ⁠।⁠।</div>
<div class="class_54">कोऽन्यस्तमुत्सहेज्जेतुमुद्यतेषुं महीपतिः ⁠।</div>
<div class="class_54">साहं भीष्मविनाशाय तपस्तप्स्ये सुदारुणम् ⁠।⁠।⁠ ३२ ⁠।⁠।</div>
<div class="class_55">राजन्! तब साध्वी अम्बाने हाथ जोड़कर गंगाजीसे कहा—‘चारुलोचने! भीष्मने युद्धमें परशुरामजीको परास्त कर दिया; फिर दूसरा कौन ऐसा राजा है, जो धनुष-बाण लेकर खड़े हुए भीष्मको युद्धमें परास्त कर सके? अतः मैं भीष्मके विनाशके लिये अत्यन्त कठोर तपस्या कर रही हूँ ⁠।⁠।⁠ ३१-३२ ⁠।⁠।</div>
<div class="class_54">विचरामि महीं देवि यथा हन्यामहं नृपम् ⁠।</div>
<div class="class_54">एतद् व्रतफलं देवि परमस्मिन् यथा हि मे ⁠।⁠।⁠ ३३ ⁠।⁠।</div>
<div class="class_55">‘देवि! मैं इस भूतलपर विभिन्न तीर्थोंमें इसीलिये विचर रही हूँ कि योग्य बनकर मैं स्वयं ही भीष्मको मार सकूँ। भगवति! इस जगत्‌में मेरे व्रत और तपस्याका यही सर्वोत्तम फल है, जैसा मैंने आपको बताया है’ ⁠।⁠।⁠ ३३ ⁠।⁠।</div>
<div class="class_54">ततोऽब्रवीत् सागरगा जिह्मं चरसि भाविनि ⁠।</div>
<div class="class_54">नैष कामोऽनवद्याङ्गि शक्यः प्राप्तुं त्वयाबले ⁠।⁠।⁠ ३४ ⁠।⁠।</div>
<div class="class_55">तब सतरगामिनी गंगानदीने उससे कहा—‘भाविनि! तू कुटिल आचरण कर रही है। सुन्दर अंगोंवाली अबले! तेरा यह मनोरथ कभी पूर्ण नहीं हो सकता ⁠।⁠।</div>
<div class="class_54">यदि भीष्मविनाशाय काश्ये चरसि वै व्रतम् ⁠।</div>
<div class="class_54">व्रतस्था च शरीरं त्वं यदि नाम विमोक्ष्यसि ⁠।⁠।⁠ ३५ ⁠।⁠।</div>
<div class="class_54">नदी भविष्यसि शुभे कुटिला वार्षिकोदका ⁠।</div>
<div class="class_54">दुस्तीर्था न तु विज्ञेया वार्षिकी नाष्टमासिकी ⁠।⁠।⁠ ३६ ⁠।⁠।</div>
<div class="class_55">‘काशिराजकन्ये! यदि भीष्मके विनाशके लिये तू प्रयत्न कर रही है और व्रतमें स्थित रहकर ही यदि तू अपना शरीर छोड़ेगी तो शुभे! तुझे टेढ़ी-मेढ़ी नदी होना पड़ेगा। केवल बरसातमें ही तेरे भीतर जल दिखायी देगा। तेरे भीतर तीर्थ या स्नानकी सुविधा बड़ी कठिनाईसे होगी। तू केवल बरसातकी नदी समझी जायगी। शेष आठ महीनोंमें तेरा पता नहीं लगेगा ⁠।⁠।</div>
<div class="class_54">भीमग्राहवती घोरा सर्वभूतभयङ्करी ⁠।</div>
<div class="class_54">एवमुक्त्वा ततो राजन् काशिकन्यां न्यवर्तत ⁠।⁠।⁠ ३७ ⁠।⁠।</div>
<div class="class_54">माता मम महाभागा स्मयमानेव भाविनी ⁠।</div>
<div class="class_54">कदाचिदष्टमे मासि कदाचिद् दशमे तथा ⁠।</div>
<div class="class_54">न प्राश्नीतोदकमपि पुनः सा वरवर्णिनी ⁠।⁠।⁠ ३८ ⁠।⁠।</div>
<div class="class_55">‘बरसातमें भी भयंकर ग्राहोंसे भरी रहनेके कारण तू समस्त प्राणियोंके लिये अत्यन्त भयंकर और घोरस्वरूपा बनी रहेगी।’ राजन्! काशिराजकी कन्यासे ऐसा कहकर मेरी परम सौभाग्यशालिनी माता गंगा देवी मुसकराती हुई लौट गयीं। तदनन्तर वह सुन्दरी कन्या पुनः कठोर तपस्यामें प्रवृत्त हो कभी आठवें और कभी दसवें महीनेतक जल भी नहीं पीती थी ⁠।⁠।⁠ ३७-३८ ⁠।⁠।</div>
<div class="class_54">सा वत्सभूमिं कौरव्य तीर्थलोभात् ततस्ततः ⁠।</div>
<div class="class_54">पतिता परिधावन्ती पुनः काशिपतेः सुता ⁠।⁠।⁠ ३९ ⁠।⁠।</div>
<div class="class_55">कुरुनन्दन! काशिराजकी वह कन्या तीर्थसेवनके लोभसे वत्सदेशकी भूमिपर इधर-उधर दौड़ती फिरती थी ⁠।⁠।</div>
<div class="class_54">सा नदी वत्सभूम्यां तु प्रथिताम्बेति भारत ⁠।</div>
<div class="class_54">वार्षिकी ग्राहबहुला दुस्तीर्था कुटिला तथा ⁠।⁠।⁠ ४० ⁠।⁠।</div>
<div class="class_55">भारत! कुछ कालके पश्चात् वह वत्सदेशकी भूमिमें अम्बा नामसे प्रसिद्ध नदी हुई, जो केवल बरसातमें जलसे भरी रहती थी। उसमें बहुत-से ग्राह निवास करते थे। उसके भीतर उतरना और स्नान आदि तीर्थकृत्योंका सम्पादन बहुत ही कठिन था। वह नदी टेढ़ी-मेढ़ी होकर बहती थी ⁠।⁠।⁠ ४० ⁠।⁠।</div>
<div class="class_54">सा कन्या तपसा तेन देहार्धेन व्यजायत ⁠।</div>
<div class="class_54">नदी च राजन् वत्सेषु कन्या चैवाभवत् तदा ⁠।⁠।⁠ ४१ ⁠।⁠।</div>
<div class="class_55">राजन्! राजकन्या अम्बा उस तपस्याके प्रभावसे आधे शरीरसे तो अम्बा नामकी नदी हो गयी और आधे अंगसे वत्सदेशमें ही एक कन्या होकर प्रकट हुई ⁠।⁠।⁠ ४१ ⁠।⁠।</div>
<div class="class_87">इति श्रीमहाभारते उद्योगपर्वणि अम्बोपाख्यानपर्वणि अम्बातपस्यायां षडशीत्यधिकशततमोऽध्यायः ⁠।⁠।⁠ १८६ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें अम्बाका तपस्याविषयक एक सौ छियासीवाँ अध्याय पूरा हुआ ⁠।⁠।⁠ १८६ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
