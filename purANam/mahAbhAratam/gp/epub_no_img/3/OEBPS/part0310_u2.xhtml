<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0310</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47585" class="class_92">षट्सप्ततितमोऽध्यायः</div>
<div class="class_93">धृतराष्ट्रकी चिन्ता</div>
<div class="class_86">धृतराष्ट्र उवाच</div>
<div class="class_54">एवं बहुगुणं सैन्यमेवं बहुविधं पुरा ⁠।</div>
<div class="class_54">व्यूढमेवं यथाशास्त्रममोघं चैव संजय ⁠।⁠।⁠ १ ⁠।⁠।</div>
<div class="class_55"><span class="class_60">धृतराष्ट्र बोले—</span>संजय! इस प्रकार हमारी सेना अनेक गुणोंसे सम्पन्न है। अनेक अंगोंसे युक्त और अनेक प्रकारसे संगठित है तथा शास्त्रीय विधिसे उसकी व्यूहरचना की गयी है। अतः वह अमोघ (विजय पानेमें विफल न होनेवाली) है ⁠।⁠।⁠ १ ⁠।⁠।</div>
<div class="class_54">हृष्टमस्माकमत्यन्तमभिकामं च नः सदा ⁠।</div>
<div class="class_54">प्रह्वमव्यसनोपेतं पुरस्ताद् दृष्टविक्रमम् ⁠।⁠।⁠ २ ⁠।⁠।</div>
<div class="class_55">हमारी यह सेना हमलोगोंपर सदा प्रसन्न और अनुरक्त रहनेवाली है। हमारे प्रति सर्वदा विनीतभाव रखती आयी है। यह किसी भी व्यसनमें नहीं फँसी है। पूर्वकालमें इसका पराक्रम देखा जा चुका है ⁠।⁠।⁠ २ ⁠।⁠।</div>
<div class="class_54">नातिवृद्धमबालं च न कृशं न च पीवरम् ⁠।</div>
<div class="class_54">लघुवृत्तायतप्रायं सारयोधमनामयम् ⁠।⁠।⁠ ३ ⁠।⁠।</div>
<div class="class_55">इसमें न कोई अत्यन्त बूढ़ा है, न बालक है, न अत्यन्त दुबला है और न अत्यन्त मोटा ही है। इसमें शीघ्र कार्य करनेवाले, प्रायः ऊँचे कदके लोग हैं। इस सेनाका प्रत्येक सैनिक सारवान् योद्धा और नीरोग है ⁠।⁠।</div>
<div class="class_54">आत्तसंनाहशस्त्रं च बहुशस्त्रपरिग्रहम् ⁠।</div>
<div class="class_54">असियुद्धे नियुद्धे च गदायुद्धे च कोविदम् ⁠।⁠।⁠ ४ ⁠।⁠।</div>
<div class="class_55">यहाँ सबने कवच एवं अस्त्र-शस्त्र धारण कर रखा है। अनेक प्रकारके बहुसंख्यक शस्त्रोंका संग्रह किया गया है। यहाँका एक-एक योद्धा खड्‌गयुद्ध, मल्लयुद्ध और गदायुद्धमें कुशल है ⁠।⁠।⁠ ४ ⁠।⁠।</div>
<div class="class_54">प्रासर्ष्टितोमरेष्वाजौ परिघेष्वायसेषु च ⁠।</div>
<div class="class_54">भिन्दिपालेषु शक्तीषु मुसलेषु च सर्वशः ⁠।⁠।⁠ ५ ⁠।⁠।</div>
<div class="class_54">कम्पनेषु च चापेषु कणपेषु च सर्वशः ⁠।</div>
<div class="class_54">क्षेपणीयेषु चित्रेषु मुष्टियुद्धेषु च क्षमम् ⁠।⁠।⁠ ६ ⁠।⁠।</div>
<div class="class_55">ये सैनिक प्रास, ऋष्टि, तोमर, लोहमय परिघ, भिन्दिपाल, शक्ति, मुसल, कम्पन, चाप तथा कणप आदि दूसरोंपर चलानेयोग्य विचित्र अस्त्रोंका युद्धमें प्रयोग करनेकी कलामें कुशल तथा मुष्टियुद्धमें भी सब प्रकारसे समर्थ हैं ⁠।⁠।⁠ ५-६ ⁠।⁠।</div>
<div class="class_54">अपरोक्षं च विद्यासु व्यायामे च कृतश्रमम् ⁠।</div>
<div class="class_54">शस्त्रग्रहणविद्यासु सर्वासु परिनिष्ठितम् ⁠।⁠।⁠ ७ ⁠।⁠।</div>
<div class="class_55">हमारी इस सेनाको धनुर्वेदका प्रत्यक्ष अनुभव प्राप्त है। इसके सैनिकोंने व्यायाम (अस्त्र-शस्त्रोंके अभ्यास)-में भी अधिक परिश्रम किया है। ये शस्त्रग्रहणसे सम्बन्ध रखनेवाली सभी विद्याओंमें पारंगत हैं ⁠।⁠।⁠ ७ ⁠।⁠।</div>
<div class="class_54">आरोहे पर्यवस्कन्दे सरणे सान्तप्लुते ⁠।</div>
<div class="class_54">सम्यक् प्रहरणे याने व्यपयाने च कोविदम् ⁠।⁠।⁠ ८ ⁠।⁠।</div>
<div class="class_55">ये हाथी, घोड़े आदि सवारियोंपर चढ़ने, उतरने, आगे बढ़ने, बीचमें ही कूद पड़ने, अच्छी तरह प्रहार करने, चढ़ाई करने और पीछे हटनेमें भी प्रवीण हैं ⁠।⁠।</div>
<div class="class_54">नागाश्वरथयानेषु बहुशः सुपरीक्षितम् ⁠।</div>
<div class="class_54">परीक्ष्य च यथान्यायं वेतनेनोपपादितम् ⁠।⁠।⁠ ९ ⁠।⁠।</div>
<div class="class_55">हाथी, घोड़े, रथ आदिकी सवारियोंद्वारा रणयात्रा करनेमें इस सेनाकी अनेक प्रकार परीक्षा की जा चुकी है। परीक्षा करके प्रत्येक सैनिकको उसकी योग्यताके अनुकूल यथोचित वेतन दे दिया गया है ⁠।⁠।⁠ ९ ⁠।⁠।</div>
<div class="class_54">न गोष्ठ्या नोपकारेण न च बन्धुनिमित्ततः ⁠।</div>
<div class="class_54">न सौहृदबलैर्वापि नाकुलीनपरिग्रहैः ⁠।⁠।⁠ १० ⁠।⁠।</div>
<div class="class_55">इनमेंसे किसीको मित्रोंकी गोष्ठीसे लाकर, सामान्य उपकार करके, भाई-बन्धु होनेके कारण, सौहार्दवश अथवा बलप्रयोग करके सेनामें सम्मिलित नहीं किया गया है। जो कुलीन नहीं हैं, ऐसे लोगोंका भी इस सेनामें संग्रह नहीं हुआ है ⁠।⁠।⁠ १० ⁠।⁠।</div>
<div class="class_54">समृद्धजनमार्यं च तुष्टसम्बन्धिबान्धवम् ⁠।</div>
<div class="class_54">कृतोपकारभूयिष्ठं यशस्वि च मनस्वि च ⁠।⁠।⁠ ११ ⁠।⁠।</div>
<div class="class_55">हमारी सेनामें जो लोग हैं, वे सब समृद्धिशाली और श्रेष्ठ हैं। उनके सगे-सम्बन्धी, भाई-बन्धु भी संतुष्ट हैं। इन सबपर हमारी ओरसे विशेष उपकार किया गया है। ये सभी यशस्वी और मनस्वी हैं ⁠।⁠।⁠ ११ ⁠।⁠।</div>
<div class="class_54">स्वजनैस्तु नरैर्मुख्यैर्बहुशो दृष्टकर्मभिः ⁠।</div>
<div class="class_54">लोकपालोपमैस्तात पालितं लोकविश्रुतम् ⁠।⁠।⁠ १२ ⁠।⁠।</div>
<div class="class_55">तात! जिनके कार्य और व्यवहारको कई बार देखा गया है, ऐसे मुख्य-मुख्य स्वजनोंद्वारा, जो लोकपालके समान पराक्रमी हैं, इस सेनाका पालन-पोषण होता है। यह सम्पूर्ण जगत्‌में विख्यात है ⁠।⁠।⁠ १२ ⁠।⁠।</div>
<div class="class_54">बहुभिः क्षत्रियैर्गुप्तं पृथिव्यां लोकसम्मतैः ⁠।</div>
<div class="class_54">अस्मानभिगतैः कामात् सबलैः सपदानुगैः ⁠।⁠।⁠ १३ ⁠।⁠।</div>
<div class="class_55">जो अपने वीरताके लिये भूमण्डलमें विख्यात तथा लोकमें सम्मानित हैं, ऐसे बहुत-से क्षत्रिय अपनी इच्छासे ही सेना और सेवकोंके साथ हमारे पास आये हैं, उनके द्वारा यह कौरव-सेना सुरक्षित है ⁠।⁠।⁠ १३ ⁠।⁠।</div>
<div class="class_54">महोदधिमिवापूर्णमापगाभिः समन्ततः ⁠।</div>
<div class="class_54">अपक्षैः पक्षिसंकाशै रथैर्नागैश्च संवृतम् ⁠।⁠।⁠ १४ ⁠।⁠।</div>
<div class="class_55">हमारी यह सेना महासागरके समान सब ओरसे परिपूर्ण है। इसमें बिना पंखके ही पक्षियोंके समान तीव्र गतिसे चलनेवाले रथ और हाथी इस प्रकार आकर मिलते हैं, जैसे समुद्रमें सब ओरसे नदियाँ आकर गिरती हैं ⁠।⁠।</div>
<div class="class_54">नानायोधजलं भीमं वाहनोर्मितरङ्गिणम् ⁠।</div>
<div class="class_54">क्षेपण्यसिगदाशक्तिशरप्राससमाकुलम् ⁠।⁠।⁠ १५ ⁠।⁠।</div>
<div class="class_55">नाना प्रकारके योद्धा ही इस सैन्यसागरके जल हैं, वाहन ही उसमें उठती हुई छोटी-बड़ी तरंगें हैं। इसमें क्षेपणी, खड्ग, गदा, शक्ति, बाण और प्रास आदि अस्त्र-शस्त्र जल-जन्तुओंके समान भरे पड़े हैं ⁠।⁠।⁠ १५ ⁠।⁠।</div>
<div class="class_54">ध्वजभूषणसम्बाधं रत्नपट्टसुसंचितम् ⁠।</div>
<div class="class_54">परिधावद्भिरश्वैश्च वायुवेगविकम्पितम् ⁠।⁠।⁠ १६ ⁠।⁠।</div>
<div class="class_54">अपारमिव गर्जन्तं सागरप्रतिमं महत् ⁠।</div>
<div class="class_55">ध्वज और आभूषणोंसे भरी हुई यह सेना रत्नजटित पताकाओंसे व्याप्त है। दौड़ते हुए घोड़ोंसे जो इस सेनाका चंचल होना है, वही वायुवेगसे इस समुद्रका कम्पन है। सागरसदृश यह विशाल सेना देखनेमें अपार है और निरन्तर गर्जन करती रहती है ⁠।⁠।⁠ १६<img src="image_589.jpg" alt="" class="class_255"/> ⁠।⁠।</div>
<div class="class_54">द्रोणभीष्माभिसंगुप्तं गुप्तं च कृतवर्मणा ⁠।⁠।⁠ १७ ⁠।⁠।</div>
<div class="class_54">कृपदुःशासनाभ्यां च जयद्रथमुखैस्तथा ⁠।</div>
<div class="class_54">भगदत्तविकर्णाभ्यां द्रौणिसौबलबाह्लिकैः ⁠।⁠।⁠ १८ ⁠।⁠।</div>
<div class="class_54">गुप्तं प्रवीरैर्लोकैश्च सारवद्भिर्महात्मभिः ⁠।</div>
<div class="class_54">यदहन्यत संग्रामे दैवमत्र पुरातनम् ⁠।⁠।⁠ १९ ⁠।⁠।</div>
<div class="class_55">द्रोणाचार्य, भीष्म, कृतवर्मा, कृपाचार्य, दुःशासन, जयद्रथ, भगदत्त, विकर्ण, अश्वत्थामा, शकुनि तथा बाह्लिक आदि प्रमुख वीरों तथा अन्य शक्तिशाली महामनस्वी लोगोंद्वारा मेरी सेना सदा सुरक्षित रहती है। ऐसी सेना भी यदि संग्राममें मारी गयी तो इसमें हमलोगोंका पुरातन प्रारब्ध ही कारण है ⁠।⁠।⁠ १७—१९ ⁠।⁠।</div>
<div class="class_54">नैतादृशं समुद्योगं दृष्टवन्तो हि मानुषाः ⁠।</div>
<div class="class_54">ऋषयो वा महाभागाः पुराणा भुवि संजय ⁠।⁠।⁠ २० ⁠।⁠।</div>
<div class="class_55">संजय! इस भूतलपर इतनी बड़ी सेनाका जमाव मनुष्योंने कभी नहीं देखा होगा अथवा प्राचीन महाभाग ऋषियोंने भी नहीं देखा होगा ⁠।⁠।⁠ २० ⁠।⁠।</div>
<div class="class_54">ईदृशोऽपि बलौघस्तु संयुक्तः शस्त्रसम्पदा ⁠।</div>
<div class="class_54">वध्यते यत्र संग्रामे किमन्यद् भागधेयतः ⁠।⁠।⁠ २१ ⁠।⁠।</div>
<div class="class_55">इतना बड़ा सैन्यसमुदाय शस्त्रसम्पत्तिसे संयुक्त होनेपर भी यदि संग्राममें विनष्ट हो रहा है, तो इसमें भाग्यके सिवा और क्या कारण हो सकता है? ⁠।⁠।⁠ २१ ⁠।⁠।</div>
<div class="class_54">विपरीतमिदं सर्वं प्रतिभाति हि संजय ⁠।</div>
<div class="class_54">यत्रेदृशं बलं घोरं पाण्डवान्नातरद् रणे ⁠।⁠।⁠ २२ ⁠।⁠।</div>
<div class="class_55">संजय! यह सब कुछ मुझे विपरीत जान पड़ता है कि ऐसा भयंकर सैन्यसमूह भी वहाँ युद्धमें पाण्डवोंसे पार नहीं पा सका ⁠।⁠।⁠ २२ ⁠।⁠।</div>
<div class="class_54">पाण्डवार्थाय नियतं देवास्तत्र समागताः ⁠।</div>
<div class="class_54">युध्यन्ते मामकं सैन्यं यथावध्यत संजय ⁠।⁠।⁠ २३ ⁠।⁠।</div>
<div class="class_55">संजय! निश्चय ही पाण्डवोंके लिये देवता आकर मेरी सेनाके साथ युद्ध करते हैं, तभी तो वह प्रतिदिन मारी जा रही है ⁠।⁠।⁠ २३ ⁠।⁠।</div>
<div class="class_54">उक्तो हि विदुरेणाहं हितं पथ्यं च नित्यशः ⁠।</div>
<div class="class_54">न च जग्राह तन्मन्दः पुत्रो दुर्योधनो मम ⁠।⁠।⁠ २४ ⁠।⁠।</div>
<div class="class_54">तस्य मन्ये मतिः पूर्वं सर्वज्ञस्य महात्मनः ⁠।</div>
<div class="class_54">आसीद् यथागतं तात येन दृष्टमिदं पुरा ⁠।⁠।⁠ २५ ⁠।⁠।</div>
<div class="class_55">विदुरने नित्य ही हित और लाभकी बातें बतायीं; परंतु मेरे मूर्ख पुत्र दुर्योधनने नहीं माना। तात! मैं समझता हूँ, महात्मा विदुर सर्वज्ञ हैं। इसीलिये पहले ही उनकी बुद्धिमें ये सब बातें आ गयी थीं। आज जो कुछ प्राप्त हुआ है, यह पहले ही उनकी दृष्टिमें आ गया था ⁠।⁠।⁠ २४-२५ ⁠।⁠।</div>
<div class="class_54">अथवा भाव्यमेवं हि संजयैतेन सर्वथा ⁠।</div>
<div class="class_54">पुरा धात्रा यथा सृष्टं तत् तथा नैतदन्यथा ⁠।⁠।⁠ २६ ⁠।⁠।</div>
<div class="class_55">संजय! अथवा यह सब प्रकारसे ऐसा ही होनेवाला था। विधाताने जो पहलेसे रच रखा है, वह उसी रूपमें होता है, उसे कोई बदल नहीं सकता ⁠।⁠।⁠ २६ ⁠।⁠।</div>
<div class="class_87">इति श्रीमहाभारते भीष्मपर्वणि भीष्मवधपर्वणि धृतराष्ट्रचिन्तायां षट्‌सप्ततितमोऽध्यायः ⁠।⁠।⁠ ७६ ⁠।⁠।</div>
<div class="class_88">इस प्रकार श्रीमहाभारत भीष्मपर्वके अन्तर्गत भीष्मवधपर्वमें धृतराष्ट्रकी चिन्ताविषयक छिहत्तरवाँ अध्याय पूरा हुआ ⁠।⁠।⁠ ७६ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
