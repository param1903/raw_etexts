<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0262</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg48749" class="class_297"><img src="image_30279.jpg" alt="" class="class_273"/></div>
<div class="class_298">अर्जुनके प्रति भगवान्‌का विराट्‌रूप-प्रदर्शन</div>
<div class="class_66">किरीटिनं गदिनं चक्रिणं च</div>
<div class="class_67">तेजोराशिं सर्वतो दीप्तिमन्तम् ⁠।</div>
<div class="class_244"><span class="class_60">पश्यामि त्वां दुर्निरीक्ष्यं</span><span id="LAzo2OEMRyafsq-ONvVTFg48480"></span><a href="part0262.xhtml#LAzo2OEMRyafsq-ONvVTFg48658" class="class_108">१</a><span class="class_60"> समन्ताद्</span></div>
<div class="class_219"><span class="class_60">दीप्तानलार्कद्युतिमप्रमेयम्</span><span id="LAzo2OEMRyafsq-ONvVTFg50369"></span><a href="part0262.xhtml#LAzo2OEMRyafsq-ONvVTFg50175" class="class_108">२</a><span class="class_60"> ⁠।⁠।⁠ १७ ⁠।⁠।</span></div>
<div class="class_68">आपको मैं मुकुटयुक्त, गदायुक्त और चक्रयुक्त तथा सब ओरसे प्रकाशमान तेजके पुंज, प्रज्वलित अग्नि और सूर्यके सदृश ज्योतियुक्त, कठिनतासे देखे जानेयोग्य और सब ओरसे अप्रमेयस्वरूप देखता हूँ ⁠।⁠।⁠ १७ ⁠।⁠।</div>
<div class="class_244"><span class="class_60">त्वमक्षरं परमं वेदितव्यं</span><span id="LAzo2OEMRyafsq-ONvVTFg50029"></span><a href="part0262.xhtml#LAzo2OEMRyafsq-ONvVTFg47659" class="class_108">३</a></div>
<div class="class_67">त्वमस्य विश्वस्य परं निधानम् ⁠।</div>
<div class="class_244"><span class="class_60">त्वमव्ययः शाश्वतधर्मगोप्ता</span><span id="LAzo2OEMRyafsq-ONvVTFg50425"></span><a href="part0262.xhtml#LAzo2OEMRyafsq-ONvVTFg48334" class="class_108">४</a></div>
<div class="class_67">सनातनस्त्वं पुरुषो मतो मे ⁠।⁠।⁠ १८ ⁠।⁠।</div>
<div class="class_68">आप ही जाननेयोग्य परम अक्षर अर्थात् परब्रह्म परमात्मा हैं, आप ही इस जगत्‌के परम आश्रय हैं, आप ही अनादि धर्मके रक्षक हैं और आप ही अविनाशी सनातन पुरुष हैं। ऐसा मेरा मत है<span id="LAzo2OEMRyafsq-ONvVTFg49113"></span><a href="part0262.xhtml#LAzo2OEMRyafsq-ONvVTFg49696" class="class_56">५</a> ⁠।⁠।⁠ १८ ⁠।⁠।</div>
<div class="class_244"><span class="class_60">अनादिमध्यान्तमनन्तवीर्य</span><span id="LAzo2OEMRyafsq-ONvVTFg50322"></span><a href="part0262.xhtml#LAzo2OEMRyafsq-ONvVTFg49759" class="class_108">६</a><span class="class_245"> </span><span id="LAzo2OEMRyafsq-ONvVTFg49582"></span><a href="part0262.xhtml#LAzo2OEMRyafsq-ONvVTFg49760" class="class_108">७</a><span class="class_60">-</span></div>
<div class="class_67">मनन्तबाहुं शशिसूर्यनेत्रम् ⁠।</div>
<div class="class_66">पश्यामि त्वां दीप्तहुताशवक्त्रं</div>
<div class="class_67">स्वतेजसा विश्वमिदं तपन्तम् ⁠।⁠।⁠ १९ ⁠।⁠।</div>
<div class="class_68">आपको आदि, अन्त और मध्यसे रहित, अनन्त सामर्थ्यसे युक्त, अनन्त भुजावाले,<span id="LAzo2OEMRyafsq-ONvVTFg48616"></span><a href="part0262.xhtml#LAzo2OEMRyafsq-ONvVTFg48624" class="class_56">८</a> चन्द्र-सूर्यरूप नेत्रोंवाले,<span id="LAzo2OEMRyafsq-ONvVTFg48649"></span><a href="part0262.xhtml#LAzo2OEMRyafsq-ONvVTFg48625" class="class_56">९</a> प्रज्वलित अग्निरूप मुखवाले और अपने तेजसे इस जगत्‌को संतप्त करते हुए देखता हूँ ⁠।⁠।⁠ १९ ⁠।⁠।</div>
<div class="class_66">द्यावापृथिव्योरिदमन्तरं हि</div>
<div class="class_67">व्याप्तं त्वयैकेन दिशश्च सर्वाः ⁠।</div>
<div class="class_66">दृष्ट्वाद्‌भुतं रूपमुग्रं तवेदं</div>
<div class="class_219"><span class="class_60">लोकत्रयं प्रव्यथितं महात्मन्</span><span id="LAzo2OEMRyafsq-ONvVTFg49206"></span><a href="part0262.xhtml#LAzo2OEMRyafsq-ONvVTFg50347" class="class_108">१०</a><span class="class_60"> ⁠।⁠।⁠ २० ⁠।⁠।</span></div>
<div class="class_68">हे महात्मन्! यह स्वर्ग और पृथ्वीके बीचका सम्पूर्ण आकाश तथा सब दिशाएँ एक आपसे ही परिपूर्ण हैं एवं आपके इस अलौकिक और भयंकर रूपको देखकर तीनों लोक अति व्यथाको प्राप्त हो रहे हैं ⁠।⁠।⁠ २० ⁠।⁠।</div>
<div class="class_244"><span class="class_60">अमी</span><span id="LAzo2OEMRyafsq-ONvVTFg47821"></span><a href="part0262.xhtml#LAzo2OEMRyafsq-ONvVTFg49108" class="class_108">१</a><span class="class_60"> हि त्वां सुरसंघा विशन्ति</span></div>
<div class="class_67">केचिद् भीताः प्राञ्जलयो गृणन्ति ⁠।</div>
<div class="class_66">स्वस्तीत्युक्त्वा महर्षिसिद्धसंघाः</div>
<div class="class_67">स्तुवन्ति त्वां स्तुतिभिः पुष्कलाभिः ⁠।⁠।⁠ २१ ⁠।⁠।</div>
<div class="class_68">वे ही देवताओंके समूह आपमें प्रवेश करते हैं और कुछ भयभीत होकर हाथ जोड़े आपके नाम और गुणोंका उच्चारण करते हैं<span id="LAzo2OEMRyafsq-ONvVTFg49929"></span><a href="part0262.xhtml#LAzo2OEMRyafsq-ONvVTFg48949" class="class_56">२</a> तथा महर्षि और सिद्धोंके समुदाय ‘कल्याण हो’ ऐसा कहकर उत्तम-उत्तम स्तोत्रोंद्वारा आपकी स्तुति करते हैं<span id="LAzo2OEMRyafsq-ONvVTFg49737"></span><a href="part0262.xhtml#LAzo2OEMRyafsq-ONvVTFg48950" class="class_56">३</a> ⁠।⁠।⁠ २१ ⁠।⁠।</div>
<div class="class_66">रुद्रादित्या वसवो ये च साध्या</div>
<div class="class_219"><span class="class_60">विश्वेऽश्विनौ मरुतश्चोष्मपाश्च</span><span id="LAzo2OEMRyafsq-ONvVTFg48728"></span><a href="part0262.xhtml#LAzo2OEMRyafsq-ONvVTFg48544" class="class_108">४</a><span class="class_60"> ⁠।</span></div>
<div class="class_244"><span class="class_60">गन्धर्वयक्षासुरसिद्धसंघा</span><span id="LAzo2OEMRyafsq-ONvVTFg48801"></span><a href="part0262.xhtml#LAzo2OEMRyafsq-ONvVTFg49352" class="class_108">५</a></div>
<div class="class_67">वीक्षन्ते त्वां विस्मिताश्चैव सर्वे ⁠।⁠।⁠ २२ ⁠।⁠।</div>
<div class="class_68">जो ग्यारह रुद्र और बारह आदित्य तथा आठ वसु, साध्यगण, विश्वेदेव, अश्विनीकुमार तथा मरुद्‌गण<span id="LAzo2OEMRyafsq-ONvVTFg49102"></span><a href="part0262.xhtml#LAzo2OEMRyafsq-ONvVTFg48821" class="class_56">६</a> और पितरोंका समुदाय तथा गन्धर्व, यक्ष, राक्षस और सिद्धोंके समुदाय हैं, वे सब ही विस्मित होकर आपको देखते हैं ⁠।⁠।</div>
<div class="class_66">रूपं महत् ते बहुवक्त्रनेत्रं</div>
<div class="class_67">महाबाहो बहुबाहूरुपादम् ⁠।</div>
<div class="class_66">बहूदरं बहुदंष्ट्राकरालं</div>
<div class="class_67">दृष्ट्वा लोकाः प्रव्यथितास्तथाहम् ⁠।⁠।⁠ २३ ⁠।⁠।</div>
<div class="class_68">हे महाबाहो! आपके बहुत मुख और नेत्रोंवाले, बहुत हाथ, जंघा और पैरोंवाले, बहुत उदरोंवाले और बहुत-सी दाढ़ोंके कारण अत्यन्त विकराल महान् रूपको देखकर सब लोग व्याकुल हो रहे हैं तथा मैं भी व्याकुल हो रहा हूँ ⁠।⁠।⁠ २३ ⁠।⁠।</div>
<div class="class_66">नभःस्पृशं दीप्तमनेकवर्णं</div>
<div class="class_67">व्यात्ताननं दीप्तविशालनेत्रम् ⁠।</div>
<div class="class_66">दृष्ट्वा हि त्वां प्रव्यथितान्तरात्मा</div>
<div class="class_219"><span class="class_60">धृतिं न विन्दामि शमं च विष्णो</span><span id="LAzo2OEMRyafsq-ONvVTFg50127"></span><a href="part0262.xhtml#LAzo2OEMRyafsq-ONvVTFg47766" class="class_108">१</a><span class="class_60"> ⁠।⁠।⁠ २४ ⁠।⁠।</span></div>
<div class="class_68">क्योंकि हे विष्णो! आकाशको स्पर्श करनेवाले, देदीप्यमान, अनेक वर्णोंसे युक्त तथा फैलाये हुए मुख और प्रकाशमान विशाल नेत्रोंसे युक्त आपको देखकर भयभीत अन्तःकरणवाला मैं धीरज और शान्ति नहीं पाता हूँ ⁠।⁠।</div>
<div class="class_66">दंष्ट्राकरालानि च ते मुखानि</div>
<div class="class_67">दृष्ट्वैव कालानलसंनिभानि ⁠।</div>
<div class="class_66">दिशो न जाने न लभे न शर्म</div>
<div class="class_67">प्रसीद देवेश जगन्निवास ⁠।⁠।⁠ २५ ⁠।⁠।</div>
<div class="class_68">दाढ़ोंके कारण विकराल और प्रलयकालकी अग्निके समान प्रज्वलित आपके मुखोंको देखकर मैं दिशाओंको नहीं जानता हूँ और सुख भी नहीं पाता हूँ। इसलिये हे देवेश! हे जगन्निवास! आप प्रसन्न हों<span id="LAzo2OEMRyafsq-ONvVTFg49219"></span><a href="part0262.xhtml#LAzo2OEMRyafsq-ONvVTFg49928" class="class_56">२</a> ⁠।⁠।⁠ २५ ⁠।⁠।</div>
<div class="class_66">अमी च त्वां धृतराष्ट्रस्य पुत्राः</div>
<div class="class_67">सर्वे सहैवावनिपालसंघैः ⁠।</div>
<div class="class_244"><span class="class_60">भीष्मो द्रोणः सूतपुत्रस्तथासौ</span><span id="LAzo2OEMRyafsq-ONvVTFg48479"></span><a href="part0262.xhtml#LAzo2OEMRyafsq-ONvVTFg49050" class="class_108">३</a></div>
<div class="class_67">सहास्मदीयैरपि योधमुख्यैः ⁠।⁠।⁠ २६ ⁠।⁠।</div>
<div class="class_66">वक्त्राणि ते त्वरमाणा विशन्ति</div>
<div class="class_67">दंष्ट्राकरालानि भयानकानि ⁠।</div>
<div class="class_66">केचिद् विलग्ना दशनान्तरेषु</div>
<div class="class_67">संदृश्यन्ते चूर्णितैरुत्तमाङ्गैः ⁠।⁠।⁠ २७ ⁠।⁠।</div>
<div class="class_68">वे सभी धृतराष्ट्रके पुत्र राजाओंके समुदाय-सहित आपमें प्रवेश कर रहे हैं<span id="LAzo2OEMRyafsq-ONvVTFg48501"></span><a href="part0262.xhtml#LAzo2OEMRyafsq-ONvVTFg49119" class="class_56">४</a> और भीष्मपितामह, द्रोणाचार्य<span id="LAzo2OEMRyafsq-ONvVTFg48461"></span><a href="part0262.xhtml#LAzo2OEMRyafsq-ONvVTFg49120" class="class_56">५</a> तथा वह कर्ण और हमारे पक्षके भी प्रधान योद्धाओंके सहित सब-के-सब आपके दाढ़ोंके कारण विकराल भयानक मुखोंमें बड़े वेगसे दौड़ते हुए प्रवेश कर रहे हैं और कई एक चूर्ण हुए सिरोंसहित आपके दाँतोंके बीचमें लगे हुए दीख रहे हैं ⁠।⁠।⁠ २६-२७ ⁠।⁠।</div>
<div class="class_66">यथा नदीनां बहवोऽम्बुवेगाः</div>
<div class="class_67">समुद्रमेवाभिमुखा द्रवन्ति ⁠।</div>
<div class="class_66">तथा तवामी नरलोकवीरा</div>
<div class="class_67">विशन्ति वक्त्राण्यभिविज्वलन्ति ⁠।⁠।⁠ २८ ⁠।⁠।</div>
<div class="class_68">जैसे नदियोंके बहुत-से जलके प्रवाह स्वाभाविक ही समुद्रके ही सम्मुख दौड़ते हैं अर्थात् समुद्रमें प्रवेश करते हैं, वैसे ही वे नरलोकके वीर भी आपके प्रज्वलित मुखोंमें प्रवेश कर रहे हैं<span id="LAzo2OEMRyafsq-ONvVTFg48129"></span><a href="part0262.xhtml#LAzo2OEMRyafsq-ONvVTFg49683" class="class_56">१</a> ⁠।⁠।⁠ २८ ⁠।⁠।</div>
<div class="class_66">यथा प्रदीप्तं ज्वलनं पतङ्गा</div>
<div class="class_67">विशन्ति नाशाय समृद्धवेगाः ⁠।</div>
<div class="class_66">तथैव नाशाय विशन्ति लोका-</div>
<div class="class_67">स्तवापि वक्त्राणि समृद्धवेगाः ⁠।⁠।⁠ २९ ⁠।⁠।</div>
<div class="class_68">जैसे पतंग मोहवश नष्ट होनेके लिये प्रज्वलित अग्निमें अतिवेगसे दौड़ते हुए प्रवेश करते हैं, वैसे ही ये सब लोग भी अपने नाशके लिये आपके मुखोंमें अतिवेगसे दौड़ते हुए प्रवेश कर रहे हैं<span id="LAzo2OEMRyafsq-ONvVTFg50084"></span><a href="part0262.xhtml#LAzo2OEMRyafsq-ONvVTFg49495" class="class_56">२</a> ⁠।⁠।⁠ २९ ⁠।⁠।</div>
<div class="class_66">लेलिह्यसे ग्रसमानः समन्ता-</div>
<div class="class_67">ल्लोकान् समग्रान् वदनैर्ज्वलद्भिः ⁠।</div>
<div class="class_66">तेजोभिरापूर्य जगत् समग्रं</div>
<div class="class_67">भासस्तवोग्राः प्रतपन्ति विष्णो ⁠।⁠।⁠ ३० ⁠।⁠।</div>
<div class="class_68">आप उन सम्पूर्ण लोकोंको प्रज्वलित मुखोंद्वारा ग्रास करते हुए सब ओरसे बार-बार चाट रहे हैं। हे विष्णो! आपका उग्र प्रकाश सम्पूर्ण जगत्‌को तेजके द्वारा परिपूर्ण करके तपा रहा है ⁠।⁠।⁠ ३० ⁠।⁠।</div>
<div class="class_68">सम्बन्ध—<span class="class_263">अर्जुनने तीसरे और चौथे श्लोकोंमें भगवान्‌से अपने ऐश्वर्यमय रूपका दर्शन करानेके लिये प्रार्थना की थी, उसीके अनुसार भगवान्‌ने अपना विश्वरूप अर्जुनको दिखलाया; परंतु भगवान्‌के इस भयानक उग्ररूपको देखकर अर्जुन बहुत डर गये और उनके मनमें इस बातके जाननेकी इच्छा उत्पन्न हो गयी कि ये श्रीकृष्ण वस्तुतः कौन हैं तथा इस महान् उग्र स्वरूपके द्वारा अब ये क्या करना चाहते हैं। इसीलिये वे भगवान्‌से पूछ रहे हैं</span>—</div>
<div class="class_66">आख्याहि मे को भवानुग्ररूपो</div>
<div class="class_67">नमोऽस्तु ते देववर प्रसीद ⁠।</div>
<div class="class_66">विज्ञातुमिच्छामि भवन्तमाद्यं</div>
<div class="class_67">न हि प्रजानामि तव प्रवृत्तिम् ⁠।⁠।⁠ ३१ ⁠।⁠।</div>
<div class="class_68">मुझे बतलाइये कि आप उग्ररूपवाले कौन हैं? हे देवोंमें श्रेष्ठ! आपको नमस्कार हो। आप प्रसन्न होइये। आदिपुरुष आपको मैं विशेषरूपसे जानना चाहता हूँ, क्योंकि मैं आपकी प्रवृत्तिको नहीं जानता<span id="LAzo2OEMRyafsq-ONvVTFg48620"></span><a href="part0262.xhtml#LAzo2OEMRyafsq-ONvVTFg50074" class="class_56">३</a> ⁠।⁠।⁠ ३१ ⁠।⁠।</div>
<div class="class_68">सम्बन्ध—<span class="class_263">इस प्रकार अर्जुनके पूछनेपर भगवान् अपने उग्ररूप धारण करनेका कारण बतलाते हुए प्रश्नानुसार उत्तर देते हैं</span>—</div>
<div class="class_69">श्रीभगवानुवाच</div>
<div class="class_66">कालोऽस्मि लोकक्षयकृत्प्रवृद्धो</div>
<div class="class_67">लोकान् समाहर्तुमिह प्रवृत्तः ⁠।</div>
<div class="class_66">ऋतेऽपि त्वां न भविष्यन्ति सर्वे</div>
<div class="class_67">येऽवस्थिताः प्रत्यनीकेषु योधाः ⁠।⁠।⁠ ३२ ⁠।⁠।</div>
<div class="class_68"><span class="class_60">श्रीभगवान् बोले—</span>मैं लोकोंका नाश करनेवाला बढ़ा हुआ महाकाल हूँ।<span id="LAzo2OEMRyafsq-ONvVTFg48778"></span><a href="part0262.xhtml#LAzo2OEMRyafsq-ONvVTFg48834" class="class_56">१</a> इस समय इन लोकोंको नष्ट करनेके लिये प्रवृत्त हुआ हूँ।<span id="LAzo2OEMRyafsq-ONvVTFg49693"></span><a href="part0262.xhtml#LAzo2OEMRyafsq-ONvVTFg48835" class="class_56">२</a> इसलिये जो प्रतिपक्षियोंकी सेनामें स्थित योद्धालोग हैं, वे सब तेरे बिना भी नहीं रहेंगे अर्थात् तेरे युद्ध न करनेपर भी इन सबका नाश हो जायगा<span id="LAzo2OEMRyafsq-ONvVTFg48119"></span><a href="part0262.xhtml#LAzo2OEMRyafsq-ONvVTFg48836" class="class_56">३</a> ⁠।⁠।⁠ ३२ ⁠।⁠।</div>
<div class="class_68">सम्बन्ध—<span class="class_263">इस प्रकार अर्जुनके प्रश्नका उत्तर देकर अब भगवान् दो श्लोकोंद्वारा युद्ध करनेमें सब प्रकारसे लाभ दिखलाकर अर्जुनको युद्धके लिये उत्साहित करते हुए आज्ञा देते हैं</span>—</div>
<div class="class_244"><span class="class_60">तस्मात् त्वमुत्तिष्ठ</span><span id="LAzo2OEMRyafsq-ONvVTFg49717"></span><a href="part0262.xhtml#LAzo2OEMRyafsq-ONvVTFg48100" class="class_108">४</a><span class="class_60"> यशो लभस्व</span></div>
<div class="class_67">जित्वा शत्रून् भुङ्क्ष्व राज्यं समृद्धम् ⁠।</div>
<div class="class_66">मयैवैते निहताः पूर्वमेव</div>
<div class="class_67">निमित्तमात्रं भव सव्यसाचिन् ⁠।⁠।⁠ ३३ ⁠।⁠।</div>
<div class="class_68">अतएव तू उठ! यश प्राप्त कर और शत्रुओंको जीतकर धन-धान्यसे सम्पन्न राज्यको भोग।<span id="LAzo2OEMRyafsq-ONvVTFg50102"></span><a href="part0262.xhtml#LAzo2OEMRyafsq-ONvVTFg50017" class="class_56">५</a> ये सब शूरवीर पहलेहीसे मेरे ही द्वारा मारे हुए हैं। हे सव्यसाचिन्! तू तो केवल निमित्तमात्र बन जा<span id="LAzo2OEMRyafsq-ONvVTFg50235"></span><a href="part0262.xhtml#LAzo2OEMRyafsq-ONvVTFg50018" class="class_56">६</a> ⁠।⁠।⁠ ३३ ⁠।⁠।</div>
<div class="class_66">द्रोणं च भीष्मं च जयद्रथं च</div>
<div class="class_67">कर्णं तथान्यानपि योधवीरान् ⁠।</div>
<div class="class_66">मया हतांस्त्वं जहि मा व्यथिष्ठा</div>
<div class="class_67">युध्यस्व जेतासि रणे सपत्नान् ⁠।⁠।⁠ ३४ ⁠।⁠।</div>
<div class="class_68">द्रोणाचार्य और भीष्मपितामह तथा जयद्रथ और कर्ण तथा और भी बहुत-से मेरे द्वारा मारे हुए शूरवीर योद्धाओंको तू मार।<span id="LAzo2OEMRyafsq-ONvVTFg49213"></span><a href="part0262.xhtml#LAzo2OEMRyafsq-ONvVTFg49229" class="class_56">१</a> भय मत कर।<span id="LAzo2OEMRyafsq-ONvVTFg49184"></span><a href="part0262.xhtml#LAzo2OEMRyafsq-ONvVTFg49230" class="class_56">२</a> निस्संदेह तू युद्धमें वैरियोंको जीतेगा। इसलिये युद्ध कर<span id="LAzo2OEMRyafsq-ONvVTFg49372"></span><a href="part0262.xhtml#LAzo2OEMRyafsq-ONvVTFg49231" class="class_56">३</a> ⁠।⁠।⁠ ३४ ⁠।⁠।</div>
<div class="class_68">सम्बन्ध—<span class="class_263">इस प्रकार भगवान्‌के मुखसे सब बातें सुननेके बाद अर्जुनकी कैसी परिस्थिति हुई और उन्होंने क्या किया—इस जिज्ञासापर संजय कहते हैं</span>—</div>
<div class="class_69">संजय उवाच</div>
<div class="class_66">एतच्छ्रुत्वा वचनं केशवस्य</div>
<div class="class_219"><span class="class_60">कृताञ्जलिर्वेपमानः किरीटी</span><span id="LAzo2OEMRyafsq-ONvVTFg48740"></span><a href="part0262.xhtml#LAzo2OEMRyafsq-ONvVTFg49382" class="class_108">४</a><span class="class_60"> ⁠।</span></div>
<div class="class_66">नमस्कृत्वा भूय एवाह कृष्णं</div>
<div class="class_67">सगद्‌गदं भीतभीतः प्रणम्य ⁠।⁠।⁠ ३५ ⁠।⁠।</div>
<div class="class_68"><span class="class_60">संजय बोले—</span>केशव भगवान्‌के इस वचनको सुनकर मुकुटधारी अर्जुन हाथ जोड़कर काँपता हुआ<span id="LAzo2OEMRyafsq-ONvVTFg50071"></span><a href="part0262.xhtml#LAzo2OEMRyafsq-ONvVTFg48822" class="class_56">५</a> नमस्कार करके, फिर भी अत्यन्त भयभीत होकर प्रणाम करके<span id="LAzo2OEMRyafsq-ONvVTFg48869"></span><a href="part0262.xhtml#LAzo2OEMRyafsq-ONvVTFg48823" class="class_56">१</a> भगवान् श्रीकृष्णके प्रति गद्‌गद वाणीसे बोला<span id="LAzo2OEMRyafsq-ONvVTFg49753"></span><a href="part0262.xhtml#LAzo2OEMRyafsq-ONvVTFg48824" class="class_56">२</a> ⁠।⁠।⁠ ३५ ⁠।⁠।</div>
<div class="class_68">सम्बन्ध—<span class="class_263">अब छत्तीसवेंसे छियालीसवें श्लोकतक अर्जुन भगवान्‌के स्तवन, नमस्कार और क्षमायाचना-सहित प्रार्थना करते हैं</span>—</div>
<div class="class_69">अर्जुन उवाच</div>
<div class="class_66">स्थाने हृषीकेश तव प्रकीर्त्या</div>
<div class="class_67">जगत् प्रहृष्यत्यनुरज्यते च ⁠।</div>
<div class="class_66">रक्षांसि भीतानि दिशो द्रवन्ति</div>
<div class="class_67">सर्वे नमस्यन्ति च सिद्धसंघाः ⁠।⁠।⁠ ३६ ⁠।⁠।</div>
<div class="class_68"><span class="class_60">अर्जुन बोले—</span>हे अन्तर्यामिन्! यह योग्य ही है कि आपके नाम, गुण और प्रभावके कीर्तनसे जगत् अति हर्षित हो रहा है और अनुरागको भी प्राप्त हो रहा है तथा भयभीत राक्षसलोग दिशाओंमें भाग रहे हैं और सब सिद्धगणोंके समुदाय नमस्कार कर रहे हैं<span id="LAzo2OEMRyafsq-ONvVTFg48007"></span><a href="part0262.xhtml#LAzo2OEMRyafsq-ONvVTFg49176" class="class_56">३</a> ⁠।⁠।⁠ ३६ ⁠।⁠।</div>
<div class="class_66">कस्माच्च ते न नमेरन् महात्मन्</div>
<div class="class_67">गरीयसे ब्रह्मणोऽप्यादिकर्त्रे ⁠।</div>
<div class="class_66">अनन्त देवेश जगन्निवास</div>
<div class="class_67">त्वमक्षरं सदसत्तत्परं यत् ⁠।⁠।⁠ ३७ ⁠।⁠।</div>
<div class="class_68">हे महात्मन्! ब्रह्माके भी आदिकर्ता और सबसे बड़े आपके लिये वे कैसे नमस्कार न करें; क्योंकि हे अनन्त! हे देवेश! हे जगन्निवास!<span id="LAzo2OEMRyafsq-ONvVTFg47762"></span><a href="part0262.xhtml#LAzo2OEMRyafsq-ONvVTFg48427" class="class_56">४</a> जो सत्, असत् और उनसे परे अक्षर अर्थात् सच्चिदानन्दघन ब्रह्म है, वह आप ही हैं<span id="LAzo2OEMRyafsq-ONvVTFg48445"></span><a href="part0262.xhtml#LAzo2OEMRyafsq-ONvVTFg48428" class="class_56">५</a> ⁠।⁠।⁠ ३७ ⁠।⁠।</div>
<div class="class_66">त्वमादिदेवः पुरुषः पुराण-</div>
<div class="class_67">स्त्वमस्य विश्वस्य परं निधानम् ⁠।</div>
<div class="class_66">वेत्तासि वेद्यं च परं च धाम</div>
<div class="class_67">त्वया ततं विश्वमनन्तरूप ⁠।⁠।⁠ ३८ ⁠।⁠।</div>
<div class="class_68">आप आदिदेव और सनातन पुरुष हैं, आप इस जगत्‌के परम आश्रय और जाननेवाले<span id="LAzo2OEMRyafsq-ONvVTFg49447"></span><a href="part0262.xhtml#LAzo2OEMRyafsq-ONvVTFg48297" class="class_56">६</a> तथा जाननेयोग्य<span id="LAzo2OEMRyafsq-ONvVTFg48254"></span><a href="part0262.xhtml#LAzo2OEMRyafsq-ONvVTFg48298" class="class_56">७</a> और परम धाम<span id="LAzo2OEMRyafsq-ONvVTFg47652"></span><a href="part0262.xhtml#LAzo2OEMRyafsq-ONvVTFg48299" class="class_56">१</a> हैं। हे अनन्तरूप<span id="LAzo2OEMRyafsq-ONvVTFg47973"></span><a href="part0262.xhtml#LAzo2OEMRyafsq-ONvVTFg48300" class="class_56">२</a>! आपसे यह सब जगत् व्याप्त अर्थात् परिपूर्ण है<span id="LAzo2OEMRyafsq-ONvVTFg48342"></span><a href="part0262.xhtml#LAzo2OEMRyafsq-ONvVTFg48301" class="class_56">३</a> ⁠।⁠।⁠ ३८ ⁠।⁠।</div>
<div class="class_66">वायुर्यमोऽग्निर्वरुणः शशाङ्कः</div>
<div class="class_219"><span class="class_60">प्रजापतिस्त्वं प्रपितामहश्च</span><span id="LAzo2OEMRyafsq-ONvVTFg50184"></span><a href="part0262.xhtml#LAzo2OEMRyafsq-ONvVTFg49647" class="class_108">४</a><span class="class_60"> ⁠।</span></div>
<div class="class_244"><span class="class_60">नमो नमस्तेऽस्तु सहस्रकृत्वः</span><span id="LAzo2OEMRyafsq-ONvVTFg47641"></span><a href="part0262.xhtml#LAzo2OEMRyafsq-ONvVTFg47694" class="class_108">५</a></div>
<div class="class_67">पुनश्च भूयोऽपि नमो नमस्ते ⁠।⁠।⁠ ३९ ⁠।⁠।</div>
<div class="class_68">आप वायु, यमराज, अग्नि, वरुण, चन्द्रमा, प्रजाके स्वामी ब्रह्मा और ब्रह्माके भी पिता हैं। आपके लिये हजारों बार नमस्कार! नमस्कार हो!! आपके लिये फिर भी बार-बार नमस्कार! नमस्कार!! ⁠।⁠।⁠ ३९ ⁠।⁠।</div>
<div class="class_66">नमः पुरस्तादथ पृष्ठतस्ते</div>
<div class="class_67">नमोऽस्तु ते सर्वत एव सर्व ⁠।</div>
<div class="class_66">अनन्तवीर्यामितविक्रमस्त्वं</div>
<div class="class_67">सर्वं समाप्नोषि ततोऽसि सर्वः ⁠।⁠।⁠ ४० ⁠।⁠।</div>
<div class="class_68">हे अनन्त सामर्थ्यवाले! आपके लिये आगेसे और पीछेसे भी नमस्कार! हे सर्वात्मन्! आपके लिये सब ओरसे ही नमस्कार हो;<span id="LAzo2OEMRyafsq-ONvVTFg47994"></span><a href="part0262.xhtml#LAzo2OEMRyafsq-ONvVTFg48607" class="class_56">६</a> क्योंकि अनन्त पराक्रमशाली आप सब संसारको व्याप्त किये हुए हैं, इससे आप ही सर्वरूप हैं<span id="LAzo2OEMRyafsq-ONvVTFg49482"></span><a href="part0262.xhtml#LAzo2OEMRyafsq-ONvVTFg48608" class="class_56">७</a> ⁠।⁠।⁠ ४० ⁠।⁠।</div>
<div class="class_68">सम्बन्ध—<span class="class_263">इस प्रकार भगवान्‌की स्तुति और प्रणाम करके अब भगवान्‌के गुण, रहस्य और माहात्म्यको यथार्थ न जाननेके कारण वाणी और क्रियाद्वारा किये गये अपराधोंको क्षमा करनेके लिये भगवान्‌से अर्जुन प्रार्थना करते हैं</span>—</div>
<div class="class_66">सखेति मत्वा प्रसभं यदुक्तं</div>
<div class="class_67">हे कृष्ण हे यादव हे सखेति ⁠।</div>
<div class="class_66">अजानता महिमानं तवेदं</div>
<div class="class_67">मया प्रमादात् प्रणयेन वापि ⁠।⁠।⁠ ४१ ⁠।⁠।</div>
<div class="class_244"><span class="class_60">यच्चावहासार्थमसत्कृतोऽसि</span><span id="LAzo2OEMRyafsq-ONvVTFg49442"></span><a href="part0262.xhtml#LAzo2OEMRyafsq-ONvVTFg48414" class="class_108">८</a></div>
<div class="class_67">विहारशय्यासनभोजनेषु ⁠।</div>
<div class="class_244"><span class="class_60">एकोऽथवाप्यच्युत</span><span id="LAzo2OEMRyafsq-ONvVTFg48912"></span><a href="part0262.xhtml#LAzo2OEMRyafsq-ONvVTFg48825" class="class_108">९</a><span class="class_60"> तत्समक्षं</span></div>
<div class="class_67">तत् क्षामये त्वामहमप्रमेयम् ⁠।⁠।⁠ ४२ ⁠।⁠।</div>
<div class="class_68">आपके इस प्रभावको न जानते हुए, आप मेरे सखा हैं ऐसा मानकर प्रेमसे अथवा प्रमादसे भी मैंने ‘हे कृष्ण!’ ‘हे यादव!’ ‘हे सखे!’ इस प्रकार जो कुछ बिना सोचे-समझे हठात् कहा है<span id="LAzo2OEMRyafsq-ONvVTFg49920"></span><a href="part0262.xhtml#LAzo2OEMRyafsq-ONvVTFg49499" class="class_56">१</a> और हे अच्युत! आप जो मेरे द्वारा विनोदके लिये विहार, शय्या, आसन और भोजनादिमें अकेले अथवा उन सखाओंके सामने भी अपमानित किये गये हैं—वह सब अपराध अप्रमेयस्वरूप अर्थात् अचिन्त्य प्रभाववाले आपसे मैं क्षमा करवाता हूँ<span id="LAzo2OEMRyafsq-ONvVTFg49330"></span><a href="part0262.xhtml#LAzo2OEMRyafsq-ONvVTFg49500" class="class_56">२</a> ⁠।⁠।⁠ ४१-४२ ⁠।⁠।</div>
<div class="class_66">पितासि लोकस्य चराचरस्य</div>
<div class="class_67">त्वमस्य पूज्यश्च गुरुर्गरीयान् ⁠।</div>
<div class="class_66">न त्वत्समोऽस्त्यभ्यधिकः कुतोऽन्यो</div>
<div class="class_67">लोकत्रयेऽप्यप्रतिमप्रभाव ⁠।⁠।⁠ ४३ ⁠।⁠।</div>
<div class="class_68">आप इस चराचर जगत्‌के पिता और सबसे बड़े गुरु एवं अति पूजनीय हैं,<span id="LAzo2OEMRyafsq-ONvVTFg50076"></span><a href="part0262.xhtml#LAzo2OEMRyafsq-ONvVTFg49413" class="class_56">३</a> हे अनुपम प्रभाव-वाले! तीनों लोकोंमें आपके समान भी दूसरा कोई नहीं है, फिर अधिक तो कैसे हो सकता है ⁠।⁠।⁠ ४३ ⁠।⁠।</div>
<div class="class_244"><span class="class_60">तस्मात्</span><span id="LAzo2OEMRyafsq-ONvVTFg48592"></span><a href="part0262.xhtml#LAzo2OEMRyafsq-ONvVTFg49814" class="class_108">४</a><span class="class_60"> प्रणम्य प्रणिधाय कायं</span></div>
<div class="class_67">प्रसादये त्वामहमीशमीड्यम् ⁠।</div>
<div class="class_66">पितेव पुत्रस्य सखेव सख्युः</div>
<div class="class_67">प्रियः प्रियायार्हसि देव सोढुम् ⁠।⁠।⁠ ४४ ⁠।⁠।</div>
<div class="class_68">अतएव हे प्रभो! मैं शरीरको भलीभाँति चरणोंमें निवेदित कर, प्रणाम करके, स्तुति करने-योग्य आप ईश्वरको प्रसन्न होनेके लिये प्रार्थना करता हूँ।<span id="LAzo2OEMRyafsq-ONvVTFg48595"></span><a href="part0262.xhtml#LAzo2OEMRyafsq-ONvVTFg48618" class="class_56">५</a> हे देव! पिता जैसे पुत्रके, सखा जैसे सखाके और पति जैसे प्रियतमा पत्नीके अपराध सहन करते हैं—वैसे ही आप भी मेरे अपराधको सहन करनेयोग्य हैं<span id="LAzo2OEMRyafsq-ONvVTFg49373"></span><a href="part0262.xhtml#LAzo2OEMRyafsq-ONvVTFg48619" class="class_56">१</a> ⁠।⁠।⁠ ४४ ⁠।⁠।</div>
<div class="class_68">सम्बन्ध—<span class="class_263">इस प्रकार भगवान्‌से अपने अपराधोंके लिये क्षमा-याचना करके अब अर्जुन दो श्लोकोंमें भगवान्‌से चतुर्भुजरूपका दर्शन करानेके लिये प्रार्थना करते हैं</span>—</div>
<div class="class_66">अदृष्टपूर्वं हृषितोऽस्मि दृष्ट्वा</div>
<div class="class_67">भयेन च प्रव्यथितं मनो मे ⁠।</div>
<div class="class_244"><span class="class_60">तदेव मे दर्शय देवरूपं</span><span id="LAzo2OEMRyafsq-ONvVTFg50053"></span><a href="part0262.xhtml#LAzo2OEMRyafsq-ONvVTFg48172" class="class_108">२</a></div>
<div class="class_67">प्रसीद देवेश जगन्निवास ⁠।⁠।⁠ ४५ ⁠।⁠।</div>
<div class="class_68">मैं पहले न देखे हुए आपके इस आश्चर्यमय रूपको देखकर हर्षित हो रहा हूँ और मेरा मन भयसे अति व्याकुल भी हो रहा है,<span id="LAzo2OEMRyafsq-ONvVTFg48947"></span><a href="part0262.xhtml#LAzo2OEMRyafsq-ONvVTFg49046" class="class_56">३</a> इसलिये आप उस अपने चतुर्भुज विष्णुरूपको ही मुझे दिखलाइये। हे देवेश! हे जगन्निवास! प्रसन्न होइये ⁠।⁠।⁠ ४५ ⁠।⁠।</div>
<div class="class_66">किरीटिनं गदिनं चक्रहस्त-</div>
<div class="class_67">मिच्छामि त्वां द्रष्टुमहं तथैव ⁠।</div>
<div class="class_66">तेनैव रूपेण चतुर्भुजेन</div>
<div class="class_219"><span class="class_60">सहस्रबाहो भव विश्वमूर्ते</span><span id="LAzo2OEMRyafsq-ONvVTFg48127"></span><a href="part0262.xhtml#LAzo2OEMRyafsq-ONvVTFg50172" class="class_108">४</a><span class="class_60"> ⁠।⁠।⁠ ४६ ⁠।⁠।</span></div>
<div class="class_68">मैं वैसे ही आपको मुकुट धारण किये हुए तथा गदा और चक्र हाथमें लिये हुए देखना चाहता हूँ,<span id="LAzo2OEMRyafsq-ONvVTFg49513"></span><a href="part0262.xhtml#LAzo2OEMRyafsq-ONvVTFg48117" class="class_56">५</a> इसलिये हे विश्वस्वरूप! हे सहस्रबाहो! आप उसी चतुर्भुजरूपसे प्रकट होइये<span id="LAzo2OEMRyafsq-ONvVTFg48554"></span><a href="part0262.xhtml#LAzo2OEMRyafsq-ONvVTFg48118" class="class_56">६</a> ⁠।⁠।⁠ ४६ ⁠।⁠।</div>
<div class="class_68">सम्बन्ध—<span class="class_263">अर्जुनकी प्रार्थनापर अब अगले दो श्लोकोंमें भगवान् अपने विश्वरूपकी महिमा और दुर्लभताका वर्णन करते हुए उनचासवें श्लोकमें अर्जुनको आश्वासन देकर चतुर्भुजरूप देखनेके लिये कहते हैं</span>—</div>
<div class="class_69">श्रीभगवानुवाच</div>
<div class="class_66">मया प्रसन्नेन तवार्जुनेदं</div>
<div class="class_67">रूपं परं दर्शितमात्मयोगात् ⁠।</div>
<div class="class_66">तेजोमयं विश्वमनन्तमाद्यं</div>
<div class="class_67">यन्मे त्वदन्येन न दृष्टपूर्वम् ⁠।⁠।⁠ ४७ ⁠।⁠।</div>
<div class="class_68"><span class="class_60">श्रीभगवान् बोले—</span>हे अर्जुन! अनुग्रहपूर्वक मैंने अपनी योगशक्तिके प्रभावसे<span id="LAzo2OEMRyafsq-ONvVTFg47891"></span><a href="part0262.xhtml#LAzo2OEMRyafsq-ONvVTFg48344" class="class_56">१</a> यह मेरा परम तेजोमय, सबका आदि और सीमारहित विराट् रूप तुझको दिखलाया है, जिसे तेरे अतिरिक्त दूसरे किसीने पहले नहीं देखा था<span id="LAzo2OEMRyafsq-ONvVTFg49703"></span><a href="part0262.xhtml#LAzo2OEMRyafsq-ONvVTFg48345" class="class_56">२</a> ⁠।⁠।⁠ ४७ ⁠।⁠।</div>
<div class="class_66">न वेदयज्ञाध्ययनैर्न दानै-</div>
<div class="class_67">र्न च क्रियाभिर्न तपोभिरुग्रैः ⁠।</div>
<div class="class_244"><span class="class_60">एवंरूपः शक्य अहं नृलोके</span><span id="LAzo2OEMRyafsq-ONvVTFg48375"></span><a href="part0262.xhtml#LAzo2OEMRyafsq-ONvVTFg48921" class="class_108">३</a></div>
<div class="class_67">द्रष्टुं त्वदन्येन कुरुप्रवीर ⁠।⁠।⁠ ४८ ⁠।⁠।</div>
<div class="class_68">हे अर्जुन! मनुष्यलोकमें इस प्रकार विश्वरूपवाला मैं न वेद और यज्ञोंके अध्ययनसे, न दानसे, न क्रियाओंसे और न उग्र तपोंसे ही तेरे अतिरिक्त दूसरेके द्वारा देखा जा सकता हूँ<span id="LAzo2OEMRyafsq-ONvVTFg49735"></span><a href="part0262.xhtml#LAzo2OEMRyafsq-ONvVTFg48504" class="class_56">४</a> ⁠।⁠।⁠ ४८ ⁠।⁠।</div>
<div class="class_66">मा ते व्यथा मा च विमूढभावो</div>
<div class="class_67">दृष्ट्वा रूपं घोरमीदृङ्‌ममेदम् ⁠।</div>
<div class="class_66">व्यपेतभीः प्रीतमनाः पुनस्त्वं</div>
<div class="class_67">तदेव मे रूपमिदं प्रपश्य ⁠।⁠।⁠ ४९ ⁠।⁠।</div>
<div class="class_68">मेरे इस प्रकारके इस विकराल रूपको देखकर तुझको व्याकुलता नहीं होनी चाहिये और मूढ़भाव भी नहीं होना चाहिये। तू भयरहित और प्रीतियुक्त मनवाला होकर उसी मेरे इस शंख-चक्र-गदा-पद्मयुक्त चतुर्भुज रूपको फिर देख ⁠।⁠।⁠ ४९ ⁠।⁠।</div>
<div class="class_69">संजय उवाच</div>
<div class="class_66">इत्यर्जुनं वासुदेवस्तथोक्त्वा</div>
<div class="class_219"><span class="class_60">स्वकं रूपं</span><span id="LAzo2OEMRyafsq-ONvVTFg50383"></span><a href="part0262.xhtml#LAzo2OEMRyafsq-ONvVTFg50126" class="class_108">१</a><span class="class_60"> दर्शयामास भूयः ⁠।</span></div>
<div class="class_66">आश्वासयामास च भीतमेनं</div>
<div class="class_67">भूत्वा पुनः सौम्यवपुर्महात्मा ⁠।⁠।⁠ ५० ⁠।⁠।</div>
<div class="class_68"><span class="class_60">संजय बोले—</span>वासुदेव<span id="LAzo2OEMRyafsq-ONvVTFg48793"></span><a href="part0262.xhtml#LAzo2OEMRyafsq-ONvVTFg49642" class="class_56">२</a> भगवान्‌ने अर्जुनके प्रति इस प्रकार कहकर फिर वैसे ही अपने चतुर्भुज-रूपको दिखलाया और फिर महात्मा श्रीकृष्णने सौम्यमूर्ति होकर इस भयभीत अर्जुनको धीरज दिया<span id="LAzo2OEMRyafsq-ONvVTFg48448"></span><a href="part0262.xhtml#LAzo2OEMRyafsq-ONvVTFg49643" class="class_56">३</a> ⁠।⁠।⁠ ५० ⁠।⁠।</div>
<div class="class_68">सम्बन्ध—<span class="class_263">इस प्रकार भगवान् श्रीकृष्णने अपने विश्वरूपको संवरण करके चतुर्भुजरूपके दर्शन देनेके पश्चात् जब स्वाभाविक मानुषरूपसे युक्त होकर अर्जुनको आश्वासन दिया, तब अर्जुन सावधान होकर कहने लगे</span>—</div>
<div class="class_69">अर्जुन उवाच</div>
<div class="class_244"><span class="class_60">दृष्ट्वेदं मानुषं रूपं तव सौम्यं</span><span id="LAzo2OEMRyafsq-ONvVTFg49837"></span><a href="part0262.xhtml#LAzo2OEMRyafsq-ONvVTFg48195" class="class_108">४</a><span class="class_60"> जनार्दन ⁠।</span></div>
<div class="class_66">इदानीमस्मि संवृत्तः सचेताः प्रकृतिं गतः ⁠।⁠।⁠ ५१ ⁠।⁠।</div>
<div class="class_68"><span class="class_60">अर्जुन बोले—</span>हे जनार्दन! आपके इस अति शान्त मनुष्यरूपको देखकर अब मैं स्थिरचित्त हो गया हूँ और अपनी स्वाभाविक स्थितिको प्राप्त हो गया हूँ<span id="LAzo2OEMRyafsq-ONvVTFg50339"></span><a href="part0262.xhtml#LAzo2OEMRyafsq-ONvVTFg48910" class="class_56">१</a> ⁠।⁠।⁠ ५१ ⁠।⁠।</div>
<div class="class_68">सम्बन्ध—<span class="class_263">इस प्रकार अर्जुनके वचन सुनकर अब भगवान् दो श्लोकोंद्वारा अपने चतुर्भुज देवरूपके दर्शनकी दुर्लभता और उसकी महिमाका वर्णन करते हैं</span>—</div>
<div class="class_69">श्रीभगवानुवाच</div>
<div class="class_244"><span class="class_60">सुदुर्दर्शमिदं</span><span id="LAzo2OEMRyafsq-ONvVTFg49189"></span><a href="part0262.xhtml#LAzo2OEMRyafsq-ONvVTFg48399" class="class_108">२</a><span class="class_60"> रूपं दृष्टवानसि यन्मम ⁠।</span></div>
<div class="class_66">देवा अप्यस्य रूपस्य नित्यं दर्शनकाङ्क्षिणः ⁠।⁠।⁠ ५२ ⁠।⁠।</div>
<div class="class_68"><span class="class_60">श्रीभगवान् बोले—</span>मेरा जो चतुर्भुजरूप तुमने देखा है, वह सुदुर्दर्श है अर्थात् इसके दर्शन बड़े ही दुर्लभ हैं। देवता भी सदा इस रूपके दर्शनकी आकांक्षा करते रहते हैं ⁠।⁠।⁠ ५२ ⁠।⁠।</div>
<div class="class_66">नाहं वेदैर्न तपसा न दानेन न चेज्यया ⁠।</div>
<div class="class_66">शक्य एवंविधो द्रष्टुं दृष्टवानसि मां यथा ⁠।⁠।⁠ ५३ ⁠।⁠।</div>
<div class="class_68">जिस प्रकार तुमने मुझको देखा है—इस प्रकार चतुर्भुजरूपवाला मैं न वेदोंसे, न तपसे, न दानसे और न यज्ञसे ही देखा जा सकता हूँ<span id="LAzo2OEMRyafsq-ONvVTFg47963"></span><a href="part0262.xhtml#LAzo2OEMRyafsq-ONvVTFg49565" class="class_56">३</a> ⁠।⁠।⁠ ५३ ⁠।⁠।</div>
<div class="class_68">सम्बन्ध—<span class="class_263">यदि उपर्युक्त उपायोंसे आपके दर्शन नहीं हो सकते तो किस उपायसे हो सकते हैं, ऐसी जिज्ञासा होनेपर भगवान् कहते हैं</span>—</div>
<div class="class_66">भक्त्या त्वनन्यया शक्य अहमेवंविधोऽर्जुन ⁠।</div>
<div class="class_66">ज्ञातुं द्रष्टुं च तत्त्वेन प्रवेष्टुं च परंतप ⁠।⁠।⁠ ५४ ⁠।⁠।</div>
<div class="class_68">परंतु हे परंतप अर्जुन! अनन्य भक्तिके द्वारा इस प्रकार चतुर्भुजरूपवाला मैं प्रत्यक्ष देखनेके लिये,<span id="LAzo2OEMRyafsq-ONvVTFg47717"></span><a href="part0262.xhtml#LAzo2OEMRyafsq-ONvVTFg47827" class="class_56">४</a> तत्त्वसे जाननेके लिये तथा प्रवेश करनेके लिये अर्थात् एकीभावसे प्राप्त होनेके लिये ही शक्य हूँ ⁠।⁠।⁠ ५४ ⁠।⁠।</div>
<div class="class_68">सम्बन्ध—<span class="class_263">अनन्य भक्तिके द्वारा भगवान्‌को देखना, जानना और एकीभावसे प्राप्त करना सुलभ बतलाया जानेके कारण अनन्य भक्तिका स्वरूप जाननेकी आकांक्षा होनेपर अब अनन्य भक्तके लक्षणोंका वर्णन किया जाता है</span>—</div>
<div class="class_244"><span class="class_60">मत्कर्मकृन्मत्परमो</span><span id="LAzo2OEMRyafsq-ONvVTFg49162"></span><a href="part0262.xhtml#LAzo2OEMRyafsq-ONvVTFg48467" class="class_108">१</a><span class="class_245"> </span><span id="LAzo2OEMRyafsq-ONvVTFg50312"></span><a href="part0262.xhtml#LAzo2OEMRyafsq-ONvVTFg48468" class="class_108">२</a><span class="class_60"> मद्भक्तः</span><span id="LAzo2OEMRyafsq-ONvVTFg49140"></span><a href="part0262.xhtml#LAzo2OEMRyafsq-ONvVTFg48469" class="class_108">३</a><span class="class_60"> सङ्गवर्जितः</span><span id="LAzo2OEMRyafsq-ONvVTFg50123"></span><a href="part0262.xhtml#LAzo2OEMRyafsq-ONvVTFg48470" class="class_108">४</a><span class="class_60"> ⁠।</span></div>
<div class="class_244"><span class="class_60">निर्वैरः सर्वभूतेषु</span><span id="LAzo2OEMRyafsq-ONvVTFg49842"></span><a href="part0262.xhtml#LAzo2OEMRyafsq-ONvVTFg47675" class="class_108">५</a><span class="class_60"> यः स मामेति पाण्डव ⁠।⁠।⁠ ५५ ⁠।⁠।</span></div>
<div class="class_68">हे अर्जुन! जो पुरुष केवल मेरे ही लिये सम्पूर्ण कर्तव्य-कर्मोंको करनेवाला है, मेरे परायण है, मेरा भक्त है, आसक्ति-रहित है और सम्पूर्ण भूतप्राणियोंमें वैरभावसे रहित है—वह अनन्य भक्तियुक्त पुरुष मुझको ही प्राप्त होता है<span id="LAzo2OEMRyafsq-ONvVTFg50082"></span><a href="part0262.xhtml#LAzo2OEMRyafsq-ONvVTFg49474" class="class_56">६</a> ⁠।⁠।</div>
<div class="class_70">इति श्रीमहाभारते भीष्मपर्वणि श्रीमद्भगवद्‌गीतापर्वणि श्रीमद्भगवद्‌गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे विश्वरूपदर्शनयोगो नामैकादशोऽध्यायः ⁠।⁠।⁠ ११ ⁠।⁠। भीष्मपर्वणि तु पञ्चत्रिंशोऽध्यायः ⁠।⁠।⁠ ३५ ⁠।⁠।</div>
<div class="class_71">इस प्रकार महाभारत भीष्मपर्वके श्रीमद्भगवद्‌गीतापर्वके अन्तर्गत ब्रह्मविद्या एवं योगशास्त्ररूप श्रीमद्भगवद्‌गीतोपनिषद्, श्रीकृष्णार्जुनसंवादमें विश्वरूपदर्शनयोग नामक ग्यारहवाँ अध्याय पूरा हुआ ⁠।⁠।⁠ ११ ⁠।⁠। भीष्मपर्वमें पैंतीसवाँ अध्याय पूरा हुआ ⁠।⁠।⁠ ३५ ⁠।⁠।</div>
<div class="class_98"><img src="image_292.jpg" alt="" class="class_42"/></div>
<hr class="class_75"/>
<div id="LAzo2OEMRyafsq-ONvVTFg49946" class="class_76"><a href="part0261_u5.xhtml#LAzo2OEMRyafsq-ONvVTFg48551" class="class_36">३</a>. गीताके दसवें अध्यायके प्रारम्भमें प्रेम-समुद्र भगवान्‌ने ‘अर्जुन! तुम्हारा मुझमें अत्यन्त प्रेम है, इसीसे मैं ये सब बातें तुम्हारे हितके लिये कह रहा हूँ’ ऐसा कहकर अपना जो अलौकिक प्रभाव सुनाया, उसे सुनकर अर्जुनको महर्षियोंकी कही हुई बातोंका स्मरण हो आया। अर्जुनके हृदयपर भगवत्कृपाकी मुहर लग गयी। वे भगवत्कृपाके अपूर्व दर्शन कर आनन्दमुग्ध हो गये; क्योंकि साधकको जबतक अपने पुरुषार्थ, साधन या अपनी योग्यताका स्मरण होता है, तबतक वह भगवत्कृपाके परमलाभसे वंचित-सा ही रहता है; भगवत्कृपाके प्रभावसे वह सहज ही साधनके उच्च स्तरपर नहीं चढ़ सकता, परंतु जब उसे भगवत्कृपासे ही भगवत्कृपाका भान होता है और वह प्रत्यक्षवत् यह समझ जाता है कि जो कुछ हो रहा है, सब भगवान्‌के अनुग्रहसे ही हो रहा है, तब उसका हृदय कृतज्ञतासे भर जाता है और वह पुकार उठता है, ‘ओहो, भगवन्! मैं किसी भी योग्य नहीं हूँ। मैं तो सर्वथा अनधिकारी हूँ। यह सब तो आपके अनुग्रहकी ही लीला है। ‘ऐसे ही कृतज्ञतापूर्ण हृदयसे अर्जुन कह रहे हैं कि भगवन्! आपने जो कुछ भी महत्त्व और प्रभावकी बातें सुनायी हैं, मैं इसका पात्र नहीं हूँ। आपने अनुग्रह करनेके लिये ही अपना यह परम गोपनीय रहस्य मुझको सुनाया है। ‘मदनुग्रहाय’ पदके प्रयोगका यही अभिप्राय है।</div>
<div id="LAzo2OEMRyafsq-ONvVTFg48604" class="class_76"><a href="part0261_u5.xhtml#LAzo2OEMRyafsq-ONvVTFg49676" class="class_36">१</a>. गीताके सातवेंसे दसवें अध्यायतक विज्ञानसहित ज्ञानके कहनेकी प्रतिज्ञा करके भगवान्‌ने जो अपने गुण, प्रभाव, ऐश्वर्य और स्वरूपका तत्त्व और रहस्य समझाया है—उस सभी उपदेशका वाचक यहाँ ‘परम गोपनीय अध्यात्मविषयक वचन’ है। जिन-जिन प्रकरणोंमें भगवान्‌ने स्पष्टरूपसे यह बतलाया है कि मैं श्रीकृष्ण जो तुम्हारे सामने विराजित हूँ, वही समस्त जगत्‌का कर्ता, हर्ता, निर्गुण, सगुण, निराकार, साकार, मायातीत, सर्वशक्तिमान्, सर्वाधार परमेश्वर हूँ, उन प्रकरणोंको भगवान्‌ने स्वयं ‘परम गुह्य’ बतलाया है। अतएव यहाँ उन्हीं विशेषणोंका लक्ष्य करके अर्जुन यह भाव दिखलाते हैं कि आपका यह उपदेश अवश्य ही परम गोपनीय है।</div>
<div id="LAzo2OEMRyafsq-ONvVTFg48605" class="class_76"><a href="part0261_u5.xhtml#LAzo2OEMRyafsq-ONvVTFg49728" class="class_36">२</a>. अर्जुन जो भगवान्‌के गुण, प्रभाव, ऐश्वर्य और स्वरूपको पूर्णरूपसे नहीं जानते थे—यही उनका मोह था। अब उपर्युक्त उपदेशके द्वारा भगवान्‌के गुण, प्रभाव, ऐश्वर्य, रहस्य और स्वरूपको कुछ समझकर वे जो यह जान गये हैं कि श्रीकृष्ण ही साक्षात् परमेश्वर हैं—यही उनके मोहका नष्ट होना है।</div>
<div id="LAzo2OEMRyafsq-ONvVTFg50233" class="class_76"><a href="part0261_u5.xhtml#LAzo2OEMRyafsq-ONvVTFg50107" class="class_36">३</a>. इससे अर्जुनने यह भाव दिखलाया है कि केवल भूतोंकी उत्पत्ति और प्रलयकी ही बात आपसे सुनी हो, ऐसी बात नहीं है; आपकी जो अविनाशी महिमा है, अर्थात् आप समस्त विश्वका सृजन, पालन और संहार आदि करते हुए भी वास्तवमें अकर्ता हैं, सबका नियमन करते हुए भी उदासीन हैं, सर्वव्यापी होते हुए भी उन-उन वस्तुओंके गुण-दोषसे सर्वथा निर्लिप्त हैं, शुभाशुभ कर्मोंका सुख-दुःखरूप फल देते हुए भी निर्दयता और विषमताके दोषसे रहित हैं, प्रकृति, काल और समस्त लोक-पालोंके रूपमें प्रकट होकर सबका नियमन करनेवाले सर्वशक्तिमान् भगवान् हैं—इस प्रकारके माहात्म्यको भी उन-उन प्रकरणोंमें बार-बार सुना है।</div>
<div id="LAzo2OEMRyafsq-ONvVTFg48320" class="class_76"><a href="part0261_u5.xhtml#LAzo2OEMRyafsq-ONvVTFg49775" class="class_36">४</a>. ‘परमेश्वर’ सम्बोधनसे अर्जुन यह भाव दिखलाते हैं कि आप ईश्वरोंके भी महान ईश्वर हैं और सर्वसमर्थ हैं; अतएव मैं आपके जिस ऐश्वरस्वरूपके दर्शन करना चाहता हूँ, उसके दर्शन आप सहज ही करा सकते हैं।</div>
<div id="LAzo2OEMRyafsq-ONvVTFg48321" class="class_76"><a href="part0261_u5.xhtml#LAzo2OEMRyafsq-ONvVTFg49167" class="class_36">५</a>. असीम और अनन्त ज्ञान, शक्ति, बल, वीर्य और तेज आदि ईश्वरीय गुण और प्रभाव जिसमें प्रत्यक्ष दिखलायी देते हों तथा सारा विश्व जिसके एक अंशमें हो, ऐसे रूपको यहाँ ‘ऐश्वररूप’ बतलाया है और ‘उसे मैं देखना चाहता हूँ’ इस कथनसे अर्जुनने यह भाव दिखलाया है कि ऐसा अद्भुतरूप मैंने कभी नहीं देखा, आपके मुखसे उसका वर्णन सुनकर (गीता १०।४२) उसे देखनेकी मेरे मनमें अत्यन्त उत्कट इच्छा उत्पन्न हो गयी है, उस रूपके दर्शन करके मैं कृतकृत्य हो जाऊँगा—मैं ऐसा मानता हूँ।</div>
<div id="LAzo2OEMRyafsq-ONvVTFg50385" class="class_76"><a href="part0261_u5.xhtml#LAzo2OEMRyafsq-ONvVTFg48761" class="class_36">६</a>. ‘प्रभो’ सम्बोधनसे अर्जुनने यह भाव दिखलाया है कि आप सबकी उत्पत्ति, स्थिति और प्रलय तथा अन्तर्यामीरूपसे शासन करनेवाले होनेके कारण सर्वसमर्थ हैं। इसलिये यदि मैं आपके उस रूपके दर्शनका सुयोग्य अधिकारी नहीं हूँ तो आप कृपापूर्वक अपने सामर्थ्यसे मुझे सुयोग्य अधिकारी बना सकते हैं।</div>
<div id="LAzo2OEMRyafsq-ONvVTFg50386" class="class_76"><a href="part0261_u5.xhtml#LAzo2OEMRyafsq-ONvVTFg48752" class="class_36">७</a>. इस कथनसे अर्जुनने यह भाव दिखलाया है कि मेरे मनमें आपके उस रूपके दर्शनकी लालसा अत्यन्त प्रबल है आप अन्तर्यामी हैं, देख लें—जान लें कि मेरी वह लालसा सच्ची और उत्कट है या नहीं। यदि आप उस लालसाको सच्ची पाते हैं, तब तो प्रभो! मैं उस स्वरूपके दर्शनका अधिकारी हो जाता हूँ; क्योंकि आप तो भक्त-वांछाकल्पतरु हैं, उसके मनकी इच्छा ही देखते हैं, अन्य योग्यताको नहीं देखते। इसलिये यदि उचित समझें तो कृपा करके अपने उस स्वरूपके दर्शन मुझे कराइये।</div>
<div id="LAzo2OEMRyafsq-ONvVTFg48710" class="class_76"><a href="part0261_u5.xhtml#LAzo2OEMRyafsq-ONvVTFg48665" class="class_36">१</a>. ‘नानाविधानि’ पद बहुत-से भेदोंका बोधक है। इसका प्रयोग करके भगवान्‌ने विश्वरूपमें दीखनेवाले रूपोंके जातिगत भेदकी अनेकता प्रकट की है—अर्थात् देव, मनुष्य और तिर्यक् आदि समस्त चराचर जीवोंके नाना भेदोंको अपनेमें देखनेके लिये कहा है।</div>
<div id="LAzo2OEMRyafsq-ONvVTFg48711" class="class_76"><a href="part0261_u5.xhtml#LAzo2OEMRyafsq-ONvVTFg49733" class="class_36">२</a>. अलौकिक और आश्चर्यजनक वस्तुको दिव्य कहते हैं। ‘दिव्यानि’ पदका प्रयोग करके भगवान्‌ने यह भाव दिखलाया है कि मेरे शरीरमें दीखनेवाले ये भिन्न-भिन्न प्रकारके असंख्य रूप सब-के-सब दिव्य हैं।</div>
<div id="LAzo2OEMRyafsq-ONvVTFg48712" class="class_76"><a href="part0261_u5.xhtml#LAzo2OEMRyafsq-ONvVTFg49945" class="class_36">३</a>. ‘वर्ण’ शब्द लाल, पीले, काले आदि विभिन्न रंगोंका और ‘आकृति’ शब्द अंगोंकी बनावटका वाचक है। जिन रूपोंके वर्ण और उनके अंगोंकी बनावट पृथक्-पृथक् अनेकों प्रकारकी हों, उनको ‘नानावर्णाकृति’ कहते हैं। उन्हींके लिये ‘नानावर्णाकृतीनि’- का प्रयोग हुआ है।</div>
<div id="LAzo2OEMRyafsq-ONvVTFg47953" class="class_76"><a href="part0261_u5.xhtml#LAzo2OEMRyafsq-ONvVTFg47668" class="class_36">४</a>. इनका नाम लेकर भगवान्‌ने सभी देवताओंको अपने विराट् रूपमें देखनेके लिये अर्जुनको आज्ञा दी है। इनमेंसे आदित्य और मरुद्‌गणोंकी व्याख्या गीताके दसवें अध्यायके इक्कीसवें श्लोकमें तथा वसु और रुद्रोंकी तेईसवेंमें की जा चुकी है। इसलिये यहाँ उसका विस्तार नहीं किया गया है। अश्विनीकुमार दोनों भाई देव-वैद्य हैं। ये दोनों सूर्यकी पत्नी संज्ञासे उत्पन्न माने जाते हैं (विष्णुपुराण ३।२।७, अग्निपुराण २७३।४)। कहीं इनको कश्यपके औरस पुत्र और अदितिके गर्भसे उत्पन्न (वाल्मीकीय रामायण अरण्य० १४।१४) तथा कहीं ब्रह्माके कानोंसे उत्पन्न भी माना गया है (वायुपुराण ६५।५७)। कल्पभेदसे सभी वर्णन यथार्थ हैं।</div>
<div id="LAzo2OEMRyafsq-ONvVTFg47865" class="class_76"><a href="part0261_u5.xhtml#LAzo2OEMRyafsq-ONvVTFg49376" class="class_36">५</a>. यहाँ अर्जुनको ‘गुडाकेश’ नामसे सम्बोधित करके भगवान् यह भाव दिखलाते हैं कि तुम निद्राके स्वामी हो, अतः सावधान होकर मेरे रूपको भलीभाँति देखो, ताकि किसी प्रकारका संशय या भ्रम न रह जाय।</div>
<div id="LAzo2OEMRyafsq-ONvVTFg49093" class="class_76"><a href="part0261_u5.xhtml#LAzo2OEMRyafsq-ONvVTFg49267" class="class_36">६</a>. इससे भगवान्‌ने यह भाव दिखलाया है कि तुमने मेरे जिस रूपके दर्शन करनेकी इच्छा प्रकट की है, उसे दिखलानेमें जरा भी विलम्ब नहीं कर रहा हूँ, इच्छा प्रकट करते ही मैं अभी दिखला रहा हूँ।</div>
<div id="LAzo2OEMRyafsq-ONvVTFg49094" class="class_76"><a href="part0261_u5.xhtml#LAzo2OEMRyafsq-ONvVTFg50181" class="class_36">७</a>. पशु, पक्षी, कीट, पतंग और देव, मनुष्य आदि चलने-फिरनेवाले प्राणियोंको ‘चर’ कहते हैं तथा पहाड़, वृक्ष आदि एक जगह स्थिर रहनेवालोंको ‘अचर’ कहते हैं। ऐसे समस्त प्राणियोंके तथा उनके शरीर, इन्द्रिय, भोगस्थान और भोगसामग्रियोंके सहित समस्त ब्रह्माण्डका वाचक यहाँ ‘चराचरसहित सम्पूर्ण जगत्’ शब्द है। इससे भगवान्‌ने अर्जुनको यह बतलाया है कि इसी मेरे शरीरके एक अंशमें तुम समस्त जगत्‌को स्थित देखो। अर्जुनको भगवान्‌ने गीताके दसवें अध्यायके अन्तिम श्लोकमें जो यह बात कही थी कि मैं इस समस्त जगत्‌को एक अंशमें धारण किये स्थित हूँ, उसी बातको यहाँ उन्हें प्रत्यक्ष दिखला रहे हैं।</div>
<div id="LAzo2OEMRyafsq-ONvVTFg49095" class="class_76"><a href="part0261_u5.xhtml#LAzo2OEMRyafsq-ONvVTFg50387" class="class_36">८</a>. इस कथनसे भगवान्‌ने यह भाव दिखलाया है कि इस वर्तमान सम्पूर्ण जगत्‌को देखनेके अतिरिक्त और भी मेरे गुण, प्रभाव आदिके द्योतक कोई दृश्य, अपने और दूसरोंके जय-पराजयके दृश्य अथवा जो कुछ भी भूत, भविष्य और वर्तमानकी घटनाएँ देखनेकी तुम्हारी इच्छा हो, उन सबको तुम इस समय मेरे शरीरके एक अंशमें प्रत्यक्ष देख सकते हो।</div>
<div id="LAzo2OEMRyafsq-ONvVTFg48074" class="class_76"><a href="part0261_u5.xhtml#LAzo2OEMRyafsq-ONvVTFg49798" class="class_36">१</a>. भगवान्‌ने अर्जुनको विश्वरूपका दर्शन करनेके लिये अपने योगबलसे एक प्रकारकी योगशक्ति प्रदान की थी, जिसके प्रभावसे अर्जुनमें अलौकिक सामर्थ्यका प्रादुर्भाव हो गया—उस दिव्य रूपको देख सकनेकी योग्यता प्राप्त हो गयी। इसी योगशक्तिका नाम दिव्य दृष्टि है। ऐसी ही दिव्य दृष्टि श्रीवेदव्यासजीने संजयको भी दी थी। अर्जुनको जिस रूपके दर्शन हुए थे, वह दिव्य था। उसे भगवान्‌ने अपनी अद्भुत योगशक्तिसे ही प्रकट करके अर्जुनको दिखलाया था। अतः उसके देखनेसे ही भगवान्‌की अद्भुत योग-शक्तिके दर्शन आप ही हो गये।</div>
<div id="LAzo2OEMRyafsq-ONvVTFg48934" class="class_76"><a href="part0261_u5.xhtml#LAzo2OEMRyafsq-ONvVTFg48827" class="class_36">२</a>. संजयके इस कथनका भाव यह है कि श्रीकृष्ण कोई साधारण मनुष्य नहीं हैं, वे बड़े-से-बड़े योगेश्वर और सब पापों तथा दुःखोंके नाश करनेवाले साक्षात् परमेश्वर हैं। उन्होंने अर्जुनको अपना जो दिव्य विश्वरूप दिखलाया था, जिसका वर्णन करके मैं अभी आपको सुनाऊँगा, वह रूप बड़े-से-बड़े योगी भी नहीं दिखला सकते; उसे तो एकमात्र स्वयं परमेश्वर ही दिखला सकते हैं।</div>
<div id="LAzo2OEMRyafsq-ONvVTFg48935" class="class_76"><a href="part0261_u5.xhtml#LAzo2OEMRyafsq-ONvVTFg50038" class="class_36">३</a>. भगवान्‌ने अपना जो विराट् स्वरूप अर्जुनको दिखलाया था, वह अलौकिक, दिव्य, सर्वश्रेष्ठ और तेजोमय था, साधारण जगत्‌की भाँति पांचभौतिक पदार्थोंसे बना हुआ नहीं था; भगवान्‌ने अपने परम प्रिय भक्त अर्जुनपर अनुग्रह करके अपना अद्भुत प्रभाव उसको समझानेके लिये ही अपनी अद्भुत योगशक्तिके द्वारा उस रूपको प्रकट करके दिखलाया था।</div>
<div id="LAzo2OEMRyafsq-ONvVTFg47829" class="class_76"><a href="part0261_u5.xhtml#LAzo2OEMRyafsq-ONvVTFg50227" class="class_36">४</a>. चन्दन आदि जो लौकिक गन्ध हैं, उनसे विलक्षण अलौकिक गन्धको ‘दिव्य गन्ध’ कहते हैं। ऐसे दिव्य गन्धका अनुभव प्राकृत इन्द्रियोंसे न होकर दिव्य इन्द्रियोंद्वारा ही किया जा सकता है। जिसके समस्त अंगोंमें इस प्रकारका अत्यन्त मनोहर दिव्य गन्ध लगा हो, उसको ‘दिव्यगन्धानुलेपन’ कहते हैं।</div>
<div id="LAzo2OEMRyafsq-ONvVTFg48223" class="class_76"><a href="part0261_u5.xhtml#LAzo2OEMRyafsq-ONvVTFg48777" class="class_36">५</a>. भगवान्‌के उस विराट्‌रूपमें उपर्युक्त प्रकारसे मुख, नेत्र, आभूषण, शस्त्र, माला, वस्त्र और गन्ध आदि सभी आश्चर्यजनक थे; इसलिये उन्हें ‘सर्वाश्चर्यमय’ कहा गया है।</div>
<div id="LAzo2OEMRyafsq-ONvVTFg48224" class="class_76"><a href="part0261_u5.xhtml#LAzo2OEMRyafsq-ONvVTFg49793" class="class_36">६</a>. जो प्रकाशमय और पूज्य हों, उन्हें ‘देव’ कहते हैं।</div>
<div id="LAzo2OEMRyafsq-ONvVTFg50211" class="class_76"><a href="part0261_u5.xhtml#LAzo2OEMRyafsq-ONvVTFg48140" class="class_36">७</a>. अर्जुनने भगवान्‌का जो रूप देखा, उसके प्रधान नेत्र तो चन्द्रमा और सूर्य बतलाये गये हैं (गीता ११।१९) परंतु उसके अंदर दिखलायी देनेवाले और भी असंख्य विभिन्न मुख और नेत्र थे, इसीसे भगवान्‌को अनेक मुखों और नेत्रसे युक्त बतलाया गया है।</div>
<div id="LAzo2OEMRyafsq-ONvVTFg50212" class="class_76"><a href="part0261_u5.xhtml#LAzo2OEMRyafsq-ONvVTFg47828" class="class_36">८</a>. भगवान्‌के उस विराट् रूपमें अर्जुनने ऐसे असंख्य अलौकिक विचित्र दृश्य देखे थे, इसी कारण उनके लिये यह विशेषण दिया गया है।</div>
<div id="LAzo2OEMRyafsq-ONvVTFg50213" class="class_76"><a href="part0261_u5.xhtml#LAzo2OEMRyafsq-ONvVTFg48088" class="class_36">९</a>. जो गहने लौकिक गहनोंसे विलक्षण, तेजोमय और अलौकिक हों, उन्हें ‘दिव्य’ कहते हैं तथा जो रूप ऐसे असंख्य दिव्य आभूषणोंसे विभूषित हो, उसे ‘अनेकदिव्याभरण’ कहते हैं।</div>
<div id="LAzo2OEMRyafsq-ONvVTFg50214" class="class_76"><a href="part0261_u5.xhtml#LAzo2OEMRyafsq-ONvVTFg49520" class="class_36">१०</a>. जो आयुध अलौकिक तथा तेजोमय हों, उनको ‘दिव्य’ कहते हैं—जैसे भगवान् विष्णुके चक्र, गदा और धनुष आदि हैं। इस प्रकारके असंख्य दिव्य शस्त्र भगवान्‌ने अपने हाथोंमें उठा रखे थे।</div>
<div id="LAzo2OEMRyafsq-ONvVTFg50215" class="class_76"><a href="part0261_u5.xhtml#LAzo2OEMRyafsq-ONvVTFg48811" class="class_36">११</a>. विश्वरूप भगवान्‌ने अपने गलेमें बहुत-सी सुन्दर-सुन्दर तेजोमय अलौकिक मालाएँ धारण कर रखी थीं तथा वे अनेक प्रकारके बहुत ही उत्तम तेजोमय अलौकिक वस्त्रोंसे सुसज्जित थे, इसलिये उनके लिये यह विशेषण दिया गया है।</div>
<div id="LAzo2OEMRyafsq-ONvVTFg49555" class="class_76"><a href="part0261_u5.xhtml#LAzo2OEMRyafsq-ONvVTFg49286" class="class_36">१</a>. इसके द्वारा विराट्स्वरूप भगवान्‌के दिव्य प्रकाशको निरुपम बतलाया गया है। अभिप्राय यह है कि जिस प्रकार हजारों तारे एक साथ उदय होकर भी सूर्यकी समानता नहीं कर सकते, उसी प्रकार हजार सूर्य यदि एक साथ आकाशमें उदय हो जायँ तो उनका प्रकाश भी उस विराट्‌स्वरूप भगवान्‌के प्रकाशकी समानता नहीं कर सकता। इसका कारण यह है कि सूर्योंका प्रकाश अनित्य, भौतिक और सीमित है; परंतु विराट्स्वरूप भगवान्‌का प्रकाश नित्य, दिव्य, अलौकिक और अपरिमित है।</div>
<div id="LAzo2OEMRyafsq-ONvVTFg49496" class="class_76"><a href="part0261_u5.xhtml#LAzo2OEMRyafsq-ONvVTFg48700" class="class_36">२</a>. यहाँ यह भाव दिखलाया गया है कि देवता-मनुष्य, पशु-पक्षी, कीट-पतंग और वृक्ष आदि भोक्तृवर्ग, पृथ्वी, अन्तरिक्ष, स्वर्ग और पाताल आदि भोग्यस्थान एवं उनके भोगनेयोग्य असंख्य सामग्रियोंके भेदसे विभक्त—इस समस्त ब्रह्माण्डको अर्जुनने भगवान्‌के शरीरके एक देशमें देखा। गीताके दसवें अध्यायके अन्तमें भगवान्‌ने जो यह बात कही थी कि इस सम्पूर्ण जगत्‌को मैं एक अंशमें धारण किये हुए स्थित हूँ, उसीको यहाँ अर्जुनने प्रत्यक्ष देखा।</div>
<div id="LAzo2OEMRyafsq-ONvVTFg49296" class="class_76"><a href="part0261_u5.xhtml#LAzo2OEMRyafsq-ONvVTFg49470" class="class_36">३</a>. इस कथनका अभिप्राय यह है कि भगवान्‌के उस रूपको देखकर अर्जुनको इतना महान् हर्ष और आश्चर्य हुआ, जिसके कारण उसी क्षण उनका समस्त शरीर पुलकित हो गया। उन्होंने इससे पूर्व भगवान्‌का ऐसा ऐश्वर्यपूर्ण स्वरूप कभी नहीं देखा था; इसलिये इस अलौकिक रूपको देखते ही उनके हृदयपटपर सहसा भगवान्‌के अपरिमित प्रभावका कुछ अंश अंकित हो गया, भगवान्‌का कुछ प्रभाव उनकी समझमें आया। इससे उनके हर्ष और आश्चर्यकी सीमा न रही।</div>
<div id="LAzo2OEMRyafsq-ONvVTFg49297" class="class_76"><a href="part0261_u5.xhtml#LAzo2OEMRyafsq-ONvVTFg47983" class="class_36">४</a>. अर्जुनने जब भगवान्‌का ऐसा अनन्त आश्चर्यमय दृश्योंसे युक्त परम प्रकाशमय और असीम ऐश्वर्यसमन्वित महान् स्वरूप देखा, तब उससे वे इतने प्रभावित हुए कि उनके मनमें जो पूर्व जीवनकी मित्रताका एक भाव था, वह सहसा विलुप्त-सा हो गया; भगवान्‌की महिमाके सामने वे अपनेको अत्यन्त तुच्छ समझने लगे। भगवान्‌के प्रति उनके हृदयमें अत्यन्त पूज्यभाव जाग्रत् हो गया और उस पूज्यभावके प्रवाहने बिजलीकी तरह गति उत्पन्न करके उनके मस्तकको उसी क्षण भगवान्‌के चरणोंमें टिका दिया और वे हाथ जोड़कर बड़े ही विनम्रभावसे श्रद्धा-भक्तिपूर्वक भगवान्‌का स्तवन करने लगे।</div>
<div id="LAzo2OEMRyafsq-ONvVTFg48753" class="class_76"><a href="part0261_u5.xhtml#LAzo2OEMRyafsq-ONvVTFg50122" class="class_36">५</a>. ब्रह्मा और शिव देवोंके भी देव हैं तथा ईश्वरकोटिमें हैं, इसलिये उनके नाम विशेषरूपसे लिये गये हैं। एवं ब्रह्माको ‘कमलके आसनपर विराजित’ बतलाकर अर्जुनने यह भाव दिखलाया है कि मैं भगवान् विष्णुकी नाभिसे निकले हुए कमलपर विराजित ब्रह्माको देख रहा हूँ अर्थात् उन्हींके साथ आपके विष्णुरूपको भी आपके शरीरमें देख रहा हूँ।</div>
<div id="LAzo2OEMRyafsq-ONvVTFg48754" class="class_76"><a href="part0261_u5.xhtml#LAzo2OEMRyafsq-ONvVTFg48493" class="class_36">६</a>. यहाँ स्वर्ग, मर्त्य और पाताल—तीनों लोकोंके प्रधान-प्रधान व्यक्तियोंके समुदायकी गणना करके अर्जुनने यह भाव दिखलाया है कि मैं त्रिभुवनात्मक समस्त विश्वको आपके शरीरमें देख रहा हूँ।</div>
<div id="LAzo2OEMRyafsq-ONvVTFg49384" class="class_76"><a href="part0261_u5.xhtml#LAzo2OEMRyafsq-ONvVTFg48888" class="class_36">७</a>. यहाँ अर्जुनने यह भाव दिखलाया है कि आप ही इस समस्त विश्वके कर्ता-हर्ता और सबको अपने-अपने कार्योंमें नियुक्त करनेवाले सबके अधीश्वर हैं और यह समस्त विश्व वस्तुतः आपका ही स्वरूप है, आप ही इसके निमित्त और उपादान कारण हैं।</div>
<div id="LAzo2OEMRyafsq-ONvVTFg48658" class="class_76"><a href="part0262.xhtml#LAzo2OEMRyafsq-ONvVTFg48480" class="class_36">१</a>. अर्जुनको तो भगवान्‌ने उस रूपको देखनेके लिये ही दिव्य दृष्टि दी थी और उसीके द्वारा वे उसको देख रहे थे। इस कारण दूसरोंके लिये दुर्निरीक्ष्य होनेपर भी उनके लिये वैसी बात नहीं थी।</div>
<div id="LAzo2OEMRyafsq-ONvVTFg50175" class="class_76"><a href="part0262.xhtml#LAzo2OEMRyafsq-ONvVTFg50369" class="class_36">२</a>. इससे अर्जुनने यह भाव दिखलाया है कि आपके गुण, प्रभाव, शक्ति और स्वरूप अप्रमेय हैं, अतः उनको कोई भी प्राणी किसी भी उपायसे पूर्णतया नहीं जान सकता।</div>
<div id="LAzo2OEMRyafsq-ONvVTFg47659" class="class_76"><a href="part0262.xhtml#LAzo2OEMRyafsq-ONvVTFg50029" class="class_36">३</a>. जिस जाननेयोग्य परमतत्त्वको मुमुक्षु पुरुष जाननेकी इच्छा करते हैं, जिसके जाननेके लिये जिज्ञासु साधक नाना प्रकारके साधन करते हैं, गीताके आठवें अध्यायके तीसरे श्लोकमें जिस परम अक्षरको ब्रह्म बतलाया गया है, उसी परम तत्त्वस्वरूप सच्चिदानन्दघन निर्गुण-निराकार परब्रह्म परमात्माका वाचक यहाँ ‘वेदितव्यम्’ और ‘परमम्’ विशेषणोंके सहित ‘अक्षरम्’ पद है।</div>
<div id="LAzo2OEMRyafsq-ONvVTFg48334" class="class_76"><a href="part0262.xhtml#LAzo2OEMRyafsq-ONvVTFg50425" class="class_36">४</a>. जो सदासे चला आता हो और सदा रहनेवाला हो, उस सनातन (वैदिक) धर्मको ‘शाश्वतधर्म’ कहते हैं। भगवान् बार-बार अवतार लेकर उसी धर्मकी रक्षा करते हैं, इसलिये भगवान्‌को अर्जुनने ‘शाश्वतधर्मगोप्ता’ कहा है।</div>
<div id="LAzo2OEMRyafsq-ONvVTFg49696" class="class_76"><a href="part0262.xhtml#LAzo2OEMRyafsq-ONvVTFg49113" class="class_36">५</a>. यहाँ अर्जुनने यह बतलाया है कि जिनका कभी नाश नहीं होता—ऐसे समस्त जगत्‌के हर्ता, कर्ता, सर्वशक्तिमान्, सम्पूर्ण विकारोंसे रहित, सनातन परम पुरुष साक्षात् परमेश्वर आप ही हैं।</div>
<div id="LAzo2OEMRyafsq-ONvVTFg49759" class="class_76"><a href="part0262.xhtml#LAzo2OEMRyafsq-ONvVTFg50322" class="class_36">६</a>. इस अध्यायके सोलहवें श्लोकमें अर्जुन भगवान्‌के विराट् रूपको असीम बतला ही चुके थे, फिर यहाँ उसे ‘अनादिमध्यान्त’ कहनेका भाव यह है कि वह उत्पत्ति आदि छः विकारोंसे रहित नित्य है। यहाँ ‘आदि’ शब्द उत्पत्तिका, ‘मध्य’ उत्पत्ति और विनाशके बीचमें होनेवाले स्थिति, वृद्धि, क्षय और परिणाम—इन चारों भावविकारोंका और ‘अन्त’ शब्द विनाशरूप विकारका वाचक है। ये तीनों जिसमें न हों, उसे ‘अनादिमध्यान्त’ कहते हैं।</div>
<div id="LAzo2OEMRyafsq-ONvVTFg49760" class="class_76"><a href="part0262.xhtml#LAzo2OEMRyafsq-ONvVTFg49582" class="class_36">७</a>. यहाँ अर्जुनने भगवान्‌को ‘अनन्तवीर्य’ कहकर यह भाव दिखलाया है कि आपके बल, वीर्य, सामर्थ्य और तेजकी कोई भी सीमा नहीं है।</div>
<div id="LAzo2OEMRyafsq-ONvVTFg48624" class="class_76"><a href="part0262.xhtml#LAzo2OEMRyafsq-ONvVTFg48616" class="class_36">८</a>. इससे अर्जुनने यह भाव दिखलाया है कि आपके इस विराट् रूपमें मैं जिस ओर देखता हूँ, उसी ओर मुझे अगणित भुजाएँ दिखलायी दे रही हैं।</div>
<div id="LAzo2OEMRyafsq-ONvVTFg48625" class="class_76"><a href="part0262.xhtml#LAzo2OEMRyafsq-ONvVTFg48649" class="class_36">९</a>. इससे अर्जुन यह अभिप्राय व्यक्त करते हैं कि आपके इस विराट्स्वरूपमें मुझे सब ओर आपके असंख्य मुख दिखलायी दे रहे हैं; उनमें जो आपका प्रधान मुख है, उस मुखपर नेत्रोंके स्थानमें मैं चन्द्रमा और सूर्यको देख रहा हूँ।</div>
<div id="LAzo2OEMRyafsq-ONvVTFg50347" class="class_76"><a href="part0262.xhtml#LAzo2OEMRyafsq-ONvVTFg49206" class="class_36">१०</a>. समस्त विश्वके महान् आत्मा होनेसे भगवान्‌को ‘महात्मन्’ कहा है।</div>
<div id="LAzo2OEMRyafsq-ONvVTFg49108" class="class_76"><a href="part0262.xhtml#LAzo2OEMRyafsq-ONvVTFg47821" class="class_36">१</a>. ‘सुरसंघाः’ पदके साथ परोक्षवाची ‘अमी’ विशेषण देकर अर्जुनने यह भाव दिखलाया है कि मैं जब स्वर्गलोक गया था, तब वहाँ जिन-जिन देवसमुदायोंको मैंने देखा था—मैं आज देख रहा हूँ कि वे ही आपके इस विराट् रूपमें प्रवेश कर रहे हैं।</div>
<div id="LAzo2OEMRyafsq-ONvVTFg48949" class="class_76"><a href="part0262.xhtml#LAzo2OEMRyafsq-ONvVTFg49929" class="class_36">२</a>. इससे अर्जुनने यह भाव दिखलाया है कि शेष बचे हुए कितने ही देवता अपनी बहुत देरतक बचे रहनेकी सम्भावना न जानकर डरके मारे हाथ जोड़कर आपके नाम और गुणोंका बखान करते हुए आपको प्रसन्न करनेकी चेष्टा कर रहे हैं।</div>
<div id="LAzo2OEMRyafsq-ONvVTFg48950" class="class_76"><a href="part0262.xhtml#LAzo2OEMRyafsq-ONvVTFg49737" class="class_36">३</a>. इससे अर्जुनने यह व्यक्त किया है कि मरीचि, अंगिरा, भृगु आदि महर्षियोंके और ज्ञाताज्ञात सिद्धजनोंके जितने भी विभिन्न समुदाय हैं, वे आपके तत्त्वका यथार्थ रहस्य जाननेवाले होनेके कारण आपके इस उग्र रूपको देखकर भयभीत नहीं हो रहे हैं; वरं समस्त जगत्‌के कल्याणके लिये प्रार्थना करते हुए अनेकों प्रकारके सुन्दर भावमय स्तोत्रोंद्वारा श्रद्धा और प्रेमपूर्वक आपका स्तवन कर रहे हैं—ऐसा मैं देख रहा हूँ।</div>
<div id="LAzo2OEMRyafsq-ONvVTFg48544" class="class_76"><a href="part0262.xhtml#LAzo2OEMRyafsq-ONvVTFg48728" class="class_36">४</a>. जो ऊष्म (गरम) अन्न खाते हों, उनको ‘ऊष्मपाः’ कहते हैं। मनुस्मृतिके तीसरे अध्यायके दो सौ सैंतीसवें श्लोकमें कहा है कि पितरलोग गरम अन्न ही खाते हैं। अतएव यहाँ ‘ऊष्मपाः’ पद पितरोंके समुदायका वाचक समझना चाहिये। पितरोंके नाम गीताके दसवें अध्यायके उनतीसवें श्लोककी टिप्पणीमें बतलाये जा चुके हैं।</div>
<div id="LAzo2OEMRyafsq-ONvVTFg49352" class="class_76"><a href="part0262.xhtml#LAzo2OEMRyafsq-ONvVTFg48801" class="class_36">५</a>. कश्यपजीकी पत्नी मुनि और प्राधासे तथा अरिष्टासे गन्धर्वोंकी उत्पत्ति मानी गयी है, ये राग-रागिनियोंके ज्ञानमें निपुण हैं और देवलोककी वाद्य-नृत्यकलामें कुशल समझे जाते हैं। यक्षोंकी उत्पत्ति महर्षि कश्यपकी खसा नामक पत्नीसे मानी गयी है। भगवान् शंकरके गणोंमें भी यक्षलोग हैं। इन यक्षोंके और उत्तम राक्षसोंके राजा कुबेर माने जाते हैं। देवताओंके विरोधी दैत्य, दानव और राक्षसोंको असुर कहते हैं। कश्यपजीकी स्त्री दितिसे उत्पन्न होनेवाले ‘दैत्य’ और ‘दनु’ से उत्पन्न होनेवाले ‘दानव’ कहलाते हैं। राक्षसोंकी उत्पत्ति विभिन्न प्रकारसे हुई है। कपिल आदि सिद्धजनोंको ‘सिद्ध’ कहते हैं। इन सबके विभिन्न अनेकों समुदायोंका वाचक यहाँ ‘गन्धर्वयक्षासुरसिद्धसंघाः’ पद है।</div>
<div id="LAzo2OEMRyafsq-ONvVTFg48821" class="class_76"><a href="part0262.xhtml#LAzo2OEMRyafsq-ONvVTFg49102" class="class_36">६</a>. ग्यारह रुद्र, बारह आदित्य, आठ वसु और उनचास मरुत्—इन चार प्रकारके देवताओंके समूहोंका वर्णन तो गीताके दसवें अध्यायके इक्कीसवें और तेईसवें श्लोकोंकी टिप्पणीमें तथा अश्विनीकुमारोंका ग्यारहवें अध्यायके छठे श्लोककी टिप्पणीमें किया जा चुका है—वहाँ देखना चाहिये। मन, अनुमन्ता, प्राण, नर, यान, चित्ति, हय, नय, हंस, नारायण, प्रभव और विभु—ये बारह साध्यदेवता हैं—</div>
<div class="class_77">मनोऽनुमन्ता प्राणश्च नरो यानश्च वीर्यवान् ⁠।⁠।</div>
<div class="class_77">चित्तिर्हयो नयश्चैव हंसो नारायणस्तथा ⁠।</div>
<div class="class_77">प्रभवोऽथ विभुश्चैव साध्या द्वादश जज्ञिरे ⁠।⁠।</div>
<div class="class_79">(वायुपुराण ६६।१५-१६)</div>
<div class="class_290">और क्रतु, दक्ष, श्रव, सत्य, काल, काम, धुनि, कुरुवान्, प्रभवान् और रोचमान—ये दस विश्वेदेव हैं—</div>
<div class="class_77">विश्वेदेवास्तु विश्वाया जज्ञिरे दश विश्रुताः ⁠।</div>
<div class="class_77">क्रतुर्दक्षः श्रवः सत्यः कालः कामो धुनिस्तथा ⁠।</div>
<div class="class_77">कुरुवान् प्रभवांश्चैव रोचमानश्च ते दश ⁠।⁠।</div>
<div class="class_79">(वायुपुराण ६६।३१-३२)</div>
<div id="LAzo2OEMRyafsq-ONvVTFg47766" class="class_76"><a href="part0262.xhtml#LAzo2OEMRyafsq-ONvVTFg50127" class="class_36">१</a>. भगवान्‌को विष्णु नामसे सम्बोधित करके अर्जुन यह दिखलाते हैं कि आप साक्षात् विष्णु ही पृथ्वीका भार उतारनेके लिये श्रीकृष्णरूपमें प्रकट हुए हैं। अतः आप मेरी व्याकुलताको दूर करनेके लिये इस विश्वरूपका संवरण करके विष्णुरूपसे प्रकट हो जाइये।</div>
<div id="LAzo2OEMRyafsq-ONvVTFg49928" class="class_76"><a href="part0262.xhtml#LAzo2OEMRyafsq-ONvVTFg49219" class="class_36">२</a>. यहाँ अर्जुन यह भाव दिखलाते हैं कि आप समस्त देवताओंके स्वामी, सर्वव्यापी और सम्पूर्ण जगत्‌के परमाधार हैं, इस बातको तो मैंने पहलेसे ही सुन रखा था और मेरा विश्वास भी था कि आप ऐसे ही हैं। आज मैंने आपका वह विराट्स्वरूप प्रत्यक्ष देख लिया। अब तो आपके ‘देवेश’ और ‘जगन्निवास’ होनेमें कोई संदेह ही नहीं रह गया एवं प्रसन्न होनेके लिये प्रार्थना करनेका यह भाव है कि ‘प्रभो! आपका प्रभाव तो मैंने प्रत्यक्ष देख ही लिया, परंतु आपके इस विराट् रूपको देखकर मेरी बड़ी ही शोचनीय दशा हो रही है; मेरे सुख, शान्ति और धैर्यका नाश हो गया है; यहाँतक कि मुझे दिशाओंका भी ज्ञान नहीं रह गया है। अतएव दया करके अब आप अपने इस विराट्स्वरूपको शीघ्र समेट लीजिये।’</div>
<div id="LAzo2OEMRyafsq-ONvVTFg49050" class="class_76"><a href="part0262.xhtml#LAzo2OEMRyafsq-ONvVTFg48479" class="class_36">३</a>. वीरवर कर्णसे अर्जुनकी स्वाभाविक प्रतिद्वन्द्विता थी। इसलिये उनके नामके साथ ‘असौ’ विशेषणका प्रयोग करके अर्जुन यह भाव दिखलाते हैं कि अपनी शूरवीरताके दर्पमें जो कर्ण सबको तुच्छ समझते थे, वे भी आज आपके विकराल मुखोंमें पड़कर नष्ट हो रहे हैं।</div>
<div id="LAzo2OEMRyafsq-ONvVTFg49119" class="class_76"><a href="part0262.xhtml#LAzo2OEMRyafsq-ONvVTFg48501" class="class_36">४</a>. इससे अर्जुनने यह दिखलाया है कि केवल धृतराष्ट्रपुत्रोंको ही मैं आपके अंदर प्रविष्ट करते नहीं देख रहा हूँ, उन्हींके साथ मैं उन सब राजाओंके समूहोंको भी आपके अंदर प्रवेश करते देख रहा हूँ, जो दुर्योधनकी सहायता करनेके लिये आये थे।</div>
<div id="LAzo2OEMRyafsq-ONvVTFg49120" class="class_76"><a href="part0262.xhtml#LAzo2OEMRyafsq-ONvVTFg48461" class="class_36">५</a>. पितामह भीष्म और गुरु द्रोण कौरवसेनाके सर्वप्रधान महान् योद्धा थे। अर्जुनके मतमें इनका परास्त होना या मारा जाना बहुत ही कठिन था। यहाँ उन दोनोंके नाम लेकर अर्जुन यह कह रहे हैं कि ‘भगवन्! दूसरोंके लिये तो कहना ही क्या है; मैं देख रहा हूँ, भीष्म और द्रोण-सरीखे महान् योद्धा भी आपके भयानक विकराल मुखोंमें प्रवेश कर रहे हैं।</div>
<div id="LAzo2OEMRyafsq-ONvVTFg49683" class="class_76"><a href="part0262.xhtml#LAzo2OEMRyafsq-ONvVTFg48129" class="class_36">१</a>. इस श्लोकमें उन भीष्म-द्रोणादि श्रेष्ठ शूरवीर पुरुषोंके प्रवेश करनेका वर्णन किया गया है, जो भगवान्‌की प्राप्तिके लिये साधन कर रहे थे तथा जिनको बिना ही इच्छाके युद्धमें प्रवृत्त होना पड़ा था और जो युद्धमें मरकर भगवान्‌को प्राप्त करनेवाले थे। इसी हेतुसे उनको ‘नरलोकके वीर’ कहा गया है। वे भौतिक युद्धमें जैसे महान् वीर थे, वैसे ही भगवत्प्राप्तिके साधनरूप आध्यात्मिक युद्धमें भी काम आदि शत्रुओंके साथ बड़ी वीरतासे लड़नेवाले थे। उनके प्रवेशमें नदी और समुद्रका दृष्टान्त देकर अर्जुनने यह भाव दिखलाया है कि जैसे नदियोंके जल स्वाभाविक ही समुद्रकी ओर दौड़ते हैं और अन्तमें अपने नाम-रूपको त्यागकर समुद्र ही बन जाते हैं, वैसे ही ये शूरवीर भक्तजन भी आपकी ओर मुख करके दौड़ रहे हैं और आपके अंदर अभिन्नभावसे प्रवेश कर रहे हैं।</div>
<div class="class_290">यहाँ मुखोंके साथ ‘प्रज्वलित’ विशेषण देकर यह भाव दिखलाया गया है कि जैसे समुद्रमें सब ओरसे जल-ही-जल भरा रहता है और नदियोंका जल उसमें प्रवेश करके उसके साथ एकत्वको प्राप्त हो जाता है, वैसे ही आपके सब मुख भी सब ओरसे अत्यन्त ज्योतिर्मय हैं और उनमें प्रवेश करनेवाले शूरवीर भक्तजन भी आपके मुखोंकी महान् ज्योतिमें अपने बाह्यरूपको जलाकर स्वयं ज्योतिर्मय हो आपमें एकताको प्राप्त हो रहे हैं।</div>
<div id="LAzo2OEMRyafsq-ONvVTFg49495" class="class_76"><a href="part0262.xhtml#LAzo2OEMRyafsq-ONvVTFg50084" class="class_36">२</a>. इस श्लोकमें पिछले श्लोकमें बतलाये हुए भक्तोंसे भिन्न उन समस्त साधारण लोगोंके प्रवेशका वर्णन किया गया है, जो इच्छापूर्वक युद्ध करनेके लिये आये थे; इसीलिये प्रज्वलित अग्नि और पतंगोंका दृष्टान्त देकर अर्जुनने यह भाव दिखलाया है कि जैसे मोहमें पड़े हुए पतंग नष्ट होनेके लिये ही इच्छापूर्वक बड़े वेगसे उड़-उड़कर अग्निमें प्रवेश करते हैं, वैसे ही ये सब लोग भी आपके प्रभावको न जाननेके कारण मोहमें पड़े हुए हैं और अपना नाश करनेके लिये ही पतंगोंकी भाँति दौड़-दौड़कर आपके मुखोंमें प्रविष्ट हो रहे हैं।</div>
<div id="LAzo2OEMRyafsq-ONvVTFg50074" class="class_76"><a href="part0262.xhtml#LAzo2OEMRyafsq-ONvVTFg48620" class="class_36">३</a>. इससे अर्जुनने यह भाव दिखलाया है कि यह इतना भयंकर रूप—जिसमें कौरवपक्षके और हमारे प्रायः सभी योद्धा प्रत्यक्ष नष्ट होते दिखलायी दे रहे हैं—आप मुझे किसलिये दिखला रहे हैं तथा अब निकट भविष्यमें आप क्या करना चाहते हैं—इस रहस्यको मैं नहीं जानता। अतएव अब आप कृपा करके इसी रहस्यको खोलकर बतलाइये।</div>
<div id="LAzo2OEMRyafsq-ONvVTFg48834" class="class_76"><a href="part0262.xhtml#LAzo2OEMRyafsq-ONvVTFg48778" class="class_36">१</a>. इस कथनसे भगवान्‌ने अर्जुनके पहले प्रश्नका उत्तर दिया है, जिसमें अर्जुनने यह जानना चाहा था कि आप कौन हैं। भगवान्‌के कथनका अभिप्राय यह है कि मैं सम्पूर्ण जगत्‌का सृजन, पालन और संहार करनेवाला साक्षात् परमेश्वर हूँ। अतएव इस समय मुझको तुम इन सबका संहार करनेवाला साक्षात् काल समझो।</div>
<div id="LAzo2OEMRyafsq-ONvVTFg48835" class="class_76"><a href="part0262.xhtml#LAzo2OEMRyafsq-ONvVTFg49693" class="class_36">२</a>. इस कथनसे भगवान्‌ने अर्जुनके उस प्रश्नका उत्तर दिया है, जिसमें अर्जुनने यह कहा था कि ‘मैं आपकी प्रवृत्तिको नहीं जानता।’ भगवान्‌के कथनका अभिप्राय यह है कि इस समय मेरी सारी चेष्टाएँ इन सब लोगोंका नाश करनेके लिये ही हो रही हैं, यही बात समझानेके लिये मैंने इस विराट् रूपके अंदर तुझको सबके नाशका भयंकर दृश्य दिखलाया है।</div>
<div id="LAzo2OEMRyafsq-ONvVTFg48836" class="class_76"><a href="part0262.xhtml#LAzo2OEMRyafsq-ONvVTFg48119" class="class_36">३</a>. इस कथनसे भगवान्‌ने यह दिखलाया है कि गुरु, ताऊ, चाचे, मामे और भाई आदि आत्मीय स्वजनोंको युद्धके लिये तैयार देखकर तुम्हारे मनमें जो कायरताका भाव आ गया है और उसके कारण तुम जो युद्धसे हटना चाहते हो—यह उचित नहीं है; क्योंकि यदि तुम युद्ध करके इनको न भी मारोगे, तब भी ये बचेंगे नहीं। इनका तो मरण ही निश्चित है। जब मैं स्वयं इनका नाश करनेके लिये प्रवृत्त हूँ, तब ऐसा कोई भी उपाय नहीं है जिससे इनकी रक्षा हो सके। इसलिये तुमको युद्धसे हटना नहीं चाहिये; तुम्हारे लिये तो मेरी आज्ञाके अनुसार युद्धमें प्रवृत्त होना ही हितकर है।</div>
<div class="class_290">अपने पक्षके योद्धागणोंका अर्जुनके द्वारा मारा जाना सम्भव नहीं है, अतएव ‘तुम न मारोगे तो भी वे तो मरेंगे ही’ ऐसा कथन उनके लिये नहीं बन सकता। इसीलिये भगवान्‌ने यहाँ केवल कौरवपक्षके वीरोंके विषयमें कहा है। इसके सिवा अर्जुनको उत्साहित करनेके लिये भी भगवान्‌के द्वारा ऐसा कहा जाना युक्तिसंगत है। भगवान् मानो यह समझा रहे हैं कि शत्रुपक्षके जितने भी योद्धा हैं, वे सब एक तरहसे मरे ही हुए हैं; उन्हें मारनेमें तुम्हें कोई परिश्रम नहीं करना पड़ेगा।</div>
<div id="LAzo2OEMRyafsq-ONvVTFg48100" class="class_76"><a href="part0262.xhtml#LAzo2OEMRyafsq-ONvVTFg49717" class="class_36">४</a>. ‘तस्मात्’ के साथ ‘उत्तिष्ठ’ क्रियाका प्रयोग करके भगवान्‌ने यह भाव दिखलाया है कि जब तुम्हारे युद्ध न करनेपर भी ये सब नहीं बचेंगे, निःसंदेह मरेंगे ही, तब तुम्हारे लिये युद्ध करना ही सब प्रकारसे लाभप्रद है। अतएव तुम किसी प्रकारसे भी युद्धसे हटो मत, उत्साहके साथ खड़े हो जाओ।</div>
<div id="LAzo2OEMRyafsq-ONvVTFg50017" class="class_76"><a href="part0262.xhtml#LAzo2OEMRyafsq-ONvVTFg50102" class="class_36">५</a>. इससे भगवान्‌ने यह भाव दिखलाया है कि इस युद्धमें तुम्हारी विजय निश्चित है; अतएव शत्रुओंको जीतकर धन-धान्यसे सम्पन्न महान् राज्यका उपभोग करो और दुर्लभ यश प्राप्त करो, इस अवसरको हाथसे न जाने दो।</div>
<div id="LAzo2OEMRyafsq-ONvVTFg50018" class="class_76"><a href="part0262.xhtml#LAzo2OEMRyafsq-ONvVTFg50235" class="class_36">६</a>. जो बायें हाथसे भी बाण चला सकता हो, उसे ‘सव्यसाची’ कहते हैं। यहाँ भगवान्‌ने यह भाव दिखलाया है कि तुम तो दोनों ही हाथोंसे बाण चलानेमें अत्यन्त निपुण हो, तुम्हारे लिये इन शूरवीरोंपर विजय प्राप्त करना कौन-सी बड़ी बात है। फिर इन सबको तो वस्तुतः तुम्हें मारना ही क्या पड़ेगा, तुमने प्रत्यक्ष देख ही लिया कि सब-के-सब मेरे द्वारा पहलेहीसे मारे हुए हैं। तुम्हारा तो सिर्फ नामभर होगा। अतएव अब तुम इन्हें मारनेमें जरा भी हिचको मत। मार तो मैंने रखा ही है, तुम तो केवल निमित्तमात्र बन जाओ।</div>
<div class="class_290">निमित्तमात्र बननेके लिये कहनेका एक भाव यह भी है कि इन्हें मारनेपर तुम्हें किसी प्रकारका पाप होगा, इसकी भी सम्भावना नहीं है; क्योंकि तुम तो क्षात्रधर्मके अनुसार कर्तव्यरूपसे प्राप्त युद्धमें इन्हें मारनेमें एक निमित्तभर बनते हो। इससे पापकी बात तो दूर रही, तुम्हारे द्वारा उलटा क्षात्रधर्मका पालन होगा। अतएव तुम्हें अपने मनमें किसी प्रकारका संशय न रखकर, अहंकार और ममतासे रहित होकर उत्साहपूर्वक युद्धमें ही प्रवृत्त होना चाहिये।</div>
<div id="LAzo2OEMRyafsq-ONvVTFg49229" class="class_76"><a href="part0262.xhtml#LAzo2OEMRyafsq-ONvVTFg49213" class="class_36">१</a>. द्रोणाचार्य धनुर्वेद तथा अन्यान्य शस्त्रास्त्र-प्रयोगकी विद्यामें अत्यन्त पारंगत और युद्धकलामें परम निपुण थे। यह बात प्रसिद्ध थी कि जबतक उनके हाथमें शस्त्र रहेगा, तबतक उन्हें कोई भी मार नहीं सकेगा। इस कारण अर्जुन उन्हें अजेय समझते थे और साथ ही गुरु होनेके कारण अर्जुन उनको मारना पाप भी मानते थे। भीष्मपितामहकी शूरता जगत्प्रसिद्ध थी। परशुराम-सरीखे अजेय वीरको भी उन्होंने छका दिया था। साथ ही पिता शान्तनुका उन्हें यह वरदान था कि उनकी बिना इच्छाके मृत्यु भी उन्हें नहीं मार सकेगी। इन सब कारणोंसे अर्जुनकी यह धारणा थी कि पितामह भीष्मपर विजय प्राप्त करना सहज कार्य नहीं है, इसीके साथ-साथ वे पितामहका अपने हाथों वध करना पाप भी समझते थे। उन्होंने कई बार कहा भी है, मैं इन्हें नहीं मारना चाहता।</div>
<div class="class_290">जयद्रथ स्वयं बड़े वीर थे और भगवान् शंकरके भक्त होनेके कारण उनसे दुर्लभ वरदान पाकर अत्यन्त दुर्जय हो गये थे। फिर दुर्योधनकी बहिन दुःशलाके स्वामी होनेसे ये पाण्डवोंके बहनोई भी लगते थे। स्वाभाविक ही सौजन्य और आत्मीयताके कारण अर्जुन उन्हें भी मारनेमें हिचकते थे।</div>
<div class="class_290">कर्णको भी अर्जुन किसी प्रकार भी अपनेसे कम वीर नहीं मानते थे। संसारभरमें प्रसिद्ध था कि अर्जुनके योग्य प्रतिद्वन्द्वी कर्ण ही हैं। ये स्वयं बड़े ही वीर थे और परशुरामजीके द्वारा दुर्लभ शस्त्रविद्याका इन्होंने अध्ययन किया था।</div>
<div class="class_290">इसीलिये इन चारोंके पृथक्-पृथक् नाम लेकर और इनके अतिरिक्त भगदत्त, भूरिश्रवा और शल्यप्रभृति जिन-जिन योद्धाओंको अर्जुन बहुत बड़े वीर समझते थे और जिनपर विजय प्राप्त करना आसान नहीं समझते थे, उन सबका लक्ष्य कराते हुए उन सबको अपने द्वारा मारे हुए बतलाकर और उन्हें मारनेके लिये आज्ञा देकर भगवान्‌ने यह भाव दिखलाया है कि तुमको किसीपर भी विजय प्राप्त करनेमें किसी प्रकारका भी संदेह नहीं करना चाहिये। ये सभी मेरे द्वारा मारे हुए हैं। साथ ही इस बातका भी लक्ष्य करा दिया है कि तुम जो इन गुरुजनोंको मारनेमें पापकी आशंका करते थे, वह भी ठीक नहीं है; क्योंकि क्षत्रियधर्मानुसार इन्हें मारनेके जो तुम निमित्त बनोगे, इसमें तुम्हें कोई भी पाप नहीं होगा, वरं धर्मका ही पालन होगा। अतएव उठो और इनपर विजय प्राप्त करो।</div>
<div id="LAzo2OEMRyafsq-ONvVTFg49230" class="class_76"><a href="part0262.xhtml#LAzo2OEMRyafsq-ONvVTFg49184" class="class_36">२</a>. इससे भगवान्‌ने अर्जुनको आश्वासन दिया है कि मेरे उग्ररूपको देखकर तुम जो इतने भयभीत और व्यथित हो रहे हो, यह ठीक नहीं है। मैं तुम्हारा प्रिय वही कृष्ण हूँ। इसलिये तुम न तो जरा भी भय करो और न संतप्त ही होओ।</div>
<div id="LAzo2OEMRyafsq-ONvVTFg49231" class="class_76"><a href="part0262.xhtml#LAzo2OEMRyafsq-ONvVTFg49372" class="class_36">३</a>. अर्जुनके मनमें जो इस बातकी शंका थी कि न जाने युद्धमें हम जीतेंगे या हमारे ये शत्रु ही हमको जीतेंगे (गीता २।६), उस शंकाको दूर करनेके लिये भगवान्‌ने ऐसा कहा है। भगवान्‌के कथनका अभिप्राय यह है कि युद्धमें निश्चय ही तुम्हारी विजय होगी, इसलिये तुम्हें उत्साहपूर्वक युद्ध करना चाहिये।</div>
<div id="LAzo2OEMRyafsq-ONvVTFg49382" class="class_76"><a href="part0262.xhtml#LAzo2OEMRyafsq-ONvVTFg48740" class="class_36">४</a>. अर्जुनके मस्तकपर देवराज इन्द्रका दिया हुआ सूर्यके समान प्रकाशमय दिव्य मुकुट सदा रहता था, इसीसे उनका एक नाम ‘किरीटी’ पड़ गया था।</div>
<div class="class_290">स्वयं अर्जुनने विराटपुत्र उत्तरकुमारसे कहा है—</div>
<div class="class_77">पुरा शक्रेण मे दत्तं युध्यतो दानवर्षभैः ⁠। किरीटं मूर्ध्नि सूर्याभं तेनाहुर्मां किरीटिनम् ⁠।⁠।</div>
<div class="class_79">(महा०, विराट० ४४।१७)</div>
<div id="LAzo2OEMRyafsq-ONvVTFg48822" class="class_76"><a href="part0262.xhtml#LAzo2OEMRyafsq-ONvVTFg50071" class="class_36">५</a>. इससे संजयने यह भाव दिखलाया है कि श्रीकृष्णके उस घोर रूपको देखकर अर्जुन इतने व्याकुल हो गये कि भगवान्‌के इस प्रकार आश्वासन देनेपर भी उनका डर दूर नहीं हुआ; इसलिये वे डरके मारे काँपते हुए ही भगवान्‌से उस रूपका संवरण करनेके लिये प्रार्थना करने लगे।</div>
<div id="LAzo2OEMRyafsq-ONvVTFg48823" class="class_76"><a href="part0262.xhtml#LAzo2OEMRyafsq-ONvVTFg48869" class="class_36">१</a>. इससे संजयने यह भाव दिखलाया है कि भगवान्‌के अनन्त ऐश्वर्यमय स्वरूपको देखकर उस स्वरूपके प्रति अर्जुनकी बड़ी सम्मान्य दृष्टि हो गयी थी और वे डरे हुए थे ही। इसीसे वे हाथ जोड़े हुए बार-बार भगवान्‌को नमस्कार और प्रणाम करते हुए उनकी स्तुति करने लगे।</div>
<div id="LAzo2OEMRyafsq-ONvVTFg48824" class="class_76"><a href="part0262.xhtml#LAzo2OEMRyafsq-ONvVTFg49753" class="class_36">२</a>. इसका अभिप्राय यह है कि अर्जुन जब भगवान्‌की स्तुति करने लगे, तब आश्चर्य और भयके कारण उनका हृदय पानी-पानी हो गया, नेत्रोंमें जल भर आया, कण्ठ रुक गया और इसी कारण उनकी वाणी गद्‌गद हो गयी। फलतः उनका उच्चारण अस्पष्ट और करुणापूर्ण हो गया।</div>
<div id="LAzo2OEMRyafsq-ONvVTFg49176" class="class_76"><a href="part0262.xhtml#LAzo2OEMRyafsq-ONvVTFg48007" class="class_36">३</a>. भगवान्‌के द्वारा प्रदान की हुई दिव्य दृष्टिसे केवल अर्जुन ही यह सब देख रहे थे, सारा जगत् नहीं। जगत्‌का हर्षित और अनुरक्त होना, राक्षसोंका डरकर भागना और सिद्धोंका नमस्कार करना—ये सब उस विराट् रूपके ही अंग हैं। अभिप्राय यह है कि यह वर्णन अर्जुनको दिखलायी देनेवाले विराट् रूपका ही है, बाहरी जगत्‌का नहीं। उनको भगवान्‌का जो विराट् रूप दीखता था, उसीके अन्दर ये सब दृश्य दिखलायी पड़ रहे थे। इसीसे अर्जुनने ऐसा कहा है।</div>
<div id="LAzo2OEMRyafsq-ONvVTFg48427" class="class_76"><a href="part0262.xhtml#LAzo2OEMRyafsq-ONvVTFg47762" class="class_36">४</a>. यहाँ ‘महात्मन्’, ‘अनन्त’, ‘देवेश’ और ‘जगन्निवास’—इन चार सम्बोधनोंका प्रयोग करके अर्जुनने यह भाव व्यक्त किया है कि आप समस्त चराचर प्राणियोंके महान् आत्मा हैं, अन्तरहित हैं—आपके रूप, गुण और प्रभाव आदिकी सीमा नहीं है; आप देवताओंके भी स्वामी हैं और समस्त जगत्‌के एकमात्र परमाधार हैं। यह सारा जगत् आपमें ही स्थित है तथा आप इसमें व्याप्त हैं। अतएव इन सबका आपको नमस्कार आदि करना सब प्रकारसे उचित ही है।</div>
<div id="LAzo2OEMRyafsq-ONvVTFg48428" class="class_76"><a href="part0262.xhtml#LAzo2OEMRyafsq-ONvVTFg48445" class="class_36">५</a>. जिसका कभी अभाव नहीं होता, उस अविनाशी आत्माको ‘सत्’ और नाशवान् अनित्य वस्तुमात्रको ‘असत्’ कहते हैं; इन्हींको गीताके सातवें अध्यायमें परा और अपरा प्रकृति तथा पंद्रहवें अध्यायमें अक्षर और क्षर पुरुष कहा गया है। इनसे परे परम अक्षर सच्चिदानन्दघन परमात्मतत्त्व है। अर्जुन अपने नमस्कारादिके औचित्यको सिद्ध करते हुए कह रहे हैं कि यह सब आपका ही स्वरूप है। अतएव आपको नमस्कार आदि करना सब प्रकारसे उचित है।</div>
<div id="LAzo2OEMRyafsq-ONvVTFg48297" class="class_76"><a href="part0262.xhtml#LAzo2OEMRyafsq-ONvVTFg49447" class="class_36">६</a>. इससे अर्जुनने यह भाव दिखलाया है कि आप इस भूत, वर्तमान और भविष्य समस्त जगत्‌को यथार्थ तथा पूर्णरूपसे जाननेवाले, सबके नित्य द्रष्टा हैं; इसलिये आप सर्वज्ञ हैं, आपके सदृश सर्वज्ञ कोई नहीं है (गीता ७।२६)।</div>
<div id="LAzo2OEMRyafsq-ONvVTFg48298" class="class_76"><a href="part0262.xhtml#LAzo2OEMRyafsq-ONvVTFg48254" class="class_36">७</a>. इससे अर्जुनने यह भाव दिखलाया है कि जो जाननेके योग्य है, जिसको जानना मनुष्यजन्मका परम उद्देश्य है, गीताके तेरहवें अध्यायमें बारहवेंसे सत्रहवें श्लोकतक जिस ज्ञेय तत्त्वका वर्णन किया गया है—वे साक्षात् परब्रह्म परमेश्वर आप ही हैं।</div>
<div id="LAzo2OEMRyafsq-ONvVTFg48299" class="class_76"><a href="part0262.xhtml#LAzo2OEMRyafsq-ONvVTFg47652" class="class_36">१</a>. इससे अर्जुनने यह बतलाया है कि जो मुक्त पुरुषोंकी परम गति है, जिसे प्राप्त होकर मनुष्य वापस नहीं लौटता; वह साक्षात् परम धाम आप ही हैं (गीता ८।२१)।</div>
<div id="LAzo2OEMRyafsq-ONvVTFg48300" class="class_76"><a href="part0262.xhtml#LAzo2OEMRyafsq-ONvVTFg47973" class="class_36">२</a>. इससे अर्जुनने यह भाव दिखलाया है कि आपके रूप असीम और अगणित हैं, उनका पार कोई पा ही नहीं सकता।</div>
<div id="LAzo2OEMRyafsq-ONvVTFg48301" class="class_76"><a href="part0262.xhtml#LAzo2OEMRyafsq-ONvVTFg48342" class="class_36">३</a>. इससे अर्जुनने यह भाव दिखलाया है कि सारे विश्वके प्रत्येक परमाणुमें आप व्याप्त हैं, इसका कोई भी स्थान आपसे रहित नहीं है।</div>
<div id="LAzo2OEMRyafsq-ONvVTFg49647" class="class_76"><a href="part0262.xhtml#LAzo2OEMRyafsq-ONvVTFg50184" class="class_36">४</a>. इस कथनसे अर्जुनने यह दिखलाया है कि समस्त जगत्‌को उत्पन्न करनेवाले कश्यप, दक्षप्रजापति तथा सप्तर्षि आदिके पिता होनेसे ब्रह्मा सबके पितामह हैं और उन ब्रह्माको भी उत्पन्न करनेवाले आप हैं; इसलिये आप सबके प्रपितामह हैं। इसलिये भी आपको नमस्कार करना सर्वथा उचित ही है।</div>
<div id="LAzo2OEMRyafsq-ONvVTFg47694" class="class_76"><a href="part0262.xhtml#LAzo2OEMRyafsq-ONvVTFg47641" class="class_36">५</a>. ‘सहस्रकृत्वः’ पदके सहित बार-बार ‘नमः’ पदके प्रयोगसे यह भाव समझना चाहिये कि अर्जुन भगवान्‌के प्रति सम्मान और अपने भयके कारण हजारों बार नमस्कार करते-करते अघाते ही नहीं हैं, वे उनको नमस्कार ही करना चाहते हैं।</div>
<div id="LAzo2OEMRyafsq-ONvVTFg48607" class="class_76"><a href="part0262.xhtml#LAzo2OEMRyafsq-ONvVTFg47994" class="class_36">६</a>. ‘सर्व’ नामसे सम्बोधित करके अर्जुनने यह भाव दिखलाया है कि आप सबके आत्मा, सर्वव्यापी और सर्वरूप हैं; इसलिये मैं आपको आगे-पीछे, ऊपर-नीचे, दाहिने-बायें—सभी ओरसे नमस्कार करता हूँ।</div>
<div id="LAzo2OEMRyafsq-ONvVTFg48608" class="class_76"><a href="part0262.xhtml#LAzo2OEMRyafsq-ONvVTFg49482" class="class_36">७</a>. अर्जुन इस कथनसे भगवान्‌की सर्वताको सिद्ध करते हैं। अभिप्राय यह है कि आपने इस सम्पूर्ण जगत्‌को व्याप्त कर रखा है। विश्वमें क्षुद्रसे भी क्षुद्रतम अणुमात्र भी ऐसी कोई जगह या वस्तु नहीं है, जहाँ और जिसमें आप न हों। अतएव सब कुछ आप ही हैं। वास्तवमें आपसे पृथक् जगत् कोई वस्तु ही नहीं है, यही मेरा निश्चय है।</div>
<div id="LAzo2OEMRyafsq-ONvVTFg48414" class="class_76"><a href="part0262.xhtml#LAzo2OEMRyafsq-ONvVTFg49442" class="class_36">८</a>. प्रेम, प्रमाद और विनोद—इन तीन कारणोंसे मनुष्य व्यवहारमें किसीके मानापमानका खयाल नहीं रखता। प्रेममें नियम नहीं रहता, प्रमादमें भूल होती है और विनोदमें वाणीकी यथार्थताका सुरक्षित रहना कठिन हो जाता है। किसी सम्मान्य पुरुषके अपमानमें ये तीनों कारण मिलकर भी हेतु हो सकते हैं और पृथक्-पृथक् भी। इनमेंसे ‘प्रेम’ और ‘प्रमाद’—इन कारणोंके विषयमें पिछले श्लोकमें अर्जुन कह चुके हैं। यहाँ ‘अवहासार्थम्’ पदसे तीसरे कारण ‘हँसी-मजाक’ का लक्ष्य करा रहे हैं।</div>
<div id="LAzo2OEMRyafsq-ONvVTFg48825" class="class_76"><a href="part0262.xhtml#LAzo2OEMRyafsq-ONvVTFg48912" class="class_36">९</a>. अपने महत्त्व और स्वरूपसे जिसका कभी पतन न हो, उसे ‘अच्युत’ कहते हैं।</div>
<div id="LAzo2OEMRyafsq-ONvVTFg49499" class="class_76"><a href="part0262.xhtml#LAzo2OEMRyafsq-ONvVTFg49920" class="class_36">१</a>. इससे अर्जुनने यह भाव दिखलाया है कि आपकी अप्रतिम और अपार महिमाको न जाननेके कारण ही मैंने आपको अपनी बराबरीका मित्र मान रखा था, इसीलिये मैंने बातचीतमें कभी आपके महान् गौरव और सर्वपूज्य महत्त्वका खयाल नहीं रखा; अतः प्रेम या प्रमादसे मेरे द्वारा निश्चय ही बड़ी भूल हुई। बड़े-से-बड़े देवता और महर्षिगण जिन आपके चरणोंकी वन्दना करना अपना सौभाग्य समझते हैं, मैंने उन आपके साथ बराबरीका बर्ताव किया।</div>
<div class="class_290">प्रभो! कहाँ आप और कहाँ मैं! मैं इतना मूढ़मति हो गया कि आप परम पूजनीय परमेश्वरको मैं अपना मित्र ही मानता रहा और किसी भी आदरसूचक विशेषणका प्रयोग न करके सदा बिना सोचे-समझे ‘कृष्ण’, ‘यादव’ और ‘सखे’ आदि कहकर आपको तिरस्कारपूर्वक पुकारता रहा।</div>
<div id="LAzo2OEMRyafsq-ONvVTFg49500" class="class_76"><a href="part0262.xhtml#LAzo2OEMRyafsq-ONvVTFg49330" class="class_36">२</a>. यहाँ अर्जुन कह रहे हैं कि प्रभो! आपका स्वरूप और महत्त्व अचिन्त्य है। उसको पूर्णरूपसे तो कोई भी नहीं जान सकता। किसीको उसका थोड़ा-बहुत ज्ञान होता है तो वह आपकी कृपासे ही होता है। यह आपके परम अनुग्रहका ही फल है कि मैं—जो पहले आपके प्रभावको नहीं जानता था और इसीलिये आपका अनादर किया करता था—अब आपके प्रभावको कुछ-कुछ जान सका हूँ। अवश्य ही ऐसी बात नहीं है कि मैंने आपका सारा प्रभाव जान लिया है; सारा जाननेकी बात तो दूर रही—मैं तो अभी उतना भी नहीं समझ पाया हूँ, जितना आपकी दया मुझे समझा देना चाहती है। परंतु जो कुछ समझा हूँ, उसीसे मुझे यह भलीभाँति मालूम हो गया है कि आप सर्वशक्तिमान् साक्षात् परमेश्वर हैं। मैंने जो आपको अपनी बराबरीका मित्र मानकर आपसे जैसा बर्ताव किया, उसे मैं अपराध मानता हूँ और ऐसे समस्त अपराधोंके लिये मैं आपसे क्षमा चाहता हूँ।</div>
<div id="LAzo2OEMRyafsq-ONvVTFg49413" class="class_76"><a href="part0262.xhtml#LAzo2OEMRyafsq-ONvVTFg50076" class="class_36">३</a>. इस कथनसे अर्जुनने अपराध क्षमा करनेके औचित्यका प्रतिपादन किया है। वे कहते हैं—‘भगवन्! यह सारा जगत् आपहीसे उत्पन्न है, अतएव आप ही इसके पिता हैं; संसारमें जितने भी बड़े-बड़े देवता, महर्षि और अन्यान्य समर्थ पुरुष हैं, उन सबमें सबकी अपेक्षा बड़े ब्रह्माजी हैं; क्योंकि सबसे पहले उन्हींका प्रादुर्भाव होता है और वे ही आपके नित्य ज्ञानके द्वारा सबको यथायोग्य शिक्षा देते हैं, परंतु हे प्रभो! वे ब्रह्माजी भी आपहीसे उत्पन्न होते हैं और उनको वह ज्ञान भी आपहीसे मिलता है। अतएव हे सर्वेश्वर! सबसे बड़े, सब बड़ोंसे बड़े और सबके एकमात्र महान् गुरु आप ही हैं। समस्त जगत् जिन देवताओंकी और महर्षियोंकी पूजा करता है, उन देवताओंके और महर्षियोंके भी परम पूज्य तथा नित्य वन्दनीय ब्रह्मा आदि देवता और वसिष्ठादि महर्षि यदि क्षणभरके लिये आपके प्रत्यक्ष पूजन या स्तवनका सुअवसर पा जाते हैं तो अपनेको महान् भाग्यवान् समझते हैं। अतएव सब पूजनीयोंके भी परम पूजनीय आप ही हैं, इसलिये मुझ क्षुद्रके अपराधोंको क्षमा करना आपके लिये सभी प्रकारसे उचित है।</div>
<div id="LAzo2OEMRyafsq-ONvVTFg49814" class="class_76"><a href="part0262.xhtml#LAzo2OEMRyafsq-ONvVTFg48592" class="class_36">४</a>. ‘तस्मात्’ पदका प्रयोग करके अर्जुन यह कह रहे हैं कि आप इस प्रकारके महत्त्व और प्रभावसे युक्त हैं, अतएव मुझ-जैसे दीन शरणागतपर दया करके प्रसन्न होना तो, मैं समझता हूँ, आपका स्वभाव ही है।</div>
<div id="LAzo2OEMRyafsq-ONvVTFg48618" class="class_76"><a href="part0262.xhtml#LAzo2OEMRyafsq-ONvVTFg48595" class="class_36">५</a>. जो सबका नियमन करनेवाले स्वामी हों, उन्हें ‘ईश’ कहते हैं और जो स्तुतिके योग्य हों, उन्हें ‘ईड्य’ कहते हैं। इन दोनों विशेषणोंका प्रयोग करके अर्जुन यह भाव दिखलाते हैं कि हे प्रभो! इस समस्त जगत्‌का नियमन करनेवाले यहाँतक कि इन्द्र, आदित्य, वरुण, कुबेर और यमराज आदि लोकनियन्ता देवताओंको भी अपने नियममें रखनेवाले आप—सबके एकमात्र महेश्वर हैं और आपके गुणगौरव तथा महत्त्वका इतना विस्तार है कि सारा जगत् सदा-सर्वदा आपका स्तवन करता रहे तब भी उसका पार नहीं पा सकता; इसलिये आप ही वस्तुतः स्तुतिके योग्य हैं। मुझमें न तो इतना ज्ञान है और न वाणीमें ही बल है कि जिससे मैं स्तवन करके आपको प्रसन्न कर सकूँ। मैं अबोध भला आपका क्या स्तवन करूँ? मैं आपका प्रभाव बतलानेमें जो कुछ भी कहूँगा वह वास्तवमें आपके प्रभावकी छायाको भी न छू सकेगा; इसलिये वह आपके प्रभावको घटानेवाला ही होगा। अतः मैं तो बस, इस शरीरको ही लकड़ीकी भाँति आपके चरणप्रान्तमें लुटाकर—समस्त अंगोंके द्वारा आपको प्रणाम करके आपकी चरणधूलिके प्रसादसे ही आपकी प्रसन्नता प्राप्त करना चाहता हूँ। आप कृपा करके मेरे सब अपराधोंको भुला दीजिये और मुझ दीनपर प्रसन्न हो जाइये।</div>
<div id="LAzo2OEMRyafsq-ONvVTFg48619" class="class_76"><a href="part0262.xhtml#LAzo2OEMRyafsq-ONvVTFg49373" class="class_36">१</a>. यहाँ अर्जुन यह प्रार्थना कर रहे हैं कि जैसे अज्ञानमें प्रमादवश किये हुए पुत्रके अपराधोंको पिता क्षमा करता है, हँसी-मजाकमें किये हुए मित्रके अपराधोंको मित्र सहता है और प्रेमवश किये हुए प्रियतमा पत्नीके अपराधोंको पति क्षमा करता है—वैसे ही मेरे तीनों ही कारणोंसे बने हुए समस्त अपराधोंको आप क्षमा कीजिये।</div>
<div id="LAzo2OEMRyafsq-ONvVTFg48172" class="class_76"><a href="part0262.xhtml#LAzo2OEMRyafsq-ONvVTFg50053" class="class_36">२</a>. इससे अर्जुनने यह भाव व्यक्त किया है कि आपका जो वैकुण्ठधाममें निवास करनेवाला देवरूप अर्थात् विष्णुरूप है, मुझको उसी चतुर्भुजरूपके दर्शन करवाइये। यहाँ केवल ‘तत्’ का प्रयोग होनेसे तो यह बात भी मानी जा सकती थी कि भगवान्‌का जो मनुष्यावतारका रूप है, उसीको दिखलानेके लिये अर्जुन प्रार्थना कर रहे हैं; किंतु रूपके साथ ‘देव’ पद रहनेसे वह स्पष्ट ही मानुषरूपसे भिन्न देवसम्बन्धी रूपका वाचक हो जाता है।</div>
<div id="LAzo2OEMRyafsq-ONvVTFg49046" class="class_76"><a href="part0262.xhtml#LAzo2OEMRyafsq-ONvVTFg48947" class="class_36">३</a>. अर्जुनने इससे यह भाव दिखलाया है कि आपके इस अलौकिक रूपमें जब मैं आपके गुण, प्रभाव और ऐश्वर्यकी ओर देखकर विचार करता हूँ तब तो मुझे बड़ा भारी हर्ष होता है कि ‘अहो! मैं बड़ा ही सौभाग्यशाली हूँ, जो साक्षात् परमेश्वरकी मुझ तुच्छपर इतनी अनन्त दया और ऐसा अनोखा प्रेम है कि जिससे वे कृपा करके मुझको अपना यह अलौकिक रूप दिखला रहे हैं; परंतु इसीके साथ जब आपकी भयावनी विकराल मूर्तिकी ओर मेरी दृष्टि जाती है, तब मेरा मन भयसे काँप उठता है और मैं अत्यन्त व्याकुल हो जाता हूँ।</div>
<div id="LAzo2OEMRyafsq-ONvVTFg50172" class="class_76"><a href="part0262.xhtml#LAzo2OEMRyafsq-ONvVTFg48127" class="class_36">४</a>. अर्जुनको भगवान् जो हजारों हाथोंवाले विराट्स्वरूपसे दर्शन दे रहे हैं, उस रूपको समेटकर चतुर्भुजरूप होनेके लिये अर्जुन ‘सहस्रबाहो’, ‘विश्वमूर्ते’—इन नामोंसे सम्बोधन करके भगवान्‌से प्रार्थना कर रहे हैं।</div>
<div id="LAzo2OEMRyafsq-ONvVTFg48117" class="class_76"><a href="part0262.xhtml#LAzo2OEMRyafsq-ONvVTFg49513" class="class_36">५</a>. महाभारत-युद्धमें भगवान्‌ने शस्त्र ग्रहण न करनेकी प्रतिज्ञा की थी और अर्जुनके रथपर वे अपने हाथोंमें चाबुक और घोड़ोंकी लगाम थामे विराजमान थे; परंतु इस समय अर्जुन भगवान्‌के इस द्विभुज रूपको देखनेसे पहले उस चतुर्भुज रूपको देखना चाहते हैं, जिसके हाथोंमें गदा और चक्रादि हैं।</div>
<div id="LAzo2OEMRyafsq-ONvVTFg48118" class="class_76"><a href="part0262.xhtml#LAzo2OEMRyafsq-ONvVTFg48554" class="class_36">६</a>. (१) यदि चतुर्भुज रूप श्रीकृष्णका स्वाभाविक रूप होता तो फिर ‘गदिनम्’ और ‘चक्रहस्तम्’ कहनेकी कोई आवश्यकता न थी, क्योंकि अर्जुन उस रूपको सदा देखते ही थे। वरं ‘चतुर्भुज’ कहना भी निष्प्रयोजन था; अर्जुनका इतना ही कहना पर्याप्त होता कि मैं अभी कुछ देर पहले जो रूप देख रहा था, वही दिखलाइये।</div>
<div class="class_290">(२) पिछले श्लोकमें ‘देवरूपम्’ पद आया है, जो आगे इक्यावनवें श्लोकमें आये हुए ‘मानुषं रूपम्’ से सर्वथा विलक्षण अर्थ रखता है; इससे भी सिद्ध है कि देवरूपसे श्रीविष्णुका ही कथन किया गया है।</div>
<div class="class_290">(३) आगे पचासवें श्लोकमें आये हुए ‘स्वकं रूपम्’ के साथ ‘भूयः’ और ‘सौम्यवपुः’ के साथ ‘पुनः’ पद आनेसे भी यहाँ पहले चतुर्भुज और फिर द्विभुज मानुषरूप दिखलाया जाना सिद्ध होता है।</div>
<div class="class_290">(४) आगे बावनवें श्लोकमें ‘सुदुर्दर्शम्’ पदसे यह दिखलाया गया है कि यह रूप अत्यन्त दुर्लभ है और फिर कहा गया है कि देवता भी इस रूपको देखनेकी नित्य आकांक्षा करते हैं। यदि श्रीकृष्णका चतुर्भुज रूप स्वाभाविक था, तब तो वह रूप मनुष्योंको भी दीखता था; फिर देवता उसकी सदा आकांक्षा क्यों करने लगे? यदि यह कहा जाय कि विश्वरूपके लिये ऐसा कहा गया है तो ऐसे घोर विश्वरूपकी देवताओंको कल्पना भी क्यों होने लगी, जिसकी दाढ़ोंमें भीष्म-द्रोणादि चूर्ण हो रहे हैं। अतएव यही प्रतीत होता है कि देवतागण वैकुण्ठवासी श्रीविष्णुरूपके दर्शनकी ही आकांक्षा करते हैं।</div>
<div class="class_290">(५) विराट्स्वरूपकी महिमा आगे अड़तालीसवें श्लोकमें ‘न वेदयज्ञाध्ययनैः’ इत्यादिके द्वारा गायी गयी, फिर तिरपनवें श्लोकमें ‘नाहं वेदैर्न तपसा’ आदिमें पुनः वैसी ही बात आती है। यदि दोनों जगह एक ही विराट् रूपकी महिमा है तो इसमें पुनरुक्ति दोष आता है; इससे भी सिद्ध है कि मानुषरूप दिखलानेके पहले भगवान्‌ने अर्जुनको चतुर्भुज देवरूप दिखलाया और उसीकी महिमामें तिरपनवाँ श्लोक कहा गया।</div>
<div class="class_290">(६) इसी अध्यायके चौबीसवें और तीसवें श्लोकमें अर्जुनने ‘विष्णो’ पदसे भगवान्‌को सम्बोधित भी किया है। इससे भी उनके विष्णुरूप देखनेकी आकांक्षा प्रतीत होती है।</div>
<div class="class_290">इन हेतुओंसे यही सिद्ध होता है कि यहाँ अर्जुन भगवान् श्रीकृष्णसे चतुर्भुज विष्णुरूप दिखलानेके लिये प्रार्थना कर रहे हैं।</div>
<div id="LAzo2OEMRyafsq-ONvVTFg48344" class="class_76"><a href="part0262.xhtml#LAzo2OEMRyafsq-ONvVTFg47891" class="class_36">१</a>. इससे भगवान्‌ने यह भाव दिखलाया है कि मेरे इस विराट् रूपके दर्शन सब समय और सबको नहीं हो सकते। जिस समय मैं अपनी योगशक्तिसे इसके दर्शन कराता हूँ, उसी समय होते हैं। वह भी उसीको होते हैं, जिसको दिव्य दृष्टि प्राप्त हो, दूसरेको नहीं। अतएव इस रूपका दर्शन प्राप्त करना बड़े सौभाग्यकी बात है।</div>
<div id="LAzo2OEMRyafsq-ONvVTFg48345" class="class_76"><a href="part0262.xhtml#LAzo2OEMRyafsq-ONvVTFg49703" class="class_36">२</a>. यद्यपि यशोदा माताको अपने मुखमें और भीष्मादि वीरोंको कौरवोंकी सभामें विराट् रूपोंके दर्शन कराये थे, परंतु उनमें और अर्जुनको दीखनेवाले इस विराट् रूपमें बहुत अन्तर है। तीनोंके भिन्न-भिन्न वर्णन हैं। अर्जुनको भगवान्‌ने जिस रूपके दर्शन कराये, उसमें भीष्म और द्रोण आदि शूरवीर भगवान्‌के प्रज्वलित मुखोंमें प्रवेश करते दीख पड़ते थे। ऐसा विराट् रूप भगवान्‌ने पहले कभी किसीको नहीं दिखलाया था।</div>
<div id="LAzo2OEMRyafsq-ONvVTFg48921" class="class_76"><a href="part0262.xhtml#LAzo2OEMRyafsq-ONvVTFg48375" class="class_36">३</a>. वेद-यज्ञादिके अध्ययन, दान, तप तथा अन्यान्य विभिन्न प्रकारकी क्रियाओंका अधिकार मनुष्यलोकमें ही है और मनुष्यशरीरमें ही जीव भिन्न-भिन्न प्रकारके नवीन कर्म करके भाँति-भाँतिके अधिकार प्राप्त करता है। अन्यान्य सब लोक तो प्रधानतया भोगस्थान ही हैं। मनुष्यलोकके इसी महत्त्वको समझानेके लिये यहाँ ‘नृलोके’ पदका प्रयोग किया गया है। अभिप्राय यह है कि जब मनुष्यलोकमें भी उपर्युक्त साधनोंद्वारा दूसरा कोई भगवान्‌के इस रूपको नहीं देख सकता, तब अन्यान्य लोकोंमें और बिना किसी साधनके कोई नहीं देख सकता—इसमें तो कहना ही क्या है?</div>
<div id="LAzo2OEMRyafsq-ONvVTFg48504" class="class_76"><a href="part0262.xhtml#LAzo2OEMRyafsq-ONvVTFg49735" class="class_36">४</a>. वेदवेत्ता अधिकारी आचार्यके द्वारा अंग-उपांगोंसहित वेदोंको पढ़कर उन्हें भलीभाँति समझ लेनेका नाम ‘वेदाध्ययन’ है। यज्ञ-क्रियामें सुनिपुण याज्ञिक पुरुषोंकी सेवामें रहकर उनके द्वारा यज्ञविधियोंको पढ़ना और उन्हींकी अध्यक्षतामें विधिवत् किये जानेवाले यज्ञोंको प्रत्यक्ष देखकर यज्ञसम्बन्धी समस्त क्रियाओंको भलीभाँति जान लेना ‘यज्ञका अध्ययन’ है।</div>
<div class="class_290">धन, सम्पत्ति, अन्न, जल, विद्या, गौ, पृथ्वी आदि किसी भी अपने स्वत्वकी वस्तुका दूसरोंके सुख और हितके लिये प्रसन्न हृदयसे जो उन्हें यथायोग्य दे देना है—इसका नाम ‘दान’ है।</div>
<div class="class_290">श्रौत-स्मार्त यज्ञादिका अनुष्ठान और अपने वर्णाश्रमधर्मका पालन करनेके लिये किये जानेवाले समस्त शास्त्रविहित कर्मोंको ‘क्रिया’ कहते हैं।</div>
<div class="class_290">कृच्छ्र-चान्द्रायणादि व्रत, विभिन्न प्रकारके कठोर नियमोंका पालन, मन और इन्द्रियोंका विवेक और बलपूर्वक दमन तथा धर्मके लिये शारीरिक या मानसिक कठिन क्लेशोंका सहन अथवा शास्त्रविधिके अनुसार की जानेवाली अन्य विभिन्न प्रकारकी तपस्याएँ—इन्हीं सबका नाम ‘उग्र तप’ है।</div>
<div class="class_290">इन सब साधनोंके द्वारा भी अपने विराट्स्वरूपके दर्शनको असम्भव बतलाकर भगवान् उस रूपकी महत्ता प्रकट करते हुए यह कह रहे हैं कि इस प्रकारके महान् प्रयत्नोंसे भी जिसके दर्शन नहीं हो सकते, उसी रूपको तुम मेरी प्रसन्नता और कृपाके प्रसादसे प्रत्यक्ष देख रहे हो—यह तुम्हारा महान् सौभाग्य है। इस समय तुम्हें जो भय, दुःख और मोह हो रहा है—यह उचित नहीं है।</div>
<div id="LAzo2OEMRyafsq-ONvVTFg50126" class="class_76"><a href="part0262.xhtml#LAzo2OEMRyafsq-ONvVTFg50383" class="class_36">१</a>. ‘स्वकं रूपम्’ का अर्थ है अपना निजी रूप। वैसे तो विश्वरूप भी भगवान् श्रीकृष्णका ही है और वह भी उनका स्वकीय ही है तथा भगवान् जिस मानुषरूपमें सबके सामने प्रकट रहते थे—वह श्रीकृष्णरूप भी उनका स्वकीय ही है; किंतु यहाँ ‘रूपम्’ के साथ ‘स्वकम्’ विशेषण देनेका अभिप्राय उक्त दोनोंसे भिन्न किसी तीसरे ही रूपका लक्ष्य करानेके लिये होना चाहिये; क्योंकि विश्वरूप तो अर्जुनके सामने प्रस्तुत था ही, उसे देखकर तो वे भयभीत हो रहे थे; अतएव उसे दिखलानेकी तो यहाँ कल्पना भी नहीं की जा सकती और मानुषरूपके लिये यह कहनेकी आवश्यकता नहीं रहती कि उसे भगवान्‌ने दिखलाया (दर्शयामास); क्योंकि विश्वरूपको हटा लेनेके बाद भगवान्‌का जो स्वाभाविक मनुष्यावतारका रूप है, वह तो ज्यों-का-त्यों अर्जुनके सामने रहता ही; उसमें दिखलानेकी क्या बात थी, उसे तो अर्जुन स्वयं ही देख लेते। अतएव यहाँ ‘स्वकम्’ विशेषण और ‘दर्शयामास’ क्रियाके प्रयोगसे यही भाव प्रतीत होता है कि नरलीलाके लिये प्रकट किये हुए सबके सम्मुख रहनेवाले मानुषरूपसे और अपनी योगशक्तिसे प्रकट करके दिखलाये हुए विश्वरूपसे भिन्न जो नित्य वैकुण्ठधाममें निवास करनेवाला भगवान्‌का दिव्य चतुर्भुज निजी रूप है—उसीको देखनेके लिये अर्जुनने प्रार्थना की थी और वही रूप भगवान्‌ने उनको दिखलाया।</div>
<div id="LAzo2OEMRyafsq-ONvVTFg49642" class="class_76"><a href="part0262.xhtml#LAzo2OEMRyafsq-ONvVTFg48793" class="class_36">२</a>. भगवान् श्रीकृष्ण महाराज वसुदेवजीके पुत्ररूपमें प्रकट हुए हैं और आत्मरूपसे सबमें निवास करते हैं, इसलिये उनका नाम ‘वासुदेव’ है।</div>
<div id="LAzo2OEMRyafsq-ONvVTFg49643" class="class_76"><a href="part0262.xhtml#LAzo2OEMRyafsq-ONvVTFg48448" class="class_36">३</a>. जिनका आत्मा अर्थात् स्वरूप महान् हो, उन्हें महात्मा कहते हैं। भगवान् श्रीकृष्ण सबके आत्मारूप हैं, इसलिये वे महात्मा हैं। कहनेका अभिप्राय यह है कि अर्जुनको अपने चतुर्भुज रूपका दर्शन करानेके पश्चात् महात्मा श्रीकृष्णने सौम्य अर्थात् परम शान्त श्यामसुन्दर मानुषरूपसे युक्त होकर भयसे व्याकुल हुए अर्जुनको धैर्य दिया।</div>
<div id="LAzo2OEMRyafsq-ONvVTFg48195" class="class_76"><a href="part0262.xhtml#LAzo2OEMRyafsq-ONvVTFg49837" class="class_36">४</a>. भगवान्‌का जो मानुषरूप था, वह बहुत ही मधुर, सुन्दर और शान्त था तथा पिछले श्लोकमें जो भगवान्‌के सौम्यवपु हो जानेकी बात कही गयी है, वह भी मानुषरूपको लक्ष्य करके ही कही गयी है—इसी बातको स्पष्ट करनेके लिये यहाँ ‘रूपम्’ के साथ ‘सौम्यम्’ और ‘मानुषम्’ इन दोनों विशेषणोंका प्रयोग किया गया है।</div>
<div id="LAzo2OEMRyafsq-ONvVTFg48910" class="class_76"><a href="part0262.xhtml#LAzo2OEMRyafsq-ONvVTFg50339" class="class_36">१</a>. इससे अर्जुनने यह बतलाया कि मेरा मोह, भ्रम और भय दूर हो गया और मैं अपनी वास्तविक स्थितिको प्राप्त हो गया हूँ। अर्थात् भय और व्याकुलता एवं कम्प आदि जो अनेक प्रकारके विकार मेरे मन, इन्द्रिय और शरीरमें उत्पन्न हो गये थे, उन सबके दूर हो जानेसे अब मैं पूर्ववत् स्वस्थ हो गया हूँ।</div>
<div id="LAzo2OEMRyafsq-ONvVTFg48399" class="class_76"><a href="part0262.xhtml#LAzo2OEMRyafsq-ONvVTFg49189" class="class_36">२</a>. ‘सुदुर्दर्शम्’ विशेषण देकर भगवान्‌ने अपने चतुर्भुज दिव्यरूपके दर्शनकी दुर्लभता और उसकी महत्ता दिखलायी है तथा ‘इदम्’ पद निकटवर्ती वस्तुका निर्देश करानेवाला होनेसे इसके द्वारा विश्वरूपके पश्चात् दिखलाये जानेवाले चतुर्भुजरूपका संकेत किया गया है। इससे भगवान् यह बतला रहे हैं कि मेरे जिस चतुर्भुज, मायातीत, दिव्य गुणोंसे युक्त नित्यरूपके तुमने दर्शन किये हैं, उस रूपके दर्शन बड़े ही दुर्लभ हैं; इसके दर्शन उसीको हो सकते हैं, जो मेरा अनन्य भक्त होता है और जिसपर मेरी कृपाका पूर्ण प्रकाश हो जाता है।</div>
<div id="LAzo2OEMRyafsq-ONvVTFg49565" class="class_76"><a href="part0262.xhtml#LAzo2OEMRyafsq-ONvVTFg47963" class="class_36">३</a>. गीताके नवम अध्यायके सत्ताईसवें और अट्ठाईसवें श्लोकोंमें यह कहा गया है कि तुम जो कुछ यज्ञ करते हो, दान देते हो और तप करते हो—सब मेरे अर्पण कर दो; ऐसा करनेसे तुम सब कर्मोंसे मुक्त हो जाओगे और मुझे प्राप्त हो जाओगे तथा गीताके सत्रहवें अध्यायके पचीसवें श्लोकमें यह बात कही गयी है कि मोक्षकी इच्छावाले पुरुषोंद्वारा यज्ञ, दान और तपरूप क्रियाएँ फलकी इच्छा छोड़कर की जाती हैं; इससे यह भाव निकलता है कि यज्ञ, दान और तप मुक्तिमें और भगवान्‌की प्राप्तिमें अवश्य ही हेतु हैं, किंतु इस श्लोकमें भगवान्‌ने यह बात कही है कि मेरे चतुर्भुजरूपके दर्शन न तो वेदके अध्ययनाध्यापनसे ही हो सकते हैं और न तप, दान और यज्ञसे ही।</div>
<div class="class_290">पर इसमें कोई विरोधकी बात नहीं है; क्योंकि कर्मोंको भगवान्‌के अर्पण करना अनन्य भक्तिका एक अंग है। इसी अध्यायके पचपनवें श्लोकमें अनन्य भक्तिका वर्णन करते हुए भगवान्‌ने स्वयं ‘मत्कर्मकृत्’ (मेरे लिये कर्म करनेवाला) पदका प्रयोग किया है और चौवनवें श्लोकमें यह स्पष्ट घोषणा की है कि अनन्य भक्तिके द्वारा मेरे इस स्वरूपको देखना, जानना और प्राप्त करना सम्भव है। अतएव यहाँ यह समझना चाहिये कि निष्कामभावसे भगवदर्थ और भगवदर्पणबुद्धिसे किये हुए यज्ञ, दान और तप आदि कर्म भक्तिके अंग होनेके कारण भगवान्‌की प्राप्तिमें हेतु हैं—सकामभावसे किये जानेपर नहीं। अभिप्राय यह है कि उपर्युक्त यज्ञादि क्रियाएँ भगवान्‌का दर्शन करानेमें स्वभावसे समर्थ नहीं हैं। भगवान्‌के दर्शन तो प्रेमपूर्वक भगवान्‌के शरण होकर निष्कामभावसे कर्म करनेपर भगवत्कृपासे ही होते हैं।</div>
<div id="LAzo2OEMRyafsq-ONvVTFg47827" class="class_81"><div class="class_82"><a href="part0262.xhtml#LAzo2OEMRyafsq-ONvVTFg47717" class="class_36">४</a>. भगवान्‌में ही अनन्य प्रेम हो जाना तथा अपने मन, इन्द्रिय और शरीर एवं धन, जन आदि सर्वस्वको भगवान्‌का समझकर भगवान्‌के लिये भगवान्‌की ही सेवामें सदाके लिये लगा देना—यही अनन्य भक्ति है। इस अनन्य भक्तिको ही भगवान्‌के देखे जाने आदिमें हेतु बतलाया गया है।</div><div class="class_99">यद्यपि सांख्ययोगके द्वारा भी निर्गुण ब्रह्मकी प्राप्ति बतलायी गयी है और वह सर्वथा सत्य है, परंतु सांख्ययोगके द्वारा सगुण-साकार भगवान्‌के दिव्य चतुर्भुज रूपके भी दर्शन हो जायँ, ऐसा नहीं कहा जा सकता; क्योंकि सांख्ययोगके द्वारा साकाररूपमें दर्शन देनेके लिये भगवान् बाध्य नहीं हैं। यहाँ प्रकरण भी सगुण भगवान्‌के दर्शनका ही है। अतएव यहाँ केवल अनन्य भक्तिको ही भगवद्दर्शन आदिमें हेतु बतलाना उचित ही है।</div></div>
<div id="LAzo2OEMRyafsq-ONvVTFg48467" class="class_78"><a href="part0262.xhtml#LAzo2OEMRyafsq-ONvVTFg49162" class="class_36">१</a>. जो मनुष्य स्वार्थ, ममता और आसक्तिको छोड़कर, सब कुछ भगवान्‌का समझकर, अपनेको केवल निमित्तमात्र मानता हुआ यज्ञ, दान, तप और खान-पान, व्यवहार आदि समस्त शास्त्रविहित कर्तव्यकर्मोंको निष्कामभावसे भगवान्‌की ही प्रसन्नताके लिये भगवान्‌के आज्ञानुसार करता है—वह ‘मत्कर्मकृत्’ अर्थात् भगवान्‌के लिये भगवान्‌के कर्मोंको करनेवाला है।</div>
<div id="LAzo2OEMRyafsq-ONvVTFg48468" class="class_78"><a href="part0262.xhtml#LAzo2OEMRyafsq-ONvVTFg50312" class="class_36">२</a>. जो भगवान्‌को ही परम आश्रय, परम गति, एकमात्र शरण लेनेयोग्य, सर्वोत्तम, सर्वाधार, सर्वशक्तिमान्, सबके सुहृद्, परम आत्मीय और अपने सर्वस्व समझता है तथा उनके किये हुए प्रत्येक विधानमें सदा सुप्रसन्न रहता है—वह ‘मत्परमः’ अर्थात् भगवान्‌के परायण है।</div>
<div id="LAzo2OEMRyafsq-ONvVTFg48469" class="class_78"><a href="part0262.xhtml#LAzo2OEMRyafsq-ONvVTFg49140" class="class_36">३</a>. भगवान्‌में अनन्यप्रेम हो जानेके कारण जो भगवान्‌में ही तन्मय होकर नित्य-निरन्तर भगवान्‌के नाम, रूप, गुण, प्रभाव और लीला आदिका श्रवण, कीर्तन और मनन आदि करता रहता है; इनके बिना जिसे क्षणभर भी चैन नहीं पड़ती और जो भगवान्‌के दर्शनके लिये अत्यन्त उत्कण्ठाके साथ निरन्तर लालायित रहता है—वह ‘मद्भक्तः’ अर्थात् भगवान्‌का भक्त है।</div>
<div id="LAzo2OEMRyafsq-ONvVTFg48470" class="class_78"><a href="part0262.xhtml#LAzo2OEMRyafsq-ONvVTFg50123" class="class_36">४</a>. शरीर, स्त्री, पुत्र, घर, धन, कुटुम्ब तथा मान-बड़ाई आदि जितने भी इस लोक और परलोकके भोग्य पदार्थ हैं, उन सम्पूर्ण जड-चेतन पदार्थोंमें जिसकी किंचिन्मात्र भी आसक्ति नहीं रह गयी है; भगवान्‌को छोड़कर जिसका किसीमें भी प्रेम नहीं है—वह ‘सङ्गवर्जितः’ अर्थात् आसक्तिरहित है।</div>
<div id="LAzo2OEMRyafsq-ONvVTFg47675" class="class_78"><a href="part0262.xhtml#LAzo2OEMRyafsq-ONvVTFg49842" class="class_36">५</a>. समस्त प्राणियोंको भगवान्‌का ही स्वरूप समझने अथवा सबमें एकमात्र भगवान्‌को व्याप्त समझनेके कारण किसीके द्वारा कितना भी विपरीत व्यवहार किया जानेपर भी जिसके मनमें विकार नहीं होता तथा जिसका किसी भी प्राणीमें किंचिन्मात्र भी द्वेष या वैरभाव नहीं रह गया है—वह ‘सर्वभूतेषु निर्वैरः’ अर्थात् समस्त प्राणियोंमें वैरभावसे रहित है।</div>
<div id="LAzo2OEMRyafsq-ONvVTFg49474" class="class_78"><a href="part0262.xhtml#LAzo2OEMRyafsq-ONvVTFg50082" class="class_36">६</a>. इस कथनका भाव पिछले चौवनवें श्लोकके अनुसार सगुण भगवान्‌के प्रत्यक्ष दर्शन कर लेना, उनको भलीभाँति तत्त्वसे जान लेना और उनमें प्रवेश कर जाना है।</div>
</body>
</html>
