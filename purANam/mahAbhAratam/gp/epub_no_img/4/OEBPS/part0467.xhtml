<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0467</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72321" class="class_52">(श्राद्धपर्व)</div>
<div id="F4tba5Z1Rm61l8k_k_WAeg72322" class="class_52">षड्विंशोऽध्यायः</div>
<div class="class_93">प्राप्त अनुस्मृतिविद्या और दिव्यदृष्टिके प्रभावसे युधिष्ठिरका महाभारतयुद्धमें मारे गये लोगोंकी संख्या और गतिका वर्णन तथा युधिष्ठिरकी आज्ञासे सबका दाह-संस्कार</div>
<div class="class_86">श्रीभगवानुवाच</div>
<div class="class_54">उत्तिष्ठोत्तिष्ठ गान्धारि मा च शोके मनः कृथाः ⁠।</div>
<div class="class_54">तवैव ह्यपराधेन कुरवो निधनं गताः ⁠।⁠।⁠ १ ⁠।⁠।</div>
<div class="class_55"><span class="class_60">श्रीभगवान् बोले—</span>गान्धारी! उठो, उठो। शोकमें मनको न डुबाओ। तुम्हारे ही अपराधसे कौरवोंका विनाश हुआ है ⁠।⁠।⁠ १ ⁠।⁠।</div>
<div class="class_54">यत् त्वं पुत्रं दुरात्मानमीर्षुमत्यन्तमानिनम् ⁠।</div>
<div class="class_54">दुर्योधनं पुरस्कृत्य दुष्कृतं साधु मन्यसे ⁠।⁠।⁠ २ ⁠।⁠।</div>
<div class="class_54">निष्ठुरं वैरपुरुषं वृद्धानां शासनातिगम् ⁠।</div>
<div class="class_54">कथमात्मकृतं दोषं मय्याधातुमिहेच्छसि ⁠।⁠।⁠ ३ ⁠।⁠।</div>
<div class="class_55">तुम्हारा पुत्र दुर्योधन दुरात्मा, दूसरोंसे ईर्ष्या एवं जलन रखनेवाला और अत्यन्त अभिमानी था। दुष्कर्मपरायण, निष्ठुर, वैरका मूर्तिमान् स्वरूप और बड़े-बूढ़ोंकी आज्ञाका उल्लंघन करनेवाला था। तुमने उसको अगुआ बनाकर जो अपराध किया है, उसे क्या तुम अच्छा समझती हो? अपने ही किये हुए दोषको यहाँ मुझपर कैसे लादना चाहती हो? ⁠।⁠।⁠ २-३ ⁠।⁠।</div>
<div class="class_54">मृतं वा यदि वा नष्टं योऽतीतमनुशोचति ⁠।</div>
<div class="class_54">दुःखेन लभते दुःखं द्वावनर्थौ प्रपद्यते ⁠।⁠।⁠ ४ ⁠।⁠।</div>
<div class="class_55">यदि कोई मनुष्य किसी मरे हुए सम्बन्धी, नष्ट हुई वस्तु अथवा बीती हुई बातके लिये शोक करता है तो वह एक दुःखसे दूसरे दुःखका भागी होता है, इस प्रकार वह दो अनर्थोंको प्राप्त होता है ⁠।⁠।⁠ ४ ⁠।⁠।</div>
<div class="class_54">तपोर्थीयं ब्राह्मणी धत्त गर्भं</div>
<div class="class_57">गौर्वोढारं धावितारं तुरङ्गी ⁠।</div>
<div class="class_54">शूद्रा दासं पशुपालं च वैश्या</div>
<div class="class_57">वधार्थीयं त्वद्विधा राजपुत्री ⁠।⁠।⁠ ५ ⁠।⁠।</div>
<div class="class_55">ब्राह्मणी तपके लिये, गाय बोझ ढोनेके लिये, घोड़ी वेगसे दौड़नेके लिये, शूद्रा सेवाके लिये, वैश्य-कन्या पशु-पालन करनेके लिये और तुम-जैसी राजपुत्री युद्धमें लड़कर मरनेके लिये पुत्र पैदा करती है ⁠।⁠।⁠ ५ ⁠।⁠।</div>
<div class="class_59">वैशम्पायन उवाच</div>
<div class="class_54">तच्छ्रुत्वा वासुदेवस्य पुनरुक्तं वचोऽप्रियम् ⁠।</div>
<div class="class_54">तूष्णीं बभूव गान्धारी शोकव्याकुललोचना ⁠।⁠।⁠ ६ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! श्रीकृष्णका दुबारा कहा हुआ वह अप्रिय वचन सुनकर गान्धारी चुप हो गयी। उसके नेत्र शोकसे व्याकुल हो उठे थे ⁠।⁠।⁠ ६ ⁠।⁠।</div>
<div class="class_54">धृतराष्ट्रस्तु राजर्षिर्निगृह्याबुद्धिजं तमः ⁠।</div>
<div class="class_54">पर्यपृच्छत धर्मज्ञो धर्मराजं युधिष्ठिरम् ⁠।⁠।⁠ ७ ⁠।⁠।</div>
<div class="class_55">उस समय धर्मज्ञ राजर्षि धृतराष्ट्रने अज्ञानसे उत्पन्न होनेवाले शोक और मोहको रोककर धर्मराज युधिष्ठिरसे पूछा— ⁠।⁠।⁠ ७ ⁠।⁠।</div>
<div class="class_54">जीवतां परिमाणज्ञः सैन्यानामसि पाण्डव ⁠।</div>
<div class="class_54">हतानां यदि जानीषे परिमाणं वदस्व मे ⁠।⁠।⁠ ८ ⁠।⁠।</div>
<div class="class_55">‘पाण्डुनन्दन! तुम जीवित सैनिकोंकी संख्याके जानकार तो हो ही। यदि मरे हुओंकी संख्या जानते हो तो मुझे बताओ ⁠।⁠।⁠ ८ ⁠।⁠।</div>
<div class="class_59">युधिष्ठिर उवाच</div>
<div class="class_54">दशायुतानामयुतं सहस्राणि च विंशतिः ⁠।</div>
<div class="class_54">कोट्यः षष्टिश्च षट् चैव ह्यस्मिन् राजन् मृधे हताः ⁠।⁠।⁠ ९ ⁠।⁠।</div>
<div class="class_55"><span class="class_60">युधिष्ठिर बोले—</span>राजन्! इस युद्धमें एक अरब, छाछठ करोड़, बीस हजार योद्धा मारे गये हैं ⁠।⁠।⁠ ९ ⁠।⁠।</div>
<div class="class_54">अलक्षितानां वीराणां सहस्राणि चतुर्दश ⁠।</div>
<div class="class_54">दश चान्यानि राजेन्द्र शतं षष्टिश्च पञ्च च ⁠।⁠।⁠ १० ⁠।⁠।</div>
<div class="class_55">राजेन्द्र! इनके अतिरिक्त चौबीस हजार एक सौ पैंसठ सैनिक लापता है ⁠।⁠।⁠ १० ⁠।⁠।</div>
<div class="class_59">धृतराष्ट्र उवाच</div>
<div class="class_54">युधिष्ठिर गतिं कां ते गताः पुरुषसत्तम ⁠।</div>
<div class="class_54">आचक्ष्व मे महाबाहो सर्वज्ञो ह्यसि मे मतः ⁠।⁠।⁠ ११ ⁠।⁠।</div>
<div class="class_55"><span class="class_60">धृतराष्ट्रने पूछा—</span>पुरुषप्रवर! महाबाहु युधिष्ठिर! तुम तो मुझे सर्वज्ञ जान पड़ते हो; अतः यह तो बताओ कि ‘वे मरे हुए सैनिक किस गतिको प्राप्त हुए हैं?’ ⁠।⁠।</div>
<div class="class_59">युधिष्ठिर उवाच</div>
<div class="class_54">यैर्हुतानि शरीराणि हृष्टैः परमसंयुगे ⁠।</div>
<div class="class_54">देवराजसमाल्लोँकान् गतास्ते सत्यविक्रमाः ⁠।⁠।⁠ १२ ⁠।⁠।</div>
<div class="class_55"><span class="class_60">युधिष्ठिरने कहा—</span>जिन लोगोंने इस महासमरमें बड़े हर्ष और उत्साहके साथ अपने शरीरोंकी आहुति दी है, वे सत्यपराक्रमी वीर देवराज इन्द्रके समान लोकोंमें गये हैं ⁠।⁠।</div>
<div class="class_54">ये त्वहृष्टेन मनसा मर्तव्यमिति भारत ⁠।</div>
<div class="class_54">युध्यमाना हताः संख्ये गन्धर्वैः सह संगताः ⁠।⁠।⁠ १३ ⁠।⁠।</div>
<div class="class_55">भारत! जो अप्रसन्न मनसे मरनेका निश्चय करके रणक्षेत्रमें जूझते हुए मारे गये हैं, वे गन्धर्वोंके साथ जा मिले हैं ⁠।⁠।⁠ १३ ⁠।⁠।</div>
<div class="class_54">ये च संग्रामभूमिष्ठा याचमानाः पराङ्‌मुखाः ⁠।</div>
<div class="class_54">शस्त्रेण निधनं प्राप्ता गतास्ते गुह्यकान् प्रति ⁠।⁠।⁠ १४ ⁠।⁠।</div>
<div class="class_55">जो संग्रामभूमिमें खड़े हो प्राणोंकी भीख माँगते हुए युद्धसे विमुख हो गये थे; उनमेंसे जो लोग शस्त्रद्वारा मारे गये हैं, वे गुह्यकलोकोंमें गये हैं ⁠।⁠।⁠ १४ ⁠।⁠।</div>
<div class="class_54">पात्यमानाः परैर्ये तु हीयमाना निरायुधाः ⁠।</div>
<div class="class_54">ह्रीनिषेवा महात्मानः परानभिमुखा रणे ⁠।⁠।⁠ १५ ⁠।⁠।</div>
<div class="class_54">छिद्यमानाः शितैः शस्त्रैः क्षत्रधर्मपरायणाः ⁠।</div>
<div class="class_54">गतास्ते ब्रह्मसदनं न मेऽत्रास्ति विचारणा ⁠।⁠।⁠ १६ ⁠।⁠।</div>
<div class="class_55">जिन महामनस्वी पुरुषोंको शत्रुओंने गिरा दिया था, जिनके पास युद्ध करनेका कोई साधन नहीं रह गया था, जो शस्त्रहीन हो गये थे और उस अवस्थामें भी लज्जाशील होनेके कारण जो रणभूमिमें निरन्तर शत्रुओंका सामना करते हुए ही तीखे अस्त्र-शस्त्रोंसे कट गये, वे क्षत्रियधर्मपरायण पुरुष ब्रह्मलोकमें गये हैं, इस विषयमें मेरा कोई दूसरा विचार नहीं है ⁠।⁠।⁠ १५-१६ ⁠।⁠।</div>
<div class="class_54">ये त्वत्र निहता राजन्नन्तरायोधनं प्रति ⁠।</div>
<div class="class_54">यथाकथंचित् पुरुषास्ते गतास्तूत्तरान् कुरून् ⁠।⁠।⁠ १७ ⁠।⁠।</div>
<div class="class_55">राजन्! इनके सिवा, जो लोग इस युद्धकी सीमाके भीतर रहकर जिस किसी भी प्रकारसे मार डाले गये हैं, वे उत्तर कुरुदेशमें जन्म धारण करेंगे ⁠।⁠।⁠ १७ ⁠।⁠।</div>
<div class="class_59">धृतराष्ट्र उवाच</div>
<div class="class_54">केन ज्ञानबलेनैवं पुत्र पश्यसि सिद्धवत् ⁠।</div>
<div class="class_54">तन्मे वद महाबाहो श्रोतव्यं यदि वै मया ⁠।⁠।⁠ १८ ⁠।⁠।</div>
<div class="class_55"><span class="class_60">धृतराष्ट्रने पूछा—</span>बेटा! किस ज्ञानबलसे तुम इस तरह सिद्ध पुरुषोंके समान सब कुछ प्रत्यक्ष देख रहे हो। महाबाहो! यदि मेरे सुननेयोग्य हो तो बताओ ⁠।⁠।</div>
<div class="class_59">युधिष्ठिर उवाच</div>
<div class="class_54">निदेशाद् भवतः पूर्वं वने विचरता मया ⁠।</div>
<div class="class_54">तीर्थयात्राप्रसङ्गेन सम्प्राप्तोऽयमनुग्रहः ⁠।⁠।⁠ १९ ⁠।⁠।</div>
<div class="class_55"><span class="class_60">युधिष्ठिर बोले—</span>महाराज! पहले आपकी आज्ञासे जब मैं वनमें विचरता था, उन्हीं दिनों तीर्थयात्राके प्रसंगसे मुझे एक महात्माका इस रूपमें अनुग्रह प्राप्त हुआ ⁠।⁠।</div>
<div class="class_54">देवर्षिर्लोमशो दृष्टस्ततः प्राप्तोऽस्म्यनुस्मृतिम् ⁠।</div>
<div class="class_54">दिव्यं चक्षुरपि प्राप्तं ज्ञानयोगेन वै पुरा ⁠।⁠।⁠ २० ⁠।⁠।</div>
<div class="class_55">तीर्थयात्राके समय देवर्षि लोमशका दर्शन हुआ था। उन्हींसे मैंने यह अनुस्मृतिविद्या प्राप्त की थी। इसके सिवा, पूर्वकालमें ज्ञानयोगके प्रभावसे मुझे दिव्यदृष्टि भी प्राप्त हो गयी थी ⁠।⁠।⁠ २० ⁠।⁠।</div>
<div class="class_59">धृतराष्ट्र उवाच</div>
<div class="class_54">अनाथानां जनानां च सनाथानां च भारत ⁠।</div>
<div class="class_54">कच्चित् तेषां शरीराणि धक्ष्यसे विधिपूर्वकम् ⁠।⁠।⁠ २१ ⁠।⁠।</div>
<div class="class_55"><span class="class_60">धृतराष्ट्रने पूछा—</span>भारत! यहाँ जो अनाथ और सनाथ योद्धा मरे पड़े हैं, क्या तुम उनके शरीरोंका विधिपूर्वक दाह-संस्कार करा दोगे? ⁠।⁠।⁠ २१ ⁠।⁠।</div>
<div class="class_54">न येषामस्ति संस्कर्ता न च येऽत्राहिताग्नयः ⁠।</div>
<div class="class_54">वयं च कस्य कुर्याम बहुत्वात् तात कर्मणाम् ⁠।⁠।⁠ २२ ⁠।⁠।</div>
<div class="class_55">जिनका कोई संस्कार करनेवाला नहीं है तथा जो अग्निहोत्री नहीं रहे हैं, उनका भी प्रेतकर्म तो करना ही होगा, तात! यहाँ तो बहुतोंके अन्त्येष्टि-कर्म करने हैं, हम किस-किसका करें? ⁠।⁠।⁠ २२ ⁠।⁠।</div>
<div class="class_54">यान् सुपर्णाश्च गृध्राश्च विकर्षन्ति यतस्ततः ⁠।</div>
<div class="class_54">तेषां तु कर्मणा लोका भविष्यन्ति युधिष्ठिर ⁠।⁠।⁠ २३ ⁠।⁠।</div>
<div class="class_55">युधिष्ठिर! जिनकी लाशोंको गरुड़ और गीध इधर-उधर घसीट रहे हैं, उन्हें तो श्राद्धकर्मसे ही शुभलोक प्राप्त होंगे? ⁠।⁠।⁠ २३ ⁠।⁠।</div>
<div class="class_59">वैशम्पायन उवाच</div>
<div class="class_54">एवमुक्तो महाराज कुन्तीपुत्रो युधिष्ठिरः ⁠।</div>
<div class="class_54">आदिदेश सुधर्माणं धौम्यं सूतं च संजयम् ⁠।⁠।⁠ २४ ⁠।⁠।</div>
<div class="class_54">विदुरं च महाबुद्धिं युयुत्सुं चैव कौरवम् ⁠।</div>
<div class="class_54">इन्द्रसेनमुखांश्चैव भृत्यान् सूतांश्च सर्वशः ⁠।⁠।⁠ २५ ⁠।⁠।</div>
<div class="class_54">भवन्तः कारयन्त्वेषां प्रेतकार्याण्यशेषतः ⁠।</div>
<div class="class_54">यथा चानाथवत् किंचिच्छरीरं न विनश्यति ⁠।⁠।⁠ २६ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>महाराज! राजा धृतराष्ट्रके ऐसा कहनेपर कुन्तीपुत्र युधिष्ठिरने सुधर्मा, धौम्य, सारथि संजय, परम बुद्धिमान् विदुर, कुरुवंशी युयुत्सु तथा इन्द्रसेन आदि सेवकों एवं सम्पूर्ण सूतोंको यह आज्ञा दी कि ‘आपलोग इन सबके प्रेतकार्य सम्पन्न करावें। ऐसा न हो कि कोई भी लाश अनाथके समान नष्ट हो जाय’ ⁠।⁠।</div>
<div class="class_54">शासनाद् धर्मराजस्य क्षत्ता सूतश्च संजयः ⁠।</div>
<div class="class_54">सुधर्मा धौम्यसहित इन्द्रसेनादयस्तथा ⁠।⁠।⁠ २७ ⁠।⁠।</div>
<div class="class_54">चन्दनागुरुकाष्ठानि तथा कालीयकान्युत ⁠।</div>
<div class="class_54">घृतं तैलं च गन्धांश्च क्षौमाणि वसनानि च ⁠।⁠।⁠ २८ ⁠।⁠।</div>
<div class="class_54">समाहृत्य महार्हाणि दारूणां चैव संजयान् ⁠।</div>
<div class="class_54">रथांश्च मृदितांस्तत्र नानाप्रहरणानि च ⁠।⁠।⁠ २९ ⁠।⁠।</div>
<div class="class_54">चिताः कृत्वा प्रयत्नेन यथामुख्यान् नराधिपान् ⁠।</div>
<div class="class_54">दाहयामासुरव्यग्राः शास्त्रदृष्टेन कर्मणा ⁠।⁠।⁠ ३० ⁠।⁠।</div>
<div class="class_55">धर्मराजके आदेशसे विदुरजी, सारथि संजय, सुधर्मा, धौम्य तथा इन्द्रसेन आदिने चन्दन और अगुरुकी लकड़ी कालीयक, घी, तेल, सुगन्धित पदार्थ और बहुमूल्य रेशमी वस्त्र आदि वस्तुएँ एकत्र कीं, लकड़ियोंका संग्रह किया, टूटे हुए रथों तथा नाना प्रकारके अस्त्र-शस्त्रोंको भी एकत्र कर लिया। फिर उन सबके द्वारा प्रयत्नपूर्वक कई चिताएँ बनाकर जेठे-छोटेके क्रमसे सभी राजाओंका शास्त्रीय विधिके अनुसार उन्होंने शान्तभावसे दाह-संस्कार सम्पन्न कराया ⁠।⁠।</div>
<div class="class_54">दुर्योधनं च राजानं भ्रातॄंश्चास्य महारथान् ⁠।</div>
<div class="class_54">शल्यं शलं च राजानं भूरिश्रवसमेव च ⁠।⁠।⁠ ३१ ⁠।⁠।</div>
<div class="class_54">जयद्रथं च राजानमभिमन्युं च भारत ⁠।</div>
<div class="class_54">दौःशासनिं लक्ष्मणं च धृष्टकेतुं च पार्थिवम् ⁠।⁠।⁠ ३२ ⁠।⁠।</div>
<div class="class_54">बृहन्तं सोमदत्तं च सृञ्जयांश्च शताधिकान् ⁠।</div>
<div class="class_54">राजानं क्षेमधन्वानं विराटद्रुपदौ तथा ⁠।⁠।⁠ ३३ ⁠।⁠।</div>
<div class="class_54">शिखण्डिनं च पाञ्चाल्यं धृष्टद्युम्नं च पार्षतम् ⁠।</div>
<div class="class_54">युधामन्युं च विक्रान्तमुत्तमौजसमेव च ⁠।⁠।⁠ ३४ ⁠।⁠।</div>
<div class="class_54">कौसल्यं द्रौपदेयांश्च शकुनिं चापि सौबलम् ⁠।</div>
<div class="class_54">अचलं वृषकं चैव भगदत्तं च पार्थिवम् ⁠।⁠।⁠ ३५ ⁠।⁠।</div>
<div class="class_54">कर्णं वैकर्तनं चैव सहपुत्रममर्षणम् ⁠।</div>
<div class="class_54">केकयांश्च महेष्वासांस्त्रिगर्तांश्च महारथान् ⁠।⁠।⁠ ३६ ⁠।⁠।</div>
<div class="class_54">घटोत्कचं राक्षसेन्द्रं बकभ्रातरमेव च ⁠।</div>
<div class="class_54">अलम्बुषं राक्षसेन्द्रं जलसन्धं च पार्थिवम् ⁠।⁠।⁠ ३७ ⁠।⁠।</div>
<div class="class_54">एतांश्चान्यांश्च सुबहून् पार्थिवांश्च सहस्रशः ⁠।</div>
<div class="class_54">घृतधाराहुतैर्दीप्तैः पावकैः समदाहयन् ⁠।⁠।⁠ ३८ ⁠।⁠।</div>
<div class="class_55">राजा दुर्योधन, उनके निन्यानबे महारथी भाई, राजा शल्य, शल, भूरिश्रवा, राजा जयद्रथ, अभिमन्यु, दु:शासन-पुत्र लक्ष्मण, राजा धृष्टकेतु, बृहन्त, सोमदत्त, सौसे भी अधिक सृंजयवीर, राजा क्षेमधन्वा, विराट द्रुपद, शिखण्डी, पांचालदेशीय द्रुपदपुत्र धृष्टद्युम्न, युधामन्यु, पराक्रमी उत्तमौजा, कोसलराज बृहद्बल, द्रौपदीके पाँचों पुत्र, सुबलपुत्र शकुनि, अचल, वृषक, राजा भगदत्त, पुत्रोंसहित अमर्षशील वैकर्तन कर्ण, महाधनुर्धर पाँचों केकयराजकुमार, महारथी त्रिगर्त, राक्षसराज घटोत्कच, बकके भाई राक्षसप्रवर अलम्बुष और राजा जलसंध—इनका तथा अन्य बहुतेरे सहस्रों भूपालोंका घीकी धारासे प्रज्वलित हुई अग्नियोंद्वारा उन लोगोंने दाह-कर्म कराया ⁠।⁠।⁠ ३१—३८ ⁠।⁠।</div>
<div class="class_54">पितृमेधाश्च केषांचित् प्रावर्तन्त महात्मनाम् ⁠।</div>
<div class="class_54">सामभिश्चाप्यगायन्त तेऽन्वशोचन्त चापरैः ⁠।⁠।⁠ ३९ ⁠।⁠।</div>
<div class="class_55">किन्हीं महामनस्वी वीरोंके लिये पितृमेध (श्राद्धकर्म) भी आरम्भ कर दिये गये। कुछ लोगोंने वहाँ सामगान किया तथा कितने ही मनुष्योंने वहाँ मरे हुए विभिन्न जनोंके लिये महान् शोक प्रकट किया ⁠।⁠।⁠ ३९ ⁠।⁠।</div>
<div class="class_54">साम्नामृचां च नादेन स्त्रीणां च रुदितस्वनैः ⁠।</div>
<div class="class_54">कश्मलं सर्वभूतानां निशायां समपद्यत ⁠।⁠।⁠ ४० ⁠।⁠।</div>
<div class="class_55">सामवेदीय मन्त्रों तथा ऋचाओंके घोष और स्त्रियोंके रोनेकी आवाजसे वहाँ रातमें सभी प्राणियोंको बड़ा कष्ट हुआ ⁠।⁠।⁠ ४० ⁠।⁠।</div>
<div class="class_54">ते विधूमाः प्रदीप्ताश्च दीप्यमानाश्च पावकाः ⁠।</div>
<div class="class_54">नभसीवान्वदृश्यन्त ग्रहास्तन्वभ्रसंवृताः ⁠।⁠।⁠ ४१ ⁠।⁠।</div>
<div class="class_55">उस समय स्वल्प धूमयुक्त, प्रज्वलित तथा जलायी जाती हुई चिताकी अग्नियाँ आकाशमें सूक्ष्म बादलोंसे ढँके हुए ग्रहोंके समान दिखायी देती थीं ⁠।⁠।⁠ ४१ ⁠।⁠।</div>
<div class="class_54">ये चाप्यनाथास्तत्रासन् नानादेशसमागताः ⁠।</div>
<div class="class_54">तांश्च सर्वान् समानाय्य राशीन् कृत्वा सहस्रशः ⁠।⁠।⁠ ४२ ⁠।⁠।</div>
<div class="class_54">चित्वा दारुभिरव्यग्रैः प्रभूतैः स्नेहपाचितैः ⁠।</div>
<div class="class_54">दाहयामास तान् सर्वान् विदुरो राजशासनात् ⁠।⁠।⁠ ४३ ⁠।⁠।</div>
<div class="class_55">इसके बाद वहाँ अनेक देशोंसे आये हुए जो अनाथ लोग मारे गये, उन सबकी लाशोंको मँगवाकर उनके सहस्रों ढेर लगाये। फिर घी-तेलमें भिगोयी हुई बहुत-सी लकड़ियोंद्वारा स्थिरचित्तवाले लोगोंसे चिता बनाकर उन सबको विदुरजीने राजाकी आज्ञाके अनुसार दग्ध करवा दिया ⁠।⁠।⁠ ४२-४३ ⁠।⁠।</div>
<div class="class_54">कारयित्वा क्रियास्तेषां कुरुराजो युधिष्ठिरः ⁠।</div>
<div class="class_54">धृतराष्ट्रं पुरस्कृत्य गङ्गामभिमुखोऽगमत् ⁠।⁠।⁠ ४४ ⁠।⁠।</div>
<div class="class_55">इस प्रकार उन सबका दाहकर्म कराकर कुरुराज युधिष्ठिर धृतराष्ट्रको आगे करके गंगाजीकी ओर चले गये ⁠।⁠।⁠ ४४ ⁠।⁠।</div>
<div class="class_87">इति श्रीमहाभारते स्त्रीपर्वणि श्राद्धपर्वणि कुरूणामौर्ध्वदेहिके षड्विंशोऽध्यायः ⁠।⁠।⁠ २६ ⁠।⁠।</div>
<div class="class_88">इस प्रकार श्रीमहाभारत स्त्रीपर्वके अन्तर्गत श्राद्धपर्वमें कौरवोंका और्ध्वदैहिक संस्कारविषयक छब्बीसवाँ अध्याय पूरा हुआ ⁠।⁠।⁠ २६ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
