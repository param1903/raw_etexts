<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0238</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div class="class_54">अस्त्रतेजोऽभिसंतप्ता नागा भूमिशयास्तथा ⁠।</div>
<div class="class_54">निःश्वसन्तः समुत्पेतुस्तेजो घोरं मुमुक्षवः ⁠।⁠।⁠ २४ ⁠।⁠।</div>
<div class="class_55">पृथ्वीपर पड़े रहनेवाले नाग भी उस अस्त्रके तेजसे संतप्त हो भयंकर आगसे छुटकारा पानेके लिये फुफकारते हुए ऊपर उछलने लगे ⁠।⁠।⁠ २४ ⁠।⁠।</div>
<div class="class_54">जलजानि च सत्त्वानि दह्यमानानि भारत ⁠।</div>
<div class="class_54">न शान्तिमुपजग्मुर्हि तप्यमानैर्जलाशयैः ⁠।⁠।⁠ २५ ⁠।⁠।</div>
<div class="class_55">भारत! जलाशय भी तप गये थे, जिससे दग्ध होनेवाले जलचर प्राणियोंको भी शान्ति नहीं मिल पाती थी ⁠।⁠।⁠ २५ ⁠।⁠।</div>
<div class="class_54">दिग्भ्यः प्रदिग्भ्यः खाद् भूमेः सर्वतः शरवृष्टयः ⁠।</div>
<div class="class_54">उच्चावचा निपेतुर्वै गरुडानिलरंहसः ⁠।⁠।⁠ २६ ⁠।⁠।</div>
<div class="class_55">दिशा, विदिशा, आकाश और पृथ्वी सब ओरसे छोटे-बड़े नाना प्रकारके बाणोंकी वर्षा होने लगी, वे सभी बाण गरुड़ और वायुके समान वेगशाली थे ⁠।⁠।⁠ २६ ⁠।⁠।</div>
<div class="class_54">तैः शरैर्द्रोणपुत्रस्य वज्रवेगैः समाहताः ⁠।</div>
<div class="class_54">प्रदग्धा रिपवः पेतुरग्निदग्धा इव द्रुमाः ⁠।⁠।⁠ २७ ⁠।⁠।</div>
<div class="class_55">द्रोणपुत्रके चलाये हुए उन वज्रके समान वेगशाली बाणोंसे घायल हुए शत्रुसैनिक आगके जलाये हुए वृक्षोंके समान दग्ध होकर गिरने लगे ⁠।⁠।⁠ २७ ⁠।⁠।</div>
<div class="class_54">दह्यमाना महानागाः पेतुरुर्व्यां समन्ततः ⁠।</div>
<div class="class_54">नदन्तो भैरवान् नादाञ्जलदोपमनिःस्वनान् ⁠।⁠।⁠ २८ ⁠।⁠।</div>
<div class="class_55">विशालकाय गजराज दग्ध हो-होकर मेघकी गर्जनाके समान भयंकर चीत्कार करते हुए सब ओर धराशायी होने लगे ⁠।⁠।⁠ २८ ⁠।⁠।</div>
<div class="class_41"><img src="image_33747.jpg" alt="" class="class_225"/></div>
<div class="class_54">अपरे प्रद्रुता नागा भयत्रस्ता विशाम्पते ⁠।</div>
<div class="class_54">भ्रेमुर्दिशो यथा पूर्वं वने दावाग्निसंवृताः ⁠।⁠।⁠ २९ ⁠।⁠।</div>
<div class="class_55">प्रजानाथ! भयभीत होकर भागे हुए दूसरे बहुत-से हाथी सम्पूर्ण दिशाओंमें उसी प्रकार चक्कर काटने लगे, जैसे पहले वनमें दावानलसे घिर जानेपर वे चारों ओर चक्कर लगाते थे ⁠।⁠।⁠ २९ ⁠।⁠।</div>
<div class="class_54">द्रुमाणां शिखराणीव दावदग्धानि मारिष ⁠।</div>
<div class="class_54">अश्ववृन्दान्यदृश्यन्त रथवृन्दानि भारत ⁠।⁠।⁠ ३० ⁠।⁠।</div>
<div class="class_54">अपतन्त रथौघाश्च तत्र तत्र सहस्रशः ⁠।</div>
<div class="class_55">माननीय नरेश! भारत! अश्वसमूह तथा रथवृन्द दावानलसे दग्ध हुए वृक्षोंके अग्रभागके समान दिखायी दे रहे थे और जहाँ-तहाँ सहस्रों रथसमूह गिरे पड़े थे ⁠।⁠।⁠ ३०<img src="image_740.jpg" alt="" class="class_58"/> ⁠।⁠।</div>
<div class="class_54">तत् सैन्यं भयसंविग्नं ददाह युधि भारत ⁠।⁠।⁠ ३१ ⁠।⁠।</div>
<div class="class_54">युगान्ते सर्वभूतानि संवर्तक इवानलः ⁠।</div>
<div class="class_55">भरतनन्दन! जैसे प्रलयकालमें संवर्तक अग्नि सब प्राणियोंको जलाकर भस्म कर देती है, उसी प्रकार उस आग्नेयास्त्रने पाण्डवोंकी उस भयभीत सेनाको युद्धस्थलमें जलाना आरम्भ कर दिया ⁠।⁠।⁠ ३१<img src="image_740.jpg" alt="" class="class_58"/> ⁠।⁠।</div>
<div class="class_54">दृष्ट्‌वा तु पाण्डवीं सेना दह्यमानां महाहवे ⁠।⁠।⁠ ३२ ⁠।⁠।</div>
<div class="class_54">प्रहृष्टास्तावका राजन् सिंहनादान् विनेदिरे ⁠।</div>
<div class="class_55">राजन्! उस महासमरमें पाण्डव-सेनाको दग्ध होती देख आपके सैनिक अत्यन्त प्रसन्न हो जोर-जोरसे सिंहनाद करने लगे ⁠।⁠।⁠ ३२<img src="image_740.jpg" alt="" class="class_58"/> ⁠।⁠।</div>
<div class="class_54">ततस्तूर्यसहस्राणि नानालिङ्गानि भारत ⁠।⁠।⁠ ३३ ⁠।⁠।</div>
<div class="class_54">तूर्णमाजघ्निरे हृष्टास्तावका जितकाशिनः ⁠।</div>
<div class="class_55">भारत! तदनन्तर हर्षसे उल्लसित और विजयसे सुशोभित होनेवाले आपके सैनिक नाना प्रकारके सहस्रों बाजे बजाने लगे ⁠।⁠।⁠ ३३<img src="image_740.jpg" alt="" class="class_58"/> ⁠।⁠।</div>
<div class="class_54">कृत्स्ना ह्यक्षौहिणी राजन् सव्यसाची च पाण्डवः ⁠।⁠।⁠ ३४ ⁠।⁠।</div>
<div class="class_54">तमसा संवृते लोके नादृश्यन्त महाहवे ⁠।</div>
<div class="class_55">नरेश्वर! उस महासमरमें सब लोग अन्धकारसे आच्छन्न हो गये थे। पाण्डवोंकी सारी अक्षौहिणी सेना और सव्यसाची अर्जुन भी नहीं दिखायी देते थे ⁠।⁠।⁠ ३४<img src="image_740.jpg" alt="" class="class_58"/> ⁠।⁠।</div>
<div class="class_54">नैव नस्तादृशं राजन् दृष्टपूर्वं न च श्रुतम् ⁠।⁠।⁠ ३५ ⁠।⁠।</div>
<div class="class_54">यादृशं द्रोणपुत्रेण सृष्टमस्त्रममर्षिणा ⁠।</div>
<div class="class_55">राजन्! अमर्षमें भरे हुए द्रोणपुत्रने जैसे अस्त्रकी सृष्टि की थी, वैसा हमलोगोंने पहले न तो कभी देखा था और न सुना ही था ⁠।⁠।⁠ ३५<img src="image_740.jpg" alt="" class="class_58"/> ⁠।⁠।</div>
<div class="class_54">अर्जुनस्तु महाराज ब्राह्ममस्त्रमुदैरयत् ⁠।⁠।⁠ ३६ ⁠।⁠।</div>
<div class="class_54">सर्वास्त्रप्रतिघातार्थं विहितं पद्मयोनिना ⁠।</div>
<div class="class_55">महाराज! उस समय अर्जुनने ब्रह्मास्त्रको प्रकट किया; जिसे ब्रह्माजीने सम्पूर्ण अस्त्रोंके विनाशके लिये बनाया है ⁠।⁠।</div>
<div class="class_54">ततो मुहूर्तादिव तत् तमो व्युपशशाम ह ⁠।⁠।⁠ ३७ ⁠।⁠।</div>
<div class="class_54">प्रववौ चानिलः शीतो दिशश्च विमला बभुः ⁠।</div>
<div class="class_55">फिर तो दो घड़ीमें वह सारा अन्धकार दूर हो गया, शीतल वायु बहने लगी और सारी दिशाएँ स्वच्छ हो गयीं ⁠।⁠।⁠ ३७<img src="image_740.jpg" alt="" class="class_58"/> ⁠।⁠।</div>
<div class="class_54">तत्राद्भुतमपश्याम कृत्स्नामक्षौहिणीं हताम् ⁠।⁠।⁠ ३८ ⁠।⁠।</div>
<div class="class_54">अनभिज्ञेयरूपां च प्रदग्धामस्त्रतेजसा ⁠।</div>
<div class="class_55">वहाँ हमलोगोंने अद्भुत दृश्य देखा। पाण्डवोंकी वह सारी अक्षौहिणी उस अस्त्रके तेजसे इस प्रकार दग्ध एवं नष्ट हो गयी थी कि उसे पहचानना असम्भव हो गया ⁠।⁠।⁠ ३८<img src="image_740.jpg" alt="" class="class_58"/> ⁠।⁠।</div>
<div class="class_54">ततो वीरौ महेष्वासौ विमुक्तौ केशवार्जुनौ ⁠।⁠।⁠ ३९ ⁠।⁠।</div>
<div class="class_54">सहितौ प्रत्यदृश्येतां नभसीव तमोनुदौ ⁠।</div>
<div class="class_55">तदनन्तर उस अस्त्रसे मुक्त हुए महाधनुर्धर वीर श्रीकृष्ण और अर्जुन एक साथ दिखायी दिये, मानो आकाशमें चन्द्रमा और सूर्य प्रकट हो गये हों ⁠।⁠।⁠ ३९<img src="image_740.jpg" alt="" class="class_58"/> ⁠।⁠।</div>
<div class="class_54">ततो गाण्डीवधन्वा च केशवश्चाक्षतावुभौ ⁠।⁠।⁠ ४० ⁠।⁠।</div>
<div class="class_54">सपताकध्वजहयः सानुकर्षवरायुधः ⁠।</div>
<div class="class_54">प्रबभौ स रथो मुक्तस्तावकानां भयंकरः ⁠।⁠।⁠ ४१ ⁠।⁠।</div>
<div class="class_55">उस समय गाण्डीवधारी अर्जुन और भगवान् श्रीकृष्ण दोनोंके शरीरपर आँच नहीं आने पायी थी। पताका, ध्वज, अश्व, अनुकर्ष और श्रेष्ठ आयुधोंसहित मुक्त हुआ उनका वह रथ आपके सैनिकोंको भयभीत करता हुआ चमक उठा ⁠।⁠।⁠ ४०-४१ ⁠।⁠।</div>
<div class="class_41"><img src="image_33798.jpg" alt="" class="class_199"/></div>
<div class="class_54">ततः किलकिलाशब्दः शङ्खभेरीस्वनैः सह ⁠।</div>
<div class="class_54">पाण्डवानां प्रहृष्टानां क्षणेन समजायत ⁠।⁠।⁠ ४२ ⁠।⁠।</div>
<div class="class_55">तब पाण्डव हर्षसे खिल उठे और क्षणभरमें शंख तथा भेरियोंकी ध्वनिके साथ उनका आनन्दमय कोलाहल गूँज उठा ⁠।⁠।⁠ ४२ ⁠।⁠।</div>
<div class="class_54">हताविति तयोरासीत् सेनयोरुभयोर्मतिः ⁠।</div>
<div class="class_54">तरसाभ्यागतौ दृष्ट्‌वा सहितौ केशवार्जुनौ ⁠।⁠।⁠ ४३ ⁠।⁠।</div>
<div class="class_55">श्रीकृष्ण और अर्जुनके सम्बन्धमें उन दोनों ही सेनाओंको यह विश्वास हो गया था कि वे मारे गये। फिर उन दोनोंको एक साथ वेगपूर्वक निकट आया देख सबको बड़ी प्रसन्नता हुई ⁠।⁠।⁠ ४३ ⁠।⁠।</div>
<div class="class_54">तावक्षतौ प्रमुदितौ दध्यतुर्वारिजोत्तमौ ⁠।</div>
<div class="class_54">दृष्ट्वा प्रमुदितान् पार्थांस्त्वदीया व्यथिता भृशम् ⁠।⁠।⁠ ४४ ⁠।⁠।</div>
<div class="class_55">उन दोनोंके शरीरमें क्षति नहीं पहुँची थी। वे दोनों वीर आनन्दमग्न हो अपने उत्तम शंख बजाने लगे। कुन्तीके पुत्रोंको प्रसन्न देखकर आपके पुत्रोंके मनमें बड़ी व्यथा हुई ⁠।⁠।⁠ ४४ ⁠।⁠।</div>
<div class="class_54">विमुक्तौ च महात्मानौ दृष्ट्वा द्रौणिः सुदुःखितः ⁠।</div>
<div class="class_54">मुहूर्तं चिन्तयामास किं त्वेतदिति मारिष ⁠।⁠।⁠ ४५ ⁠।⁠।</div>
<div class="class_55">माननीय नरेश! महात्मा श्रीकृष्ण और अर्जुनको आग्नेयास्त्रसे मुक्त देख अश्वत्थामाको बड़ा दुःख हुआ। वह दो घड़ीतक इसी चिन्तामें डूबा रहा कि ‘यह क्या हो गया?’ ⁠।⁠।⁠ ४५ ⁠।⁠।</div>
<div class="class_54">चिन्तयित्वा तु राजेन्द्र ध्यानशोकपरायणः ⁠।</div>
<div class="class_54">निःश्वसन् दीर्घमुष्णं च विमनाश्चाभवत् ततः ⁠।⁠।⁠ ४६ ⁠।⁠।</div>
<div class="class_55">राजेन्द्र! चिन्ता और शोकमें मग्न होकर कुछ देरतक विचार करनेके पश्चात् अश्वत्थामा गरम-गरम दीर्घ उच्छ्‌वास लेने लगा और मन-ही-मन उदास हो गया ⁠।⁠।</div>
<div class="class_54">ततो द्रौणिर्धनुस्त्यक्त्वा रथात् प्रस्कन्द्य वेगितः ⁠।</div>
<div class="class_54">धिग् धिक् सर्वमिदं मिथ्येत्युक्त्वा सम्प्राद्रवद्‌ रणात् ⁠।⁠।⁠ ४७ ⁠।⁠।</div>
<div class="class_55">तत्पश्चात् द्रोणकुमार धनुष त्यागकर रथसे कूद पड़ा और ‘धिक्कार है! धिक्कार है!! यह सब मिथ्या है’ ऐसा कहकर वह रणभूमिसे वेगपूर्वक भाग चला ⁠।⁠।</div>
<div class="class_54">ततः स्निग्धाम्बुदाभासं वेदावासमकल्मषम् ⁠।</div>
<div class="class_54">वेदव्यासं सरस्वत्यावासं व्यासं ददर्श ह ⁠।⁠।⁠ ४८ ⁠।⁠।</div>
<div class="class_55">इतनेमेंही उसे स्निग्ध मेघके समान श्याम कान्तिवाले, वेद और सरस्वतीके आवास-स्थान तथा वेदोंका विस्तार करनेवाले, पापशून्य महर्षि व्यास वहाँ दिखायी दिये ⁠।⁠।⁠ ४८ ⁠।⁠।</div>
<div class="class_54">तं द्रौणिरग्रतो दृष्ट्वा स्थितं कुरुकुलोद्वह ⁠।</div>
<div class="class_54">सन्नकण्ठोऽब्रवीद् वाक्यमभिवाद्य सुदीनवत् ⁠।⁠।⁠ ४९ ⁠।⁠।</div>
<div class="class_55">कुरुकुलके श्रेष्ठ पुरुष! महर्षि व्यासको सामने खड़ा देख द्रोणकुमारका गला आँसुओंसे भर आया। उसने अत्यन्त दीनभावसे प्रणाम करके उनसे इस प्रकार पूछा— ⁠।⁠।⁠ ४९ ⁠।⁠।</div>
<div class="class_41"><img src="image_33825.jpg" alt="" class="class_340"/></div>
<div class="class_54">भो भो माया यदृच्छा वा न विद्मः किमिदं भवेत् ⁠।</div>
<div class="class_54">अस्त्रं त्विदं कथं मिथ्या मम कश्च व्यतिक्रमः ⁠।⁠।⁠ ५० ⁠।⁠।</div>
<div class="class_55">‘महर्षे! यह माया है या दैवेच्छा। मेरी समझमें नहीं आता कि यह क्या है? यह अस्त्र झूठा कैसे हो गया? मुझसे कौन-सी गलती हो गयी? ⁠।⁠।⁠ ५० ⁠।⁠।</div>
<div class="class_54">अधरोत्तरमेतद् वा लोकानां वा पराभवः ⁠।</div>
<div class="class_54">यदिमौ जीवतः कृष्णौ कालो हि दुरतिक्रमः ⁠।⁠।⁠ ५१ ⁠।⁠।</div>
<div class="class_55">‘इस (आग्नेय) अस्त्रके प्रभावमें कोई उलट-फेर तो नहीं हो गया अथवा सम्पूर्ण लोकोंका पराभव होनेवाला है, जिससे ये दोनों कृष्ण जीवित बच गये। निश्चय ही कालका उल्लंघन करना अत्यन्त कठिन है ⁠।⁠।⁠ ५१ ⁠।⁠।</div>
<div class="class_54">नासुरा न च गन्धर्वा न पिशाचा न राक्षसाः ⁠।</div>
<div class="class_54">न सर्पा यक्षपतगा न मनुष्याः कथंचन ⁠।⁠।⁠ ५२ ⁠।⁠।</div>
<div class="class_54">उत्सहन्तेऽन्यथा कर्तुमेतदस्त्रं मयेरितम् ⁠।</div>
<div class="class_54">तदिदं केवलं हत्वा शान्तमक्षौहिणीं ज्वलत् ⁠।⁠।⁠ ५३ ⁠।⁠।</div>
<div class="class_55">‘मेरे द्वारा प्रयोग किये हुए इस अस्त्रको असुर, गन्धर्व, पिशाच, राक्षस, सर्प, यक्ष, पक्षी और मनुष्य किसी तरह भी व्यर्थ नहीं कर सकते थे, तो भी यह प्रज्वलित अस्त्र केवल एक अक्षौहिणी सेनाको जलाकर शान्त हो गया ⁠।⁠।⁠ ५२-५३ ⁠।⁠।</div>
<div class="class_54">सर्वघाति मया मुक्तमस्त्रं परमदारुणम् ⁠।</div>
<div class="class_54">केनेमौ मर्त्यधर्माणौ नावधीत् केशवार्जुनौ ⁠।⁠।⁠ ५४ ⁠।⁠।</div>
<div class="class_55">‘मैंने तो अत्यन्त भयंकर एवं सर्वसंहारक अस्त्रका प्रयोग किया था; फिर उसने किस कारणसे इन मर्त्यधर्मा श्रीकृष्ण और अर्जुनका वध नहीं किया? ⁠।⁠।</div>
<div class="class_54">एतत् प्रब्रूहि भगवन् मया पृष्टो यथातथम् ⁠।</div>
<div class="class_54">श्रोतुमिच्छामि तत्त्वेन सर्वमेतन्महामुने ⁠।⁠।⁠ ५५ ⁠।⁠।</div>
<div class="class_55">‘भगवन्! महामुने! मैंने जो आपसे यह प्रश्न किया है, इसका मुझे यथार्थ उत्तर दीजिये। मैं यह सब कुछ ठीक-ठीक सुनना चाहता हूँ’ ⁠।⁠।⁠ ५५ ⁠।⁠।</div>
<div class="class_59">व्यास उवाच</div>
<div class="class_54">महान्तमेवमथ मां यं त्वं पृच्छसि विस्मयात् ⁠।</div>
<div class="class_54">तं प्रवक्ष्यामि ते सर्वं समाधाय मनः शृणु ⁠।⁠।⁠ ५६ ⁠।⁠।</div>
<div class="class_55"><span class="class_60">व्यासजी बोले—</span>तू जिसके सम्बन्धमें आश्चर्यके साथ प्रश्न कर रहा है, उस महत्त्वपूर्ण विषयको मैं तुझसे बता रहा हूँ। तू अपने मनको एकाग्र करके सब कुछ सुन ⁠।⁠।</div>
<div class="class_54">योऽसौ नारायणो नाम पूर्वेषामपि पूर्वजः ⁠।</div>
<div class="class_54">(आदिदेवो जगन्नाथो लोककर्ता स्वयं प्रभुः ⁠।</div>
<div class="class_54">आद्यः सर्वस्य लोकस्य अनादिनिधनोऽच्युतः ⁠।⁠।</div>
<div class="class_55">जो हमारे पूर्वजोंके भी पूर्वज भगवान् नारायण हैं, वे ही आदिदेव, जगन्नाथ, लोककर्ता और स्वयं ही सब कुछ करनेमें समर्थ हैं। वे सम्पूर्ण जगत्‌के आदिकारण तथा स्वयं आदि-अन्तसे रहित हैं। अपनी मर्यादासे कभी च्युत न होनेके कारण वे अच्युत कहलाते हैं।</div>
<div class="class_54">व्याकुर्वते यस्य तत्त्वं श्रुतयो मुनयश्च ह ⁠।</div>
<div class="class_54">अतोऽजय्यः सर्वभूतैर्मनसापि जगत्पतिः ⁠।⁠।)</div>
<div class="class_55">श्रुतियाँ और महर्षिगण उन्हींके तत्त्वका विवेचन करते हैं। अतः उन जगदीश्वरको समस्त प्राणी मनसे भी जीतनेमें असमर्थ हैं।</div>
<div class="class_54">अजायत च कार्यार्थं पुत्रो धर्मस्य विश्वकृत् ⁠।⁠।⁠ ५७ ⁠।⁠।</div>
<div class="class_55">वे विश्वविधाता भगवान् एक समय किसी विशेष कार्यके लिये धर्मके पुत्ररूपमें अवतीर्ण हुए थे ⁠।⁠।⁠ ५७ ⁠।⁠।</div>
<div class="class_54">स तपस्तीव्रमातस्थे शिशिरं गिरिमास्थितः ⁠।</div>
<div class="class_54">ऊर्ध्वबाहुर्महातेजा ज्वलनादित्यसंनिभः ⁠।⁠।⁠ ५८ ⁠।⁠।</div>
<div class="class_55">अग्नि और सूर्यके समान महातेजस्वी उन भगवान् नारायणने हिमालय पर्वतपर रहकर अपनी दोनों भुजाएँ ऊपर उठाये हुए बड़ी कठोर तपस्या की थी ⁠।⁠।⁠ ५८ ⁠।⁠।</div>
<div class="class_54">षष्टिं वर्षसहस्राणि तावन्त्येव शतानि च ⁠।</div>
<div class="class_54">अशोषयत् तदाऽऽत्मानं वायुभक्षोऽम्बुजेक्षणः ⁠।⁠।⁠ ५९ ⁠।⁠।</div>
<div class="class_55">उन कमलनयन श्रीहरिने छाछठ हजार वर्षोंतक केवल वायु पीकर उन दिनों अपने शरीरको सुखाया ⁠।⁠।</div>
<div class="class_54">अथापरं तपस्तप्त्वा द्विस्ततोऽन्यत् पुनर्महत् ⁠।</div>
<div class="class_54">द्यावापृथिव्योर्विवरं तेजसा समपूरयत् ⁠।⁠।⁠ ६० ⁠।⁠।</div>
<div class="class_55">तदनन्तर उससे दुगुने कालतक फिर भारी तपस्या करके उन्होंने अपने तेजसे पृथ्वी और आकाशके मध्यवर्ती आकाशको भर दिया ⁠।⁠।⁠ ६० ⁠।⁠।</div>
</body>
</html>
