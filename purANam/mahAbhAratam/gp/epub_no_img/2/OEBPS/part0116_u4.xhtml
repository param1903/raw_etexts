<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0116</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51763" class="class_92">सप्तनवतितमोऽध्यायः</div>
<div class="class_93">महर्षि अगस्त्यका लोपामुद्रासे विवाह, गंगाद्वारमें तपस्या एवं पत्नीकी इच्छासे धनसंग्रहके लिये प्रस्थान</div>
<div class="class_86">लोमश उवाच</div>
<div class="class_54">यदा त्वमन्यतागस्त्यो गार्हस्थ्ये तां क्षमामिति ⁠।</div>
<div class="class_54">तदाभिगम्य प्रोवाच वैदर्भं पृथिवीपतिम् ⁠।⁠।⁠ १ ⁠।⁠।</div>
<div class="class_55"><span class="class_60">लोमशजी कहते हैं—</span>युधिष्ठिर! जब मुनिवर अगस्त्यजीको यह मालूम हो गया कि विदर्भराजकुमारी मेरी गृहस्थी चलानेके योग्य हो गयी है, तब वे विदर्भ-नरेशके पास जाकर बोले— ⁠।⁠।⁠ १ ⁠।⁠।</div>
<div class="class_54">राजन् निवेशे बुद्धिर्मे वर्तते पुत्रकारणात् ⁠।</div>
<div class="class_54">वरये त्वां महीपाल लोपामुद्रां प्रयच्छ मे ⁠।⁠।⁠ २ ⁠।⁠।</div>
<div class="class_55">‘राजन्! पुत्रोत्पत्तिके लिये मेरा विवाह करनेका विचार है। अतः महीपाल! मैं आपकी कन्याका वरण करता हूँ। आप लोपामुद्राको मुझे दे दीजिये’ ⁠।⁠।⁠ २ ⁠।⁠।</div>
<div class="class_54">एवमुक्तः स मुनिना महीपालो विचेतनः ⁠।</div>
<div class="class_54">प्रत्याख्यानाय चाशक्तः प्रदातुं चैव नैच्छत ⁠।⁠।⁠ ३ ⁠।⁠।</div>
<div class="class_55">मुनिवर अगस्त्यके ऐसा कहनेपर विदर्भराजके होश उड़ गये। वे न तो अस्वीकार कर सके और न उन्होंने अपनी कन्या देनेकी इच्छा ही की ⁠।⁠।⁠ ३ ⁠।⁠।</div>
<div class="class_54">ततः स भार्यामभ्येत्य प्रोवाच पृथिवीपतिः ⁠।</div>
<div class="class_54">महर्षिर्वीर्यवानेष क्रुद्धः शापाग्निना दहेत् ⁠।⁠।⁠ ४ ⁠।⁠।</div>
<div class="class_55">तब विदर्भनरेश अपनी पत्नीके पास जाकर बोले—‘प्रिये! ये महर्षि अगस्त्य बड़े शक्तिशाली हैं। यदि कुपित हों तो हमें शापकी अग्निसे भस्म कर सकते हैं’ ⁠।⁠।⁠ ४ ⁠।⁠।</div>
<div class="class_54">तं तथा दुःखितं दृष्ट्वा सभार्यं पृथिवीपतिम् ⁠।</div>
<div class="class_54">लोपामुद्राभिगम्येदं काले वचनमब्रवीत् ⁠।⁠।⁠ ५ ⁠।⁠।</div>
<div class="class_55">रानीसहित महाराजको इस प्रकार दुःखी देख लोपामुद्रा उनके पास गयी और समयके अनुसार इस प्रकार बोली— ⁠।⁠।⁠ ५ ⁠।⁠।</div>
<div class="class_54">न मत्कृते महीपाल पीडामभ्येतुमर्हसि ⁠।</div>
<div class="class_54">प्रयच्छ मामगस्त्याय त्राह्यात्मानं मया पितः ⁠।⁠।⁠ ६ ⁠।⁠।</div>
<div class="class_55">‘राजन्! आपको मेरे लिये दुःख नहीं मानना चाहिये। पिताजी! आप मुझे अगस्त्यजीकी सेवामें दे दें और मेरे द्वारा अपनी रक्षा करें’ ⁠।⁠।⁠ ६ ⁠।⁠।</div>
<div class="class_54">दुहितुर्वचनाद् राजा सोऽगस्त्याय महात्मने ⁠।</div>
<div class="class_54">लोपामुद्रां ततः प्रादाद् विधिपूर्वं विशाम्पते ⁠।⁠।⁠ ७ ⁠।⁠।</div>
<div class="class_55">युधिष्ठिर! पुत्रीकी यह बात सुनकर राजाने महात्मा अगस्त्यमुनिको विधिपूर्वक अपनी कन्या लोपामुद्रा ब्याह दी ⁠।⁠।⁠ ७ ⁠।⁠।</div>
<div class="class_54">प्राप्य भार्यामगस्त्यस्तु लोपामुद्रामभाषत ⁠।</div>
<div class="class_54">महार्हाण्युत्सृजैतानि वासांस्याभरणानि च ⁠।⁠।⁠ ८ ⁠।⁠।</div>
<div class="class_55">लोपामुद्राको पत्नीरूपमें पाकर महर्षि अगस्त्यने उससे कहा—‘ये तुम्हारे वस्त्र और आभूषण बहुमूल्य हैं। इन्हें उतार दो’ ⁠।⁠।⁠ ८ ⁠।⁠।</div>
<div class="class_54">ततः सा दर्शनीयानि महार्हाणि तनूनि च ⁠।</div>
<div class="class_54">समुत्ससर्ज रम्भोरुर्वसनान्यायतेक्षणा ⁠।⁠।⁠ ९ ⁠।⁠।</div>
<div class="class_54">ततश्चीराणि जग्राह वल्कलान्यजिनानि च ⁠।</div>
<div class="class_54">समानव्रतचर्या च बभूवायतलोचना ⁠।⁠।⁠ १० ⁠।⁠।</div>
<div class="class_55">तब कदलीके समान जाँघ तथा विशाल नेत्रोंवाली लोपामुद्राने अपने बहुमूल्य, महीन एवं दर्शनीय वस्त्र उतार दिये और फटे-पुराने वस्त्र तथा वल्कल और मृगचर्म धारण कर लिये। वह विशालनयनी बाला पतिके समान ही व्रत और आचारका पालन करनेवाली हो गयी ⁠।⁠।⁠ ९-१० ⁠।⁠।</div>
<div class="class_54">गङ्गाद्वारमथागम्य भगवानृषिसत्तमः ⁠।</div>
<div class="class_54">उग्रमातिष्ठत तपः सह पत्न्यानुकूलया ⁠।⁠।⁠ ११ ⁠।⁠।</div>
<div class="class_55">तदनन्तर मुनिश्रेष्ठ भगवान् अगस्त्य अपनी अनुकूल पत्नीके साथ गंगाद्वार (हरिद्वार)-में आकर घोर तपस्यामें संलग्न हो गये ⁠।⁠।⁠ ११ ⁠।⁠।</div>
<div class="class_54">सा प्रीता बहुमानाच्च पतिं पर्यचरत् तदा ⁠।</div>
<div class="class_54">अगस्त्यश्च परां प्रीतिं भार्यायामचरत् प्रभुः ⁠।⁠।⁠ १२ ⁠।⁠।</div>
<div class="class_55">लोपामुद्रा बड़ी ही प्रसन्नता और विशेष आदरके साथ पतिदेवकी सेवा करने लगी। शक्तिशाली महर्षि अगस्त्यजी भी अपनी पत्नीपर बड़ा प्रेम रखते थे ⁠।⁠।⁠ १२ ⁠।⁠।</div>
<div class="class_54">ततो बहुतिथे काले लोपामुद्रां विशाम्पते ⁠।</div>
<div class="class_54">तपसा द्योतितां स्नातां ददर्श भगवानृषिः ⁠।⁠।⁠ १३ ⁠।⁠।</div>
<div class="class_54">स तस्याः परिचारेण शौचेन च दमेन च ⁠।</div>
<div class="class_54">श्रिया रूपेण च प्रीतो मैथुनायाजुहाव ताम् ⁠।⁠।⁠ १४ ⁠।⁠।</div>
<div class="class_55">राजन्! जब इसी प्रकार बहुत समय व्यतीत हो गया, तब एक दिन भगवान् अगस्त्यमुनिने ऋतुस्नानसे निवृत्त हुई पत्नी लोपामुद्राको देखा। वह तपस्याके तेजसे प्रकाशित हो रही थी। महर्षिने अपनी पत्नीकी सेवा, पवित्रता, इन्द्रियसंयम, शोभा तथा रूप-सौन्दर्यसे प्रसन्न होकर उसे मैथुनके लिये पास बुलाया ⁠।⁠।⁠ १३-१४ ⁠।⁠।</div>
<div class="class_54">ततः सा प्राञ्जलिर्भूत्वा लज्जमानेव भाविनी ⁠।</div>
<div class="class_54">तदा सप्रणयं वाक्यं भगवन्तमथाब्रवीत् ⁠।⁠।⁠ १५ ⁠।⁠।</div>
<div class="class_55">तब अनुरागिणी लोपामुद्रा कुछ लज्जित-सी हो हाथ जोड़कर बड़े प्रेमसे भगवान् अगस्त्यसे बोली— ⁠।⁠।⁠ १५ ⁠।⁠।</div>
<div class="class_54">असंशयं प्रजाहेतोर्भार्यां पतिरविन्दत ⁠।</div>
<div class="class_54">या तु त्वयि मम प्रीतिस्तामृषे कर्तुमर्हसि ⁠।⁠।⁠ १६ ⁠।⁠।</div>
<div class="class_55">‘महर्षे! इसमें संदेह नहीं कि पतिदेवने अपनी इस पत्नीको संतानके लिये ही ग्रहण किया है, परंतु आपके प्रति मेरे हृदयमें जो प्रीति है, वह भी आपको सफल करनी चाहिये ⁠।⁠।⁠ १६ ⁠।⁠।</div>
<div class="class_54">यथा पितुर्गृहे विप्र प्रासादे शयनं मम ⁠।</div>
<div class="class_54">तथाविधे त्वं शयने मामुपैतुमिहार्हसि ⁠।⁠।⁠ १७ ⁠।⁠।</div>
<div class="class_55">‘ब्रह्मन्! मैं अपने पिताके घर उनके महलमें जैसी शय्यापर सोया करती थी, वैसी ही शय्यापर आप मेरे साथ समागम करें ⁠।⁠।⁠ १७ ⁠।⁠।</div>
<div class="class_54">इच्छामि त्वां स्रग्विणं च भूषणैश्च विभूषितम् ⁠।</div>
<div class="class_54">उपसर्तुं यथाकामं दिव्याभरणभूषिता ⁠।⁠।⁠ १८ ⁠।⁠।</div>
<div class="class_55">‘मैं चाहती हूँ कि आप सुन्दर हार और आभूषणोंसे विभूषित हों और मैं भी दिव्य अलंकारोंसे अलंकृत हो इच्छानुसार आपके साथ समागम-सुखका अनुभव करूँ ⁠।⁠।⁠ १८ ⁠।⁠।</div>
<div class="class_41"><img src="image_14286.jpg" alt="" class="class_157"/></div>
<div class="class_54">अन्यथा नोपतिष्ठेयं चरिकाषायवासिनी ⁠।</div>
<div class="class_54">नैवापवित्रो विप्रर्षे भूषणोऽयं कथंचन ⁠।⁠।⁠ १९ ⁠।⁠।</div>
<div class="class_55">‘अन्यथा मैं यह जीर्ण-शीर्ण काषाय-वस्त्र पहनकर आपके साथ समागम नहीं करूँगी। ब्रह्मर्षे! तपस्वीजनोंका यह पवित्र आभूषण किसी प्रकार सम्भोग आदिके द्वारा अपवित्र नहीं होना चाहिये’ ⁠।⁠।⁠ १९ ⁠।⁠।</div>
<div class="class_59">अगस्त्य उवाच</div>
<div class="class_54">न ते धनानि विद्यन्ते लोपामुद्रे तथा मम ⁠।</div>
<div class="class_54">यथाविधानि कल्याणि पितुस्तव सुमध्यमे ⁠।⁠।⁠ २० ⁠।⁠।</div>
<div class="class_55"><span class="class_60">अगस्त्यजीने कहा—</span>सुन्दर कटिप्रदेशवाली कल्याणी लोपामुद्रे! तुम्हारे पिताके घरमें जैसे धन-वैभव हैं, वे न तो तुम्हारे पास हैं और न मेरे ही पास (फिर ऐसा कैसे हो सकता है?) ⁠।⁠।⁠ २० ⁠।⁠।</div>
<div class="class_59">लोपामुद्रोवाच</div>
<div class="class_54">ईशोऽसि तपसा सर्वं समाहर्तुं तपोधन ⁠।</div>
<div class="class_54">क्षणेन जीवलोके यद् वसु किंचन विद्यते ⁠।⁠।⁠ २१ ⁠।⁠।</div>
<div class="class_55"><span class="class_60">लोपामुद्रा बोली—</span>तपोधन! इस जीव-जगत्‌में जो कुछ भी धन है, वह सब क्षणभरमें आप अपनी तपस्याके प्रभावसे जुटा लेनेमें समर्थ हैं ⁠।⁠।⁠ २१ ⁠।⁠।</div>
<div class="class_59">अगस्त्य उवाच</div>
<div class="class_54">एवमेतद् यथाऽऽत्थ त्वं तपोव्ययकरं तु तत् ⁠।</div>
<div class="class_54">यथा तु मे न नश्येत तपस्तन्मां प्रचोदय ⁠।⁠।⁠ २२ ⁠।⁠।</div>
<div class="class_55"><span class="class_60">अगस्त्यजीने कहा—</span>प्रिये! तुम्हारा कथन ठीक है। परंतु ऐसा करनेसे तपस्याका क्षय होगा। मुझे ऐसा कोई उपाय बताओ, जिससे मेरी तपस्या क्षीण न हो ⁠।⁠।⁠ २२ ⁠।⁠।</div>
<div class="class_59">लोपामुद्रोवाच</div>
<div class="class_54">अल्पावशिष्टः कालोऽयमृतोर्मम तपोधन ⁠।</div>
<div class="class_54">न चान्यथाहमिच्छामि त्वामुपैतुं कथंचन ⁠।⁠।⁠ २३ ⁠।⁠।</div>
<div class="class_55"><span class="class_60">लोपामुद्रा बोली—</span>तपोधन! मेरे ऋतुकालका थोड़ा ही समय शेष रह गया है। मैं जैसा बता चुकी हूँ, उसके सिवा और किसी तरह आपसे समागम नहीं करना चाहती ⁠।⁠।⁠ २३ ⁠।⁠।</div>
<div class="class_54">न चापि धर्ममिच्छामि विलोप्तुं ते कथंचन ⁠।</div>
<div class="class_54">एवं तु मे यथाकामं सम्पादयितुमर्हसि ⁠।⁠।⁠ २४ ⁠।⁠।</div>
<div class="class_55">साथ ही मेरी यह भी इच्छा नहीं है कि किसी प्रकार आपके धर्मका लोप हो। इस प्रकार अपने तप एवं धर्मकी रक्षा करते हुए जिस तरह सम्भव हो उसी तरह आप मेरी इच्छा पूर्ण करें ⁠।⁠।⁠ २४ ⁠।⁠।</div>
<div class="class_59">अगस्त्य उवाच</div>
<div class="class_54">यद्येष कामः सुभगे तव बुद्ध‍या विनिश्चितः ⁠।</div>
<div class="class_54">हर्तुं गच्छाम्यहं भद्रे चर काममिह स्थिता ⁠।⁠।⁠ २५ ⁠।⁠।</div>
<div class="class_55"><span class="class_60">अगस्त्यजीने कहा—</span>सुभगे! यदि तुमने अपनी बुद्धिसे यही मनोरथ पानेका निश्चय कर लिया है तो मैं धन लानेके लिये जाता हूँ, तुम यहीं रहकर इच्छानुसार धर्माचरण करो ⁠।⁠।⁠ २५ ⁠।⁠।</div>
<div class="class_87">इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामगस्त्योपाख्याने सप्तनवतितमोऽध्यायः ⁠।⁠।⁠ ९७ ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें अगस्त्योपाख्यानविषयक सत्तानबेवाँ अध्याय पूरा हुआ ⁠।⁠।⁠ ९७ ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
