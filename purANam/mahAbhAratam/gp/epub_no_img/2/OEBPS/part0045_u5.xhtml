<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0045</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52363" class="class_11"><img src="image_4617.jpg" alt="" class="class_101"/></div>
<div class="class_62">द्रौपदी और भीमसेनका युधिष्ठिरसे संवाद</div>
<div class="class_54">त्वां च व्यसनमभ्यागादिदं भारत दुःसहम् ⁠।</div>
<div class="class_54">यत् त्वं नार्हसि नापीमे भ्रातरस्ते महौजसः ⁠।⁠।⁠ ४ ⁠।⁠।</div>
<div class="class_55">भारत! इसी कारण तो आपपर भी यह दुःसह संकट आ गया, जिसके योग्य न तो आप हैं और न आपके महातेजस्वी ये भाई ही हैं ⁠।⁠।⁠ ४ ⁠।⁠।</div>
<div class="class_54">न हि तेऽध्यगमञ्जातु तदानीं नाद्य भारत ⁠।</div>
<div class="class_54">धर्मात् प्रियतरं किंचिदपि चेज्जीवितादिह ⁠।⁠।⁠ ५ ⁠।⁠।</div>
<div class="class_55">भरतकुलतिलक! आपके भाइयोंने न तो पहले कभी और न आज ही धर्मसे अधिक प्रिय दूसरी किसी वस्तुको समझा है। अपितु धर्मको जीवनसे भी बढ़कर माना है ⁠।⁠।⁠ ५ ⁠।⁠।</div>
<div class="class_54">धर्मार्थमेव ते राज्यं धर्मार्थं जीवितं च ते ⁠।</div>
<div class="class_54">ब्राह्मणा गुरवश्चैव जानन्त्यापि च देवताः ⁠।⁠।⁠ ६ ⁠।⁠।</div>
<div class="class_55">आपका राज्य धर्मके लिये ही है, आपका जीवन भी धर्मके लिये ही है। ब्राह्मण, गुरुजन और देवता सभी इस बातको जानते हैं ⁠।⁠।⁠ ६ ⁠।⁠।</div>
<div class="class_54">भीमसेनार्जुनौ चोभौ माद्रेयौ च मया सह ⁠।</div>
<div class="class_54">त्यजेस्त्वमिति मे बुद्धिर्न तु धर्मं परित्यजेः ⁠।⁠।⁠ ७ ⁠।⁠।</div>
<div class="class_55">मुझे विश्वास है कि आप मेरेसहित भीमसेन, अर्जुन और नकुल-सहदेवको भी त्याग देंगे; किंतु धर्मका त्याग नहीं करेंगे ⁠।⁠।⁠ ७ ⁠।⁠।</div>
<div class="class_54">राजानं धर्मगोप्तारं धर्मो रक्षति रक्षितः ⁠।</div>
<div class="class_54">इति मे श्रुतमार्याणां त्वां तु मन्ये न रक्षति ⁠।⁠।⁠ ८ ⁠।⁠।</div>
<div class="class_55">मैंने आर्योंके मुँहसे सुना है कि यदि धर्मकी रक्षा की जाय तो वह धर्मरक्षक राजाकी स्वयं भी रक्षा करता है। किंतु मुझे मालूम होता है कि वह आपकी रक्षा नहीं कर रहा है ⁠।⁠।⁠ ८ ⁠।⁠।</div>
<div class="class_54">अनन्या हि नरव्याघ्र नित्यदा धर्ममेव ते ⁠।</div>
<div class="class_54">बुद्धिः सततमन्वेति च्छायेव पुरुषं निजा ⁠।⁠।⁠ ९ ⁠।⁠।</div>
<div class="class_55">नरश्रेष्ठ! जैसे अपनी छाया सदा मनुष्यके पीछे चलती है, उसी प्रकार आपकी बुद्धि सदा अनन्यभावसे धर्मका ही अनुसरण करती है ⁠।⁠।⁠ ९ ⁠।⁠।</div>
<div class="class_54">नावमंस्था हि सदृशान् नावराञ्छ्रेयसः कुतः ⁠।</div>
<div class="class_54">अवाप्य पृथिवीं कृत्स्नां न ते शृङ्गमवर्धत ⁠।⁠।⁠ १० ⁠।⁠।</div>
<div class="class_55">आपने अपने समान और अपनेसे छोटोंका भी कभी अपमान नहीं किया। फिर अपनेसे बड़ोंका तो करते ही कैसे? सारी पृथ्वीका राज्य पाकर भी आपका प्रभुताविषयक अहंकार कभी नहीं बढ़ा ⁠।⁠।⁠ १० ⁠।⁠।</div>
<div class="class_54">स्वाहाकारैः स्वधाभिश्च पूजाभिरपि च द्विजान् ⁠।</div>
<div class="class_54">दैवतानि पितॄंश्चैव सततं पार्थ सेवसे ⁠।⁠।⁠ ११ ⁠।⁠।</div>
<div class="class_55">कुन्तीनन्दन! आप स्वाहा, स्वधा और पूजाके द्वारा देवताओं, पितरों और ब्राह्मणोंकी सदा सेवा करते रहते हैं ⁠।⁠।⁠ ११ ⁠।⁠।</div>
<div class="class_54">ब्राह्मणाः सर्वकामैस्ते सततं पार्थ तर्पिताः ⁠।</div>
<div class="class_54">यतयो मोक्षिणश्चैव गृहस्थाश्चैव भारत ⁠।⁠।⁠ १२ ⁠।⁠।</div>
<div class="class_54">भुञ्जते रुक्मपात्रीभिर्यत्राहं परिचारिका ⁠।</div>
<div class="class_54">आरण्यकेभ्यो लौहानि भाजनानि प्रयच्छसि ⁠।</div>
<div class="class_54">नादेयं ब्राह्मणेभ्यस्ते गृहे किंचन विद्यते ⁠।⁠।⁠ १३ ⁠।⁠।</div>
<div class="class_55">पार्थ! आपने ब्राह्मणोंकी समस्त कामनाएँ पूरी करके सदा उन्हें तृप्त किया है। भारत! आपके यहाँ मोक्षाभिलाषी संन्यासी तथा गृहस्थ ब्राह्मण सोनेके पात्रोंमें भोजन करते थे। जहाँ स्वयं मैं अपने हाथों उनकी सेवा-टहल करती थी। वानप्रस्थोंको भी आप सोनेके पात्र दिया करते थे। आपके घरमें कोई ऐसी वस्तु नहीं थी, जो ब्राह्मणोंके लिये अदेय हो ⁠।⁠।⁠ १२-१३ ⁠।⁠।</div>
<div class="class_54">यदिदं वैश्वदेवं ते शान्तये क्रियते गृहे ⁠।</div>
<div class="class_54">तद् दत्त्वातिथिभूतेभ्यो राजञ्छिष्टेन जीवसि ⁠।⁠।⁠ १४ ⁠।⁠।</div>
<div class="class_55">राजन्! आपके द्वारा शान्तिके लिये जो घरमें यह वैश्वदेव कर्म किया जाता है, उसमें अतिथियों और प्राणियोंके लिये अन्न देकर आप अवशिष्ट अन्नके द्वारा जीवन-निर्वाह करते हैं ⁠।⁠।⁠ १४ ⁠।⁠।</div>
<div class="class_54">इष्टयः पशुबन्धाश्च काम्यनैमित्तिकाश्च ये ⁠।</div>
<div class="class_54">वर्तन्ते पाकयज्ञाश्च यज्ञकर्म च नित्यदा ⁠।⁠।⁠ १५ ⁠।⁠।</div>
<div class="class_55">इष्टि (पूजा), पशुबन्ध (पशुओंको बाँधना), काम्य याग, नैमित्तिक याग, पाकयज्ञ तथा नित्ययज्ञ—ये सब भी आपके यहाँ बराबर चलते रहते हैं ⁠।⁠।⁠ १५ ⁠।⁠।</div>
<div class="class_54">अस्मिन्नपि महारण्ये विजने दस्युसेविते ⁠।</div>
<div class="class_54">राष्ट्रादपेत्य वसतो धर्मस्ते नावसीदति ⁠।⁠।⁠ १६ ⁠।⁠।</div>
<div class="class_55">आप राज्यसे निकलकर लुटेरोंद्वारा सेवित इस निर्जन महावनमें निवास कर रहे हैं, तो भी आपका धर्मकार्य कभी शिथिल नहीं हुआ है ⁠।⁠।⁠ १६ ⁠।⁠।</div>
<div class="class_54">अश्वमेधो राजसूयः पुण्डरीकोऽथ गोसवः ⁠।</div>
<div class="class_54">एतैरपि महायज्ञैरिष्टं ते भूरिदक्षिणैः ⁠।⁠।⁠ १७ ⁠।⁠।</div>
<div class="class_55">अश्वमेध, राजसूय, पुण्डरीक तथा गोसव—इन सभी महायज्ञोंका आपने प्रचुर दक्षिणादानपूर्वक अनुष्ठान किया है ⁠।⁠।⁠ १७ ⁠।⁠।</div>
<div class="class_54">राजन् परीतया बुद्ध्या विषमेऽक्षपराजये ⁠।</div>
<div class="class_54">राज्यं वसून्यायुधानि भ्रातॄन् मां चासि निर्जितः ⁠।⁠।⁠ १८ ⁠।⁠।</div>
<div class="class_55">परंतु महाराज! उस कपट द्यूतजनित पराजयके समय आपकी बुद्धि विपरीत हो गयी, जिसके कारण आप राज्य, धन, आयुध तथा भाइयोंको और मुझे भी दावँपर रखकर हार गये ⁠।⁠।⁠ १८ ⁠।⁠।</div>
<div class="class_54">ऋजोर्मृदोर्वदान्यस्य ह्रीमतः सत्यवादिनः ⁠।</div>
<div class="class_54">कथमक्षव्यसनजा बुद्धिरापतिता तव ⁠।⁠।⁠ १९ ⁠।⁠।</div>
<div class="class_55">आप सरल, कोमल, उदार, लज्जाशील और सत्यवादी हैं। न जाने कैसे आपकी बुद्धिमें जूआ खेलनेका व्यसन आ गया ⁠।⁠।⁠ १९ ⁠।⁠।</div>
<div class="class_54">अतीव मोहमायाति मनश्च परिभूयते ⁠।</div>
<div class="class_54">निशाम्य ते दुःखमिदमिमां चापदमीदृशीम् ⁠।⁠।⁠ २० ⁠।⁠।</div>
<div class="class_55">आपके इस दुःख और भयंकर विपत्तिको विचारकर मुझे अत्यन्त मोह प्राप्त हो रहा है और मेरा मन दुःखसे पीड़ित हो रहा है ⁠।⁠।⁠ २० ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">ईश्वरस्य वशे लोकास्तिष्ठन्ते नात्मनो यथा ⁠।⁠।⁠ २१ ⁠।⁠।</div>
<div class="class_55">इस विषयमें लोग इस प्राचीन इतिहासका उदाहरण देते हैं, जिसमें यह कहा गया है कि सब लोग ईश्वरके वशमें हैं, कोई भी स्वाधीन नहीं है ⁠।⁠।⁠ २१ ⁠।⁠।</div>
<div class="class_54">धातैव खलु भूतानां सुखदुःखे प्रियाप्रिये ⁠।</div>
<div class="class_54">दधाति सर्वमीशानः पुरस्ताच्छुक्रमुच्चरन् ⁠।⁠।⁠ २२ ⁠।⁠।</div>
<div class="class_55">विधाता ईश्वर ही सबके पूर्वकर्मोंके अनुसार प्राणियोंके लिये सुख-दुःख, प्रिय-अप्रियकी व्यवस्था करते हैं ⁠।⁠।⁠ २२ ⁠।⁠।</div>
<div class="class_54">यथा दारुमयी योषा नरवीर समाहिता ⁠।</div>
<div class="class_54">ईरयत्यङ्गमङ्गानि तथा राजन्निमाः प्रजाः ⁠।⁠।⁠ २३ ⁠।⁠।</div>
<div class="class_55">नरवीर नरेश! जैसे कठपुतली सूत्रधारसे प्रेरित हो अपने अंगोंका संचालन करती है, उसी प्रकार यह सारी प्रजा ईश्वरकी प्रेरणासे अपने हस्त-पाद आदि अंगोंद्वारा विविध चेष्टाएँ करती हैं ⁠।⁠।⁠ २३ ⁠।⁠।</div>
<div class="class_54">आकाश इव भूतानि व्याप्य सर्वाणि भारत ⁠।</div>
<div class="class_54">ईश्वरो विदधातीह कल्याणं यच्च पापकम् ⁠।⁠।⁠ २४ ⁠।⁠।</div>
<div class="class_55">भारत! ईश्वर आकाशके समान सम्पूर्ण प्राणियोंमें व्याप्त होकर उनके कर्मानुसार सुख-दुःखका विधान करते हैं ⁠।⁠।⁠ २४ ⁠।⁠।</div>
<div class="class_54">शकुनिस्तन्तुबद्धो वा नियतोऽयमनीश्वरः ⁠।</div>
<div class="class_54">ईश्वरस्य वशे तिष्ठेन्नान्येषां नात्मनः प्रभुः ⁠।⁠।⁠ २५ ⁠।⁠।</div>
<div class="class_55">जीव स्वतन्त्र नहीं है, वह डोरेमें बँधे हुए पक्षीकी भाँति कर्मके बन्धनमें बँधा होनेसे परतन्त्र है। वह ईश्वरके ही वशमें होता है। उसका न दूसरोंपर वश चलता है, न अपने ऊपर ⁠।⁠।⁠ २५ ⁠।⁠।</div>
<div class="class_54">मणिः सूत्र इव प्रोतो नस्योत इव गोवृषः ⁠।</div>
<div class="class_54">स्रोतसो मध्यमापन्नः कूलाद् वृक्ष इव च्युतः ⁠।⁠।⁠ २६ ⁠।⁠।</div>
<div class="class_54">धातुरादेशमन्वेति तन्मयो हि तदर्पणः ⁠।</div>
<div class="class_54">नात्माधीनो मनुष्योऽयं कालं भजति कंचन ⁠।⁠।⁠ २७ ⁠।⁠।</div>
<div class="class_55">सूतमें पिरोयी हुई मणि, नाकमें नथे हुए बैल और किनारेसे टूटकर धाराके बीचमें गिरे हुए वृक्षकी भाँति यह जीव सदा ईश्वरके आदेशका ही अनुसरण करता है; क्योंकि वह उसीसे व्याप्त और उसीके अधीन है। यह मनुष्य स्वाधीन होकर समयको नहीं बिताता ⁠।⁠।</div>
<div class="class_54">अज्ञो जन्तुरनीशोऽयमात्मनः सुखदुःखयोः ⁠।</div>
<div class="class_54">ईश्वरप्रेरितो गच्छेत् स्वर्गं नरकमेव च ⁠।⁠।⁠ २८ ⁠।⁠।</div>
<div class="class_55">यह जीव अज्ञानी तथा अपने सुख-दुःखके विधानमें भी असमर्थ है। यह ईश्वरसे प्रेरित होकर ही स्वर्ग एवं नरकमें जाता है ⁠।⁠।⁠ २८ ⁠।⁠।</div>
<div class="class_54">यथा वायोस्तृणाग्राणि वशं यान्ति बलीयसः ⁠।</div>
<div class="class_54">धातुरेवं वशं यान्ति सर्वभूतानि भारत ⁠।⁠।⁠ २९ ⁠।⁠।</div>
<div class="class_55">भारत! जैसे क्षुद्र तिनके बलवान् वायुके वशमें हो उड़ते-फिरते हैं, उसी प्रकार समस्त प्राणी ईश्वरके अधीन हो आवागमन करते हैं ⁠।⁠।⁠ २९ ⁠।⁠।</div>
<div class="class_54">आर्ये कर्मणि युञ्जानः पापे वा पुनरीश्वरः ⁠।</div>
<div class="class_54">व्याप्य भूतानि चरते न चायमिति लक्ष्यते ⁠।⁠।⁠ ३० ⁠।⁠।</div>
<div class="class_55">कोई श्रेष्ठ कर्ममें लगा हुआ हो चाहे पापकर्ममें, ईश्वर सभी प्राणियोंमें व्याप्त होकर विचरते हैं; किंतु वे यही हैं इस प्रकार उनका लक्ष्य नहीं होता ⁠।⁠।⁠ ३० ⁠।⁠।</div>
<div class="class_54">हेतुमात्रमिदं धातुः शरीरं क्षेत्रसंज्ञितम् ⁠।</div>
<div class="class_54">येन कारयते कर्म शुभाशुभफलं विभुः ⁠।⁠।⁠ ३१ ⁠।⁠।</div>
<div class="class_55">यह क्षेत्रसंज्ञक शरीर ईश्वरका साधनमात्र है, जिसके द्वारा वे सर्वव्यापी परमेश्वर प्राणियोंसे स्वेच्छा-प्रारब्धरूप शुभाशुभ फल भुगतानेवाले कर्मोंका अनुष्ठान करवाते हैं ⁠।⁠।⁠ ३१ ⁠।⁠।</div>
<div class="class_54">पश्य मायाप्रभावोऽयमीश्वरेण यथा कृतः ⁠।</div>
<div class="class_54">यो हन्ति भूतैर्भूतानि मोहयित्वाऽऽत्ममायया ⁠।⁠।⁠ ३२ ⁠।⁠।</div>
<div class="class_55">ईश्वरने जिस प्रकार इस मायाके प्रभावका विस्तार किया है, उसे देखिये। वे अपनी मायाद्वारा मोहित करके प्राणियोंसे ही प्राणियोंका वध करवाते हैं ⁠।⁠।⁠ ३२ ⁠।⁠।</div>
<div class="class_54">अन्यथा परिदृष्टानि मुनिभिस्तत्त्वदर्शिभिः ⁠।</div>
<div class="class_54">अन्यथा परिवर्तन्ते वेगा इव नभस्वतः ⁠।⁠।⁠ ३३ ⁠।⁠।</div>
<div class="class_55">तत्त्वदर्शी मुनियोंने वस्तुओंके स्वरूप कुछ और प्रकारसे देखे हैं; किंतु अज्ञानियोंके सामने किसी और ही रूपमें भासित होते हैं। जैसे आकाशचारी सूर्यकी किरणें मरुभूमिमें पड़कर जलके रूपमें प्रतीत होने लगती हैं ⁠।⁠।⁠ ३३ ⁠।⁠।</div>
<div class="class_54">अन्यथैव हि मन्यन्ते पुरुषास्तानि तानि च ⁠।</div>
<div class="class_54">अन्यथैव प्रभुस्तानि करोति विकरोति च ⁠।⁠।⁠ ३४ ⁠।⁠।</div>
<div class="class_55">लोग भिन्न-भिन्न वस्तुओंको भिन्न-भिन्न रूपोंमें मानते हैं; परंतु शक्तिशाली परमेश्वर उन्हें और ही रूपमें बनाते और बिगाड़ते हैं ⁠।⁠।⁠ ३४ ⁠।⁠।</div>
<div class="class_54">यथा काष्ठेन वा काष्ठमश्मानं चाश्मना पुनः ⁠।</div>
<div class="class_54">अयसा चाप्ययश्छिन्द्यान्निर्विचेष्टमचेतनम् ⁠।⁠।⁠ ३५ ⁠।⁠।</div>
<div class="class_54">एवं स भगवान् देवः स्वयम्भूः प्रपितामहः ⁠।</div>
<div class="class_54">हिनस्ति भूतैर्भूतानि च्छद्म कृत्वा युधिष्ठिर ⁠।⁠।⁠ ३६ ⁠।⁠।</div>
<div class="class_55">महाराज युधिष्ठिर! जैसे अचेतन एवं चेष्टारहित काठ, पत्थर और लोहेको मनुष्य काठ, पत्थर और लोहेसे ही काट देता है, उसी प्रकार सबके प्रपितामह स्वयम्भू भगवान् श्रीहरि मायाकी आड़ लेकर प्राणियोंसे ही प्राणियोंका विनाश करते हैं ⁠।⁠।⁠ ३५-३६ ⁠।⁠।</div>
<div class="class_54">सम्प्रयोज्य वियोज्यायं कामकारकरः प्रभुः ⁠।</div>
<div class="class_54">क्रीडते भगवान् भूतैर्बालः क्रीडनकैरिव ⁠।⁠।⁠ ३७ ⁠।⁠।</div>
<div class="class_55">जैसे बालक खिलौनोंसे खेलता है, उसी प्रकार स्वेच्छानुसार कर्म (भाँति-भाँतिकी लीलाएँ) करने-वाले शक्तिशाली भगवान् सब प्राणियोंके साथ उनका परस्पर संयोग-वियोग कराते हुए लीला करते रहते हैं ⁠।⁠।⁠ ३७ ⁠।⁠।</div>
<div class="class_54">न मातृपितृवद् राजन् धाता भूतेषु वर्तते ⁠।</div>
<div class="class_54">रोषादिव प्रवृत्तोऽयं यथायमितरो जनः ⁠।⁠।⁠ ३८ ⁠।⁠।</div>
<div class="class_55">राजन्! मैं समझती हूँ, ईश्वर समस्त प्राणियोंके प्रति माता-पिताके समान दया एवं स्नेहयुक्त बर्ताव नहीं कर रहे हैं, वे तो दूसरे लोगोंकी भाँति मानो रोषसे ही व्यवहार कर रहे हैं ⁠।⁠।⁠ ३८ ⁠।⁠।</div>
<div class="class_54">आर्याञ्छीलवतो दृष्ट्वा ह्रीमतो वृत्तिकर्शितान् ⁠।</div>
<div class="class_54">अनार्यान् सुखिनश्चैव विह्वलामीव चिन्तया ⁠।⁠।⁠ ३९ ⁠।⁠।</div>
<div class="class_55">क्योंकि जो लोग श्रेष्ठ, शीलवान् और संकोची हैं, वे तो जीविकाके लिये कष्ट पा रहे हैं; किंतु जो अनार्य (दुष्ट) हैं, वे सुख भोगते हैं; यह सब देखकर मेरी उक्त धारणा पुष्ट होती है और मैं चिन्तासे विह्वल-सी हो रही हूँ ⁠।⁠।⁠ ३९ ⁠।⁠।</div>
<div class="class_54">तवेमामापदं दृष्ट्वा समृद्धिं च सुयोधने ⁠।</div>
<div class="class_54">धातारं गर्हये पार्थ विषमं योऽनुपश्यति ⁠।⁠।⁠ ४० ⁠।⁠।</div>
<div class="class_55">कुन्तीनन्दन! आपकी इस आपत्तिको तथा दुर्योधनकी समृद्धिको देखकर मैं उस विधाताकी निन्दा करती हूँ, जो विषम दृष्टिसे देख रहा है अर्थात् सज्जनको दुःख और दुर्जनको सुख देकर उचित विचार नहीं कर रहा है ⁠।⁠।⁠ ४० ⁠।⁠।</div>
<div class="class_54">आर्यशास्त्रातिगे क्रूरे लुब्धे धर्मापचायिनि ⁠।</div>
<div class="class_54">धार्तराष्ट्रे श्रियं दत्त्वा धाता किं फलमश्नुते ⁠।⁠।⁠ ४१ ⁠।⁠।</div>
<div class="class_55">जो आर्यशास्त्रोंकी आज्ञाका उल्लंघन करनेवाला, क्रूर, लोभी तथा धर्मकी हानि करनेवाला है, उस धृतराष्ट्रपुत्र दुर्योधनको धन देकर विधाता क्या फल पाता है? ⁠।⁠।⁠ ४१ ⁠।⁠।</div>
<div class="class_54">कर्म चेत् कृतमन्वेति कर्तारं नान्यमृच्छति ⁠।</div>
<div class="class_54">कर्मणा तेन पापेन लिप्यते नूनमीश्वरः ⁠।⁠।⁠ ४२ ⁠।⁠।</div>
<div class="class_55">यदि किया हुआ कर्म कर्ताका ही पीछा करता है, दूसरेके पास नहीं जाता, तब तो ईश्वर भी उस पापकर्मसे अवश्य लिप्त होंगे ⁠।⁠।⁠ ४२ ⁠।⁠।</div>
<div class="class_54">अथ कर्म कृतं पापं न चेत् कर्तारमृच्छति ⁠।</div>
<div class="class_54">कारणं बलमेवेह जनाञ्छोचामि दुर्बलान् ⁠।⁠।⁠ ४३ ⁠।⁠।</div>
<div class="class_55">इसके विपरीत, यदि किया हुआ पाप-कर्म कर्ताको नहीं प्राप्त होता तो इसका कारण यहाँ बल ही है (ईश्वर शक्तिशाली हैं, इसीलिये उन्हें पापकर्मका फल नहीं मिलता होगा)। उस दशामें मुझे दुर्बल मनुष्योंके लिये शोक हो रहा है ⁠।⁠।⁠ ४३ ⁠।⁠।</div>
<div class="class_87">इति श्रीमहाभारते वनपर्वणि अर्जुनाभिगमनपर्वणि द्रौपदीवाक्ये त्रिंशोऽध्यायः ⁠।⁠।⁠ ३० ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत अर्जुनाभिगमनपर्वमें द्रौपदीवाक्यविषयक तीसवाँ अध्याय पूरा हुआ ⁠।⁠।⁠ ३० ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
