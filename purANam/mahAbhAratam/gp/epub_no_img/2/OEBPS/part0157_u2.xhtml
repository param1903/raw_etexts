<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0157</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51800" class="class_105">चतुस्त्रिंशदधिकशततमोऽध्यायः</div>
<div class="class_106">बन्दी और अष्टावक्रका शास्त्रार्थ, बन्दीकी पराजय तथा समङ्गामें स्नानसे अष्टावक्रके अंगोंका सीधा होना</div>
<div class="class_97">अष्टावक्र उवाच</div>
<div class="class_66">अत्रोग्रसेन समितेषु राजन्</div>
<div class="class_67">समागतेष्वप्रतिमेषु राजसु ⁠।</div>
<div class="class_66">नावैमि बन्दिं वरमत्र वादिनां</div>
<div class="class_67">महाजले हंसमिवाददामि ⁠।⁠।⁠ १ ⁠।⁠।</div>
<div class="class_68"><span class="class_60">अष्टावक्र बोले—</span>भयंकर सेनाओंसे युक्त महाराज जनक! इस सभामें सब ओरसे अप्रतिम प्रभावशाली राजा आकर एकत्र हुए हैं; परंतु मैं इन सबके बीचमें वादियोंमें प्रधान बन्दीको नहीं पहचान पाता हूँ। यदि पहचान लूँ तो अगाध जलमें हंसकी भाँति उन्हें अवश्य पकड़ लूँगा ⁠।⁠।⁠ १ ⁠।⁠।</div>
<div class="class_66">न मेऽद्य वक्ष्यस्यतिवादिमानिन्</div>
<div class="class_67">ग्लहं प्रपन्नः सरितामिवागमः ⁠।</div>
<div class="class_66">हुताशनस्येव समिद्धतेजसः</div>
<div class="class_67">स्थिरो भवस्वेह ममाद्य बन्दिन् ⁠।⁠।⁠ २ ⁠।⁠।</div>
<div class="class_68">अपनेको अतिवादी माननेवाले बन्दी! तुमने पराजित हुए पण्डितोंको पानीमें डुबवा देनेका नियम कर रखा है, किंतु आज मेरे सामने तुम्हारी बोली बंद हो जायगी। जैसे प्रलयकालके प्रज्वलित अग्निके समीप नदियोंका प्रवाह सूख जाता है, उसी प्रकार मेरे सामने आनेपर तुम भी सूख जाओगे—तुम्हारी वादशक्ति नष्ट हो जायगी। बन्दी! आज मेरे सामने स्थिर होकर बैठो ⁠।⁠।⁠ २ ⁠।⁠।</div>
<div class="class_69">बन्द्युवाच</div>
<div class="class_66">व्याघ्रं शयानं प्रति मा प्रबोधय</div>
<div class="class_67">आशीविषं सृक्किणी लेलिहानम् ⁠।</div>
<div class="class_66">पदाहतस्येह शिरोऽभिहत्य</div>
<div class="class_67">नादष्टो वै मोक्ष्यसे तन्निबोध ⁠।⁠।⁠ ३ ⁠।⁠।</div>
<div class="class_68"><span class="class_60">बन्दीने कहा—</span>मुझे सोता हुआ सिंह समझकर न जगाओ (न छेड़ो), अपने जबड़ोंको चाटता हुआ विषैला सर्प मानो। तुमने पैरोंसे ठोकर मारकर मेरे मस्तकको कुचल दिया है। अब जबतक तुम डँस लिये नहीं जाते तबतक तुम्हें छुटकारा नहीं मिल सकता, इस बातको अच्छी तरह समझ लो ⁠।⁠।⁠ ३ ⁠।⁠।</div>
<div class="class_66">यो वै दर्पात् संहननोपपन्नः</div>
<div class="class_67">सुदुर्बलः पर्वतमाविहन्ति ⁠।</div>
<div class="class_66">तस्यैव पाणिः सनखो विदीर्यते</div>
<div class="class_67">न चैव शैलस्य हि दृश्यते व्रणः ⁠।⁠।⁠ ४ ⁠।⁠।</div>
<div class="class_68">जो देहधारी अत्यन्त दुर्बल होकर भी अहंकारवश अपने हाथसे पर्वतपर चोट करता है, उसीके हाथ और नख विदीर्ण हो जाते हैं। उस चोटसे पर्वतमें घाव होता नहीं देखा जाता है ⁠।⁠।⁠ ४ ⁠।⁠।</div>
<div class="class_69">अष्टावक्र उवाच</div>
<div class="class_66">सर्वे राज्ञो मैथिलस्य मैनाकस्येव पर्वताः ⁠।</div>
<div class="class_66">निकृष्टभूता राजानो वत्सा अनडुहो यथा ⁠।⁠।⁠ ५ ⁠।⁠।</div>
<div class="class_68"><span class="class_60">अष्टावक्र बोले—</span>जैसे सब पर्वत मैनाकसे छोटे हैं, सारे बछड़े बैलोंसे लघुतर हैं, उसी प्रकार भूमण्डलके समस्त राजा मिथिलानरेश महाराज जनककी अपेक्षा निम्न श्रेणीमें हैं ⁠।⁠।⁠ ५ ⁠।⁠।</div>
<div class="class_66">यथा महेन्द्रः प्रवरः सुराणां</div>
<div class="class_67">नदीषु गङ्गा प्रवरा यथैव ⁠।</div>
<div class="class_66">तथा नृपाणां प्रवरस्त्वमेको</div>
<div class="class_67">बन्दिं समभ्यानय मत्सकाशम् ⁠।⁠।⁠ ६ ⁠।⁠।</div>
<div class="class_68">राजन्! जैसे देवताओंमें महेन्द्र श्रेष्ठ हैं और नदियोंमें गंगा श्रेष्ठ हैं, उसी प्रकार सब राजाओंमें एकमात्र आप ही उत्तम हैं। अब बन्दीको मेरे निकट बुलवाइये ⁠।⁠।⁠ ६ ⁠।⁠।</div>
<div class="class_69">लोमश उवाच</div>
<div class="class_66">एवमष्टावक्रः समितौ हि गर्जन्-</div>
<div class="class_67">जातक्रोधो बन्दिनमाह राजन् ⁠।</div>
<div class="class_66">उक्ते वाक्ये चोत्तरं मे ब्रवीहि</div>
<div class="class_67">वाक्यस्य चाप्युत्तरं ते ब्रवीमि ⁠।⁠।⁠ ७ ⁠।⁠।</div>
<div class="class_68"><span class="class_60">लोमशजी कहते हैं—</span>युधिष्ठिर! (बन्दीके सामने आ जानेपर) राजसभामें गर्जते हुए अष्टावक्रने बन्दीसे कुपित होकर इस प्रकार कहा—‘मेरी पूछी हुई बातका उत्तर तुम दो और तुम्हारी बातका उत्तर मैं देता हूँ’ ⁠।⁠।⁠ ७ ⁠।⁠।</div>
<div class="class_69">बन्द्युवाच</div>
<div class="class_66">एक एवाग्निर्बहुधा समिध्यते</div>
<div class="class_67">एकः सूर्यः सर्वमिदं विभाति ⁠।</div>
<div class="class_66">एको वीरो देवराजोऽरिहन्ता</div>
<div class="class_67">यमः पितॄणामीश्वरश्चैक एव ⁠।⁠।⁠ ८ ⁠।⁠।</div>
<div class="class_68"><span class="class_60">तब बन्दीने कहा—</span>अष्टावक्र! एक ही अग्नि अनेक प्रकारसे प्रकाशित होती है, एक ही सूर्य इस सम्पूर्ण जगत्‌को प्रकाशित करता है। शत्रुओंका नाश करनेवाला देवराज इन्द्र एक ही वीर है तथा पितरोंका स्वामी यमराज भी एक ही है ⁠।⁠।⁠ ८ ⁠।⁠।</div>
<div class="class_69">अष्टावक्र उवाच</div>
<div class="class_66">द्वाविन्द्राग्नी चरतो वै सखायौ</div>
<div class="class_67">द्वौ देवर्षी नारदपर्वतौ च ⁠।</div>
<div class="class_66">द्वावश्विनौ द्वे रथस्यापि चक्रे</div>
<div class="class_67">भार्यापती द्वौ विहितौ विधात्रा ⁠।⁠।⁠ ९ ⁠।⁠।</div>
<div class="class_68"><span class="class_60">अष्टावक्र बोले—</span>जो दो मित्रोंकी भाँति सदा साथ विचरते हैं, वे इन्द्र और अग्नि दो देवता हैं। परस्पर मित्रभाव रखनेवाले देवर्षि नारद और पर्वत भी दो ही हैं। अश्विनीकुमारोंकी भी संख्या दो ही है, रथके पहिये भी दो ही होते हैं तथा विधाताने (एक-दूसरेके जीवनसंगी) पति और पत्नी भी दो ही बनाये हैं ⁠।⁠।⁠ ९ ⁠।⁠।</div>
<div class="class_98"><img src="image_18433.jpg" alt="" class="class_112"/></div>
<div class="class_221">बन्द्युवाच</div>
<div class="class_66">त्रिः सूयते कर्मणा वै प्रजेयं</div>
<div class="class_67">त्रयो युक्ता वाजपेयं वहन्ति ⁠।</div>
<div class="class_66">अध्वर्यवस्त्रिसवनानि तन्वते</div>
<div class="class_67">त्रयो लोकास्त्रीणि ज्योतींषि चाहुः ⁠।⁠।⁠ १० ⁠।⁠।</div>
<div class="class_68"><span class="class_60">बन्दीने कहा—</span>यह सम्पूर्ण प्रजा कर्मवश देवता, मनुष्य और तिर्यक्‌रूप तीन प्रकारका जन्म धारण करती है, ऋक्, साम, और यजु—ये तीन वेद ही परस्पर संयुक्त हो बाजपेय आदि यज्ञ-कर्मोंका निर्वाह करते हैं। अध्वर्युलोग भी प्रातःसवन, मध्याह्नसवन और सायंसवनके भेदसे तीन सवनों (यज्ञों)-का ही अनुष्ठान करते हैं। (कर्मानुसार प्राप्त होनेवाले भोगोंके लिये) स्वर्ग, मृत्यु और नरक—ये लोक भी तीन ही बताये गये हैं और मुनियोंने सूर्य, चन्द्र और अग्निरूप तीन ही प्रकारकी ज्योतियाँ बतलायी हैं ⁠।⁠।⁠ १० ⁠।⁠।</div>
<div class="class_69">अष्टावक्र उवाच</div>
<div class="class_66">चतुष्टयं ब्राह्मणानां निकेतं</div>
<div class="class_67">चत्वारो वर्णा यज्ञमिमं वहन्ति ⁠।</div>
<div class="class_66">दिशश्चतस्रो वर्णचतुष्टयं च</div>
<div class="class_67">चतुष्पदा गौरपि शश्वदुक्ता ⁠।⁠।⁠ ११ ⁠।⁠।</div>
<div class="class_68"><span class="class_60">अष्टावक्र बोले—</span>ब्राह्मणोंके लिये आश्रम<span id="KWMJr_kvRXeZN9kQiJdcrw52087"></span><a href="part0157_u2.xhtml#KWMJr_kvRXeZN9kQiJdcrw52201" class="class_56">१</a> चार हैं। वर्ण<span id="KWMJr_kvRXeZN9kQiJdcrw52088"></span><a href="part0157_u2.xhtml#KWMJr_kvRXeZN9kQiJdcrw52202" class="class_56">२</a> भी चार ही हैं जो इस यज्ञका भार वहन करते हैं। मुख्य दिशाएँ<span id="KWMJr_kvRXeZN9kQiJdcrw52089"></span><a href="part0157_u2.xhtml#KWMJr_kvRXeZN9kQiJdcrw52203" class="class_56">३</a> भी चार ही हैं। वर्ण<span id="KWMJr_kvRXeZN9kQiJdcrw52090"></span><a href="part0157_u2.xhtml#KWMJr_kvRXeZN9kQiJdcrw52204" class="class_56">४</a> भी चार ही हैं तथा गो अर्थात् वाणी भी सदा चार ही चरणोंसे<span id="KWMJr_kvRXeZN9kQiJdcrw52091"></span><a href="part0157_u2.xhtml#KWMJr_kvRXeZN9kQiJdcrw52205" class="class_56">५</a> युक्त बतायी गयी है ⁠।⁠।⁠ ११ ⁠।⁠।</div>
<div class="class_69">बन्द्युवाच</div>
<div class="class_66">पञ्चाग्नयः पञ्चपदा च पङ्क्ति-</div>
<div class="class_67">र्यज्ञाः पञ्चैवाप्यथ पञ्चेन्द्रियाणि ⁠।</div>
<div class="class_66">दृष्टा वेदे पञ्चचूडाप्सराश्च</div>
<div class="class_67">लोके ख्यातं पञ्चनदं च पुण्यम् ⁠।⁠।⁠ १२ ⁠।⁠।</div>
<div class="class_68"><span class="class_60">बन्दीने कहा—</span>यज्ञकी अग्नि गार्हपत्य, दक्षिणाग्नि, आहवनीय, सभ्य और आवसथ्यके भेदसे पाँच प्रकारकी कही गयी है। पंक्ति<span id="KWMJr_kvRXeZN9kQiJdcrw52092"></span><a href="part0157_u2.xhtml#KWMJr_kvRXeZN9kQiJdcrw52207" class="class_56">६</a> छन्द भी पाँच पादोंसे ही बनता है, यज्ञ भी पाँच ही हैं—देवयज्ञ, पितृयज्ञ, ऋषियज्ञ, भूतयज्ञ और मनुष्ययज्ञ। इसी प्रकार इन्द्रियोंकी संख्या भी पाँच ही हैं<span id="KWMJr_kvRXeZN9kQiJdcrw52093"></span><a href="part0157_u2.xhtml#KWMJr_kvRXeZN9kQiJdcrw52208" class="class_56">७</a>। वेदमें पाँच वेणीवाली (पंचचूड़ा<span id="KWMJr_kvRXeZN9kQiJdcrw52094"></span><a href="part0157_u2.xhtml#KWMJr_kvRXeZN9kQiJdcrw52209" class="class_56">८</a>) अप्सराका वर्णन देखा गया है तथा लोकमें पाँच<span id="KWMJr_kvRXeZN9kQiJdcrw52095"></span><a href="part0157_u2.xhtml#KWMJr_kvRXeZN9kQiJdcrw52210" class="class_56">९</a> नदियोंसे विशिष्ट पुण्यमय पञ्चनद प्रदेश विख्यात है ⁠।⁠।⁠ १२ ⁠।⁠।</div>
<div class="class_69">अष्टावक्र उवाच</div>
<div class="class_66">षडाधाने दक्षिणामाहुरेके</div>
<div class="class_67">षट् चैवेमे ऋतवः कालचक्रम् ⁠।</div>
<div class="class_66">षडिन्द्रियाण्युत षट् कृत्तिकाश्च</div>
<div class="class_67">षट् साद्यस्काः सर्ववेदेषु दृष्टाः ⁠।⁠।⁠ १३ ⁠।⁠।</div>
<div class="class_68"><span class="class_60">अष्टावक्र बोले—</span>कुछ विद्वानोंका मत है कि अग्निकी स्थापनाके समय दक्षिणामें छः गौ ही देनी चाहिये। ये छः ऋतुएँ ही संवत्सररूप कालचक्रकी सिद्धि करती हैं। मनसहित ज्ञानेन्द्रियाँ भी छः ही हैं। कृत्तिकाओंकी संख्या छः ही है तथा सम्पूर्ण वेदोंमें साद्यस्क नामक यज्ञ भी छः ही देखे गये हैं ⁠।⁠।⁠ १३ ⁠।⁠।</div>
<div class="class_69">बन्द्युवाच</div>
<div class="class_66">सप्त ग्राम्याः पशवः सप्त वन्याः</div>
<div class="class_67">सप्तच्छन्दांसि क्रतुमेकं वहन्ति ⁠।</div>
<div class="class_66">सप्तर्षयः सप्त चाप्यर्हणानि</div>
<div class="class_67">सप्ततन्त्री प्रथिता चैव वीणा ⁠।⁠।⁠ १४ ⁠।⁠।</div>
<div class="class_68"><span class="class_60">बन्दीने कहा—</span>ग्राम्य पशु सात हैं (जिनके नाम इस प्रकार हैं)—गाय, भैंस, बकरी, भेंड़, घोड़ा, कुत्ता और गदहा। जंगली पशु भी सात हैं (यथा—सिंह, बाघ, भेड़िया, हाथी, वानर, भालू और मृग<span id="KWMJr_kvRXeZN9kQiJdcrw52140"></span><a href="part0157_u2.xhtml#KWMJr_kvRXeZN9kQiJdcrw52385" class="class_56">१</a>)। गायत्री, उष्णिक्, अनुष्टुप्, बृहती, पंक्ति, त्रिष्टुप् और जगती—ये सात ही छन्द एक-एक यज्ञका निर्वाह करते हैं। सप्तर्षि नामसे प्रसिद्ध ऋषियोंकी<span id="KWMJr_kvRXeZN9kQiJdcrw52136"></span><a href="part0157_u2.xhtml#KWMJr_kvRXeZN9kQiJdcrw52386" class="class_56">२</a> संख्या भी सात ही है (यथा—मरीचि, अत्रि, पुलह, पुलस्त्य, क्रतु, अंगिरा और वसिष्ठ), पूजनके संक्षिप्त उपचार भी सात हैं (यथा—गन्ध, पुष्प, धूप, दीप, नैवेद्य, आचमन और ताम्बूल) तथा वीणाके भी सात ही तार विख्यात हैं ⁠।⁠।⁠ १४ ⁠।⁠।</div>
<div class="class_69">अष्टावक्र उवाच</div>
<div class="class_66">अष्टौ शाणाः शतमानं वहन्ति</div>
<div class="class_67">तथाष्टपादः शरभः सिंहघाती ⁠।</div>
<div class="class_66">अष्टौ वसूञ्शुश्रुम देवतासु</div>
<div class="class_67">यूपश्चाष्टास्रिर्विहितः सर्वयज्ञे ⁠।⁠।⁠ १५ ⁠।⁠।</div>
<div class="class_68"><span class="class_60">अष्टावक्र बोले—</span>तराजूमें लगी हुई सनकी डोरियाँ भी आठ ही होती हैं, जो सैकड़ोंका मान (तौल) करती हैं। सिंहको भी मार गिरानेवाले शरभके आठ ही पैर होते हैं। देवताओंमें वसुओंकी<span id="KWMJr_kvRXeZN9kQiJdcrw52182"></span><a href="part0157_u2.xhtml#KWMJr_kvRXeZN9kQiJdcrw52288" class="class_56">३</a> संख्या भी आठ ही सुनी गयी है और सम्पूर्ण यज्ञोंमें आठ कोणके ही यूपका निर्माण किया जाता है ⁠।⁠।⁠ १५ ⁠।⁠।</div>
<div class="class_69">बन्द्युवाच</div>
<div class="class_66">नवैवोक्ताः सामिधेन्यः पितॄणां</div>
<div class="class_67">तथा प्राहुर्नवयोगं विसर्गम् ⁠।</div>
<div class="class_66">नवाक्षरा बृहती सम्प्रदिष्टा</div>
<div class="class_67">नवयोगो गणनामेति शश्वत् ⁠।⁠।⁠ १६ ⁠।⁠।</div>
<div class="class_68"><span class="class_60">बन्दीने कहा—</span>पितृयज्ञमें समिधा देकर अग्निको उद्दीप्त करनेके लिये जो मन्त्र पढ़े जाते हैं उन्हें सामिधेनी ऋचा कहते हैं, उनकी संख्या नौ ही बतायी गयी है। यह जो नाना प्रकारकी सृष्टि दिखायी देती है, इसमें प्रकृति, पुरुष, महत्तत्त्व, अहंकार तथा पञ्चतन्मात्रा—इन नौ पदार्थोंका संयोग कारण है, ऐसा विज्ञ पुरुषोंका कथन है। बृहती-छन्दके प्रत्येक चरणमें नौ अक्षर बताये गये हैं और एकसे लेकर नौ अंकोंका योग ही सदा गणनाके उपयोगमें आता है ⁠।⁠।⁠ १६ ⁠।⁠।</div>
<div class="class_69">अष्टावक्र उवाच</div>
<div class="class_66">दिशो दशोक्ताः पुरुषस्य लोके</div>
<div class="class_67">सहस्रमाहुर्दशपूर्णं शतानि ⁠।</div>
<div class="class_66">दशैव मासान् बिभ्रति गर्भवत्यो</div>
<div class="class_67">दशैरका दश दाशा दशार्हाः ⁠।⁠।⁠ १७ ⁠।⁠।</div>
<div class="class_68"><span class="class_60">अष्टावक्रने कहा—</span>पुरुषके लिये संसारमें दस दिशाएँ बतायी गयी हैं। दस सौ मिलकर ही पूरा एक सहस्र कहा जाता है, गर्भवती स्त्रियाँ दस मासतक ही गर्भ धारण करती हैं, निन्दक भी दस<span id="KWMJr_kvRXeZN9kQiJdcrw52271"></span><a href="part0157_u2.xhtml#KWMJr_kvRXeZN9kQiJdcrw52275" class="class_56">४</a> ही होते हैं, शरीरकी अवस्थाएँ भी दस<span id="KWMJr_kvRXeZN9kQiJdcrw52272"></span><a href="part0157_u2.xhtml#KWMJr_kvRXeZN9kQiJdcrw52276" class="class_56">५</a> हैं तथा पूजनीय पुरुष भी दस<span id="KWMJr_kvRXeZN9kQiJdcrw52273"></span><a href="part0157_u2.xhtml#KWMJr_kvRXeZN9kQiJdcrw52277" class="class_56">६</a> ही बताये गये हैं ⁠।⁠।⁠ १७ ⁠।⁠।</div>
<div class="class_69">बन्द्युवाच</div>
<div class="class_66">एकादशैकादशिनः पशूना-</div>
<div class="class_67">मेकादशैवात्र भवन्ति यूपाः ⁠।</div>
<div class="class_66">एकादश प्राणभृतां विकारा</div>
<div class="class_67">एकादशोक्ता दिवि देवेषु रुद्राः ⁠।⁠।⁠ १८ ⁠।⁠।</div>
<div class="class_68"><span class="class_60">बन्दीने कहा—</span>प्राणधारी पशुओं (जीवों)-के लिये ग्यारह विषय<span id="KWMJr_kvRXeZN9kQiJdcrw52341"></span><a href="part0157_u2.xhtml#KWMJr_kvRXeZN9kQiJdcrw52096" class="class_56">१</a> हैं। उन्हें प्रकाशित करनेवाली इन्द्रियाँ भी ग्यारह ही हैं, यज्ञ, याग आदिमें यूप भी ग्यारह ही होते हैं, प्राणियोंके विकार<span id="KWMJr_kvRXeZN9kQiJdcrw52313"></span><a href="part0157_u2.xhtml#KWMJr_kvRXeZN9kQiJdcrw52097" class="class_56">२</a> भी ग्यारह हैं, तथा स्वर्गीय देवताओंमें जो रुद्र<span id="KWMJr_kvRXeZN9kQiJdcrw52367"></span><a href="part0157_u2.xhtml#KWMJr_kvRXeZN9kQiJdcrw52098" class="class_56">३</a> कहलाते हैं; उनकी संख्या भी ग्यारह ही है ⁠।⁠।⁠ १८ ⁠।⁠।</div>
<div class="class_69">अष्टावक्र उवाच</div>
<div class="class_66">संवत्सरं द्वादशमासमाहु-</div>
<div class="class_67">र्जगत्याः पादो द्वादशैवाक्षराणि ⁠।</div>
<div class="class_66">द्वादशाहः प्राकृतो यज्ञ उक्तो</div>
<div class="class_67">द्वादशादित्यान् कथयन्तीह धीराः ⁠।⁠।⁠ १९ ⁠।⁠।</div>
<div class="class_68"><span class="class_60">अष्टावक्र बोले—</span>एक संवत्सरमें बारह महीने बताये गये हैं, जगती छन्दका प्रत्येक पाद बारह अक्षरोंका होता है, प्राकृत यज्ञ बारह दिनोंका माना गया है, ज्ञानी पुरुष यहाँ बारह<span id="KWMJr_kvRXeZN9kQiJdcrw52104"></span><a href="part0157_u2.xhtml#KWMJr_kvRXeZN9kQiJdcrw52308" class="class_56">४</a> आदित्योंका वर्णन करते हैं ⁠।⁠।⁠ १९ ⁠।⁠।</div>
<div class="class_69">बन्द्युवाच</div>
<div class="class_66">त्रयोदशी तिथिरुक्ता प्रशस्ता</div>
<div class="class_67">त्रयोदशद्वीपवती मही च ⁠।</div>
<div class="class_68"><span class="class_60">बन्दीने कहा—</span>त्रयोदशी तिथि उत्तम बतायी गयी है तथा यह पृथ्वी तेरह द्वीपोंसे युक्त है।</div>
<div class="class_69">लोमश उवाच</div>
<div class="class_66">एतावदुक्त्वा विरराम बन्दी</div>
<div class="class_67">श्लोकस्यार्धं व्याजहाराष्टवक्रः ⁠।</div>
<div class="class_68"><span class="class_60">लोमशजी कहते हैं—</span>इतना कहकर बन्दी चुप हो गया। तब शेष आधे श्लोककी पूर्ति अष्टावक्रने इस प्रकार की।</div>
<div class="class_69">अष्टावक्र उवाच</div>
<div class="class_66">त्रयोदशाहानि ससार केशी</div>
<div class="class_67">त्रयोदशादीन्यतिच्छन्दांसि चाहुः ⁠।⁠।⁠ २० ⁠।⁠।</div>
<div class="class_68"><span class="class_60">अष्टावक्र बोले—</span>केशी नामक दानवने भगवान् विष्णुके साथ तेरह<span id="KWMJr_kvRXeZN9kQiJdcrw52107"></span><a href="part0157_u2.xhtml#KWMJr_kvRXeZN9kQiJdcrw52257" class="class_56">५</a> दिनोंतक युद्ध किया था। वेदमें जो अतिशब्द-विशिष्ट छन्द बताये गये हैं, उनका एक-एक पाद तेरह आदि अक्षरोंसे सम्पन्न होता है (अर्थात् अतिजगती छन्दका एक पाद तेरह अक्षरोंका, अतिशक्वरीका एक पाद पन्द्रह अक्षरोंका, अत्यष्टिका प्रत्येक पाद सत्रह अक्षरोंका तथा अतिधृतिका हर एक पाद उन्नीस अक्षरोंका होता है) ⁠।⁠।⁠ २० ⁠।⁠।</div>
<div class="class_66">ततो महानुदतिष्ठन्निनाद-</div>
<div class="class_67">स्तूष्णींभूतं सूतपुत्रं निशम्य ⁠।</div>
<div class="class_66">अधोमुखं ध्यानपरं तदानी-</div>
<div class="class_67">मष्टावक्रं चाप्युदीर्यन्तमेव ⁠।⁠।⁠ २१ ⁠।⁠।</div>
<div class="class_68"><span class="class_60">लोमशजी कहते हैं—</span>इतना सुनते ही सूतपुत्र बन्दी चुप हो गया और मुँह नीचा किये किसी भारी सोच-विचारमें पड़ गया। इधर अष्टावक्र बोलते ही रहे, यह सब देख दर्शकों और श्रोताओंमें महान् कोलाहल मच गया ⁠।⁠।⁠ २१ ⁠।⁠।</div>
<div class="class_66">तस्मिंस्तथा संकुले वर्तमाने</div>
<div class="class_67">स्फीते यज्ञे जनकस्योत राज्ञः ⁠।</div>
<div class="class_66">अष्टावक्रं पूजयन्तोऽभ्युपेयु-</div>
<div class="class_67">र्विप्राः सर्वे प्राञ्जलयः प्रतीताः ⁠।⁠।⁠ २२ ⁠।⁠।</div>
<div class="class_68">महाराज जनकके उस समृद्धिशाली यज्ञमें जबकि चारों ओर कोलाहल व्याप्त हो रहा था, सब ब्राह्मण हाथ जोड़े हुए श्रद्धापूर्वक अष्टावक्रके समीप आये और उनका आदर-सत्कारपूर्वक पूजन किया ⁠।⁠।⁠ २२ ⁠।⁠।</div>
<div class="class_69">अष्टावक्र उवाच</div>
<div class="class_66">अनेनैव ब्राह्मणाः शुश्रुवांसो</div>
<div class="class_67">वादे जित्वा सलिले मज्जिताः प्राक् ⁠।</div>
<div class="class_66">तानेव धर्मानयमद्य बन्दी</div>
<div class="class_67">प्राप्नोतु गृह्याप्सु निमज्जयैनम् ⁠।⁠।⁠ २३ ⁠।⁠।</div>
<div class="class_68"><span class="class_60">तत्पश्चात् अष्टावक्रने कहा—</span>महाराज! इस बन्दीने पहले बहुत-से शास्त्रज्ञ (विद्वान्) ब्राह्मणोंको शास्त्रार्थमें पराजित करके पानीमें डुबवाया है, अतः इसकी भी वही गति होनी चाहिये जो इसके द्वारा दूसरोंकी हुई। इसलिये इसे पकड़कर शीघ्र पानीमें डुबवा दीजिये ⁠।⁠।⁠ २३ ⁠।⁠।</div>
<div class="class_69">बन्द्युवाच</div>
<div class="class_66">अहं पुत्रो वरुणस्योत राज्ञ-</div>
<div class="class_67">स्तत्रास सत्रं द्वादशवार्षिकं वै ⁠।</div>
<div class="class_66">सत्रेण ते जनक तुल्यकालं</div>
<div class="class_67">तदर्थं ते प्रहिता मे द्विजाग्र‍याः ⁠।⁠।⁠ २४ ⁠।⁠।</div>
<div class="class_68"><span class="class_60">बन्दी बोला—</span>महाराज जनक! मैं राजा वरुणका पुत्र हूँ। मेरे पिताके यहाँ भी आपके इस यज्ञके समान ही बारह वर्षोंमें पूर्ण होनेवाला यज्ञ हो रहा था। उस यज्ञके अनुष्ठानके लिये ही (जलमें डुबानेके बहाने) कुछ चुने हुए श्रेष्ठ ब्राह्मणोंको मैंने वरुणलोकमें भेज दिया था ⁠।⁠।⁠ २४ ⁠।⁠।</div>
<div class="class_66">ते तु सर्वे वरुणस्योत यज्ञं</div>
<div class="class_67">द्रष्टुं गता इह आयान्ति भूयः ⁠।</div>
<div class="class_66">अष्टावक्रं पूजये पूजनीयं</div>
<div class="class_67">यस्य हेतोर्जनितारं समेष्ये ⁠।⁠।⁠ २५ ⁠।⁠।</div>
<div class="class_68">वे सब-के-सब वरुणका यज्ञ देखनेके लिये गये हैं और अब पुनः लौटकर आ रहे हैं। मैं पूजनीय ब्राह्मण अष्टावक्रजीका सत्कार करता हूँ; जिनके कारण मेरा अपने पिताजीसे मिलना होगा ⁠।⁠।⁠ २५ ⁠।⁠।</div>
<div class="class_69">अष्टावक्र उवाच</div>
<div class="class_66">विप्राः समुद्राम्भसि मज्जिता ये</div>
<div class="class_67">वाचा जिता मेधया वा विदानाः ⁠।</div>
<div class="class_66">तां मेधया वाचमथोज्जहार</div>
<div class="class_67">यथा वाचमवचिन्वन्ति सन्तः ⁠।⁠।⁠ २६ ⁠।⁠।</div>
<div class="class_68"><span class="class_60">अष्टावक्र बोले—</span>राजन्! बन्दीने अपनी जिस वाणी (प्रवचनपटुता अथवा मेधा—बुद्धिबल)-से विद्वान् ब्राह्मणोंको भी परास्त किया और समुद्रके जलमें डुबोया है, उसकी उस वाक्‌शक्तिको मैंने अपनी बुद्धिसे किस प्रकार उखाड़ फेंका है, यह सब इस सभामें बैठे हुए विद्वान् पुरुष मेरी बातें सुनकर ही जान गये होंगे ⁠।⁠।⁠ २६ ⁠।⁠।</div>
<div class="class_66">अग्निर्दहञ्जातवेदाः सतां गृहान्</div>
<div class="class_67">विसर्जयंस्तेजसा न स्म धाक्षीत् ⁠।</div>
<div class="class_66">बालेषु पुत्रेषु कृपणं वदत्सु</div>
<div class="class_67">तथा वाचमवचिन्वन्ति सन्तः ⁠।⁠।⁠ २७ ⁠।⁠।</div>
<div class="class_68">अग्नि स्वभावसे ही दहन करनेवाला है तो भी वह ज्ञेय विषयको तत्काल जाननेमें समर्थ है। इस कारण परीक्षाके समय जो सदाचारी और सत्यवादी होते हैं उनके घरोंको (शरीरोंको) छोड़ देता है, जलाता नहीं। वैसे ही संतलोग भी विनम्रभावसे बोलनेवाले बालक पुत्रोंके वचनोंमेंसे जो सत्य और हितकर बात होती है, उसे चुन लेते हैं—(उसे मान लेते हैं, उनकी अवहेलना नहीं करते)। भाव यह कि तुमको मेरे वचनोंका भाव समझकर उन्हें ग्रहण करना चाहिये ⁠।⁠।⁠ २७ ⁠।⁠।</div>
<div class="class_66">श्लेष्मातकी क्षीणवर्चाः शृणोषि</div>
<div class="class_67">उताहो त्वां स्तुतयो मादयन्ति ⁠।</div>
<div class="class_66">हस्तीव त्वं जनक विनुद्यमानो</div>
<div class="class_67">न मामिकां वाचमिमां शृणोषि ⁠।⁠।⁠ २८ ⁠।⁠।</div>
<div class="class_68">राजन्! जान पड़ता है, तुमने लसोड़ेके पत्तोंपर भोजन किया है या उसका फल खा लिया है, इसीसे तुम्हारा तेज क्षीण हो गया है; अतः तुम बन्दीकी बात सुन रहे हो, अथवा इस बन्दीद्वारा की गयी स्तुतियाँ तुम्हें उन्मत्त कर रही हैं। यही कारण है कि अंकुशकी मार खाकर भी न माननेवाले मतवाले हाथीकी भाँति तुम मेरी इन बातोंको नहीं सुन रहे हो ⁠।⁠।⁠ २८ ⁠।⁠।</div>
<div class="class_69">जनक उवाच</div>
<div class="class_66">शृणोमि वाचं तव दिव्यरूपा-</div>
<div class="class_67">ममानुषीं दिव्यरूपोऽसि साक्षात् ⁠।</div>
<div class="class_66">अजैषीर्यद् बन्दिनं त्वं विवादे</div>
<div class="class_67">निसृष्ट एष तव कामोऽद्य बन्दी ⁠।⁠।⁠ २९ ⁠।⁠।</div>
<div class="class_68"><span class="class_60">जनकने कहा—</span>ब्रह्मन्! मैं आपकी दिव्य एवं अलौकिक वाणी सुन रहा हूँ, आप साक्षात् दिव्यस्वरूप हैं, आपने शास्त्रार्थमें बन्दीको जीत लिया है। आपकी इच्छा अभी पूरी की जा रही है। देखिये यह है आपके द्वारा जीता हुआ बन्दी ⁠।⁠।⁠ २९ ⁠।⁠।</div>
<div class="class_69">अष्टावक्र उवाच</div>
<div class="class_66">नानेन जीवता कश्चिदर्थो मे बन्दिना नृप ⁠।</div>
<div class="class_66">पिता यद्यस्य वरुणो मज्जयैनं जलाशये ⁠।⁠।⁠ ३० ⁠।⁠।</div>
<div class="class_68"><span class="class_60">अष्टावक्र बोले—</span>महाराज! इस बन्दीके जीवित रहनेसे मेरा कोई प्रयोजन नहीं है। यदि इसके पिता वरुणदेव हैं तो उनके पास जानेके लिये इसे निश्चय ही जलाशयमें डुबो दीजिये ⁠।⁠।⁠ ३० ⁠।⁠।</div>
<div class="class_69">बन्द्युवाच</div>
<div class="class_66">अहं पुत्रो वरुणस्योत राज्ञो</div>
<div class="class_67">न मे भयं विद्यते मज्जितस्य ⁠।</div>
<div class="class_66">इमं मुहूर्तं पितरं द्रक्ष्यतेऽय-</div>
<div class="class_67">मष्टावक्रश्चिरनष्टं कहोडम् ⁠।⁠।⁠ ३१ ⁠।⁠।</div>
<div class="class_68"><span class="class_60">बन्दीने कहा—</span>राजन्! मैं वास्तवमें राजा वरुणका पुत्र हूँ, अतः जलमें डुबाये जानेका मुझे कोई भय नहीं है। ये अष्टावक्र दीर्घकालसे नष्ट हुए अपने पिता कहोडको इसी समय देखेंगे ⁠।⁠।⁠ ३१ ⁠।⁠।</div>
<div class="class_69">लोमश उवाच</div>
<div class="class_66">ततस्ते पूजिता विप्रा वरुणेन महात्मना ⁠।</div>
<div class="class_66">उदतिष्ठंस्ततः सर्वे जनकस्य समीपतः ⁠।⁠।⁠ ३२ ⁠।⁠।</div>
<div class="class_68"><span class="class_60">लोमशजी कहते हैं—</span>युधिष्ठिर! तदनन्तर महामना वरुणद्वारा पूजित हुए वे समस्त ब्राह्मण (जो बन्दीद्वारा जलमें डुबोये गये थे,) सहसा राजा जनकके समीप प्रकट हो गये ⁠।⁠।⁠ ३२ ⁠।⁠।</div>
<div class="class_69">कहोड उवाच</div>
<div class="class_66">इत्यर्थमिच्छन्ति सुताञ्जना जनक कर्मणा ⁠।</div>
<div class="class_66">यदहं नाशकं कर्तुं तत् पुत्रः कृतवान् मम ⁠।⁠।⁠ ३३ ⁠।⁠।</div>
<div class="class_68"><span class="class_60">उस समय कहोडने कहा—</span>जनकराज! लोग इसीलिये अच्छे कर्मोंद्वारा पुत्र पानेकी इच्छा रखते हैं, क्योंकि जो कार्य मैं नहीं कर सका, उसे मेरे पुत्रने कर दिखाया ⁠।⁠।⁠ ३३ ⁠।⁠।</div>
<div class="class_66">उताबलस्य बलवानुत बालस्य पण्डितः ⁠।</div>
<div class="class_66">उत वाविदुषो विद्वान् पुत्रो जनक जायते ⁠।⁠।⁠ ३४ ⁠।⁠।</div>
<div class="class_68">जनकराज! कभी-कभी निर्बलके भी बलवान्, मूर्खके भी पण्डित तथा अज्ञानीके भी ज्ञानी पुत्र उत्पन्न हो जाता है ⁠।⁠।⁠ ३४ ⁠।⁠।</div>
<div class="class_66">शितेन ते परशुना स्वयमेवान्तको नृप ⁠।</div>
<div class="class_66">शिरांस्यपाहरत्वाजौ रिपूणां भद्रमस्तु ते ⁠।⁠।⁠ ३५ ⁠।⁠।</div>
<div class="class_68">राजन्! आपका कल्याण हो, युद्धमें स्वयं ही यमराज तीखे फरसेसे आपके शत्रुओंके मस्तक काटते रहें ⁠।⁠।⁠ ३५ ⁠।⁠।</div>
<div class="class_66">महदौक्थ्यं गीयते साम चाग्र‍यं</div>
<div class="class_67">सम्यक् सोमः पीयते चात्र सत्रे ⁠।</div>
<div class="class_66">शुचीन् भगान् प्रतिजगृहुश्च हृष्टाः</div>
<div class="class_67">साक्षाद् देवा जनकस्योत राज्ञः ⁠।⁠।⁠ ३६ ⁠।⁠।</div>
<div class="class_68">महाराज जनकके इस यज्ञमें उत्तम एवं महत्त्वपूर्ण और औक्थ्य<span id="KWMJr_kvRXeZN9kQiJdcrw52228"></span><a href="part0157_u2.xhtml#KWMJr_kvRXeZN9kQiJdcrw52149" class="class_56">*</a> सामका गान किया जाता है, विधिपूर्वक सोमरसका पान हो रहा है, देवगण प्रत्यक्ष दर्शन देकर बड़े हर्षके साथ अपने-अपने पवित्र भाग ग्रहण कर रहे हैं ⁠।⁠।⁠ ३६ ⁠।⁠।</div>
<div class="class_69">लोमश उवाच</div>
<div class="class_66">समुत्थितेष्वथ सर्वेषु राजन्</div>
<div class="class_67">विप्रेषु तेष्वधिकं सुप्रभेषु ⁠।</div>
<div class="class_66">अनुज्ञातो जनकेनाथ राज्ञा</div>
<div class="class_67">विवेश तोयं सागरस्योत बन्दी ⁠।⁠।⁠ ३७ ⁠।⁠।</div>
<div class="class_68"><span class="class_60">लोमशजी कहते हैं—</span>राजन्! बन्दीद्वारा जलमें डुबोये हुए वे सभी ब्राह्मण जब वहाँ अधिक तेजस्वी रूपसे प्रकट हो गये, तब राजाकी आज्ञा लेकर बन्दी स्वयं ही समुद्रके जलमें समा गया ⁠।⁠।⁠ ३७ ⁠।⁠।</div>
<div class="class_66">अष्टावक्रः पितरं पूजयित्वा</div>
<div class="class_67">सम्पूजितो ब्राह्मणैस्तैर्यथावत् ⁠।</div>
<div class="class_66">प्रत्याजगामाश्रममेव चाग्र‍यं</div>
<div class="class_67">जित्वा सौतिं सहितो मातुलेन ⁠।⁠।⁠ ३८ ⁠।⁠।</div>
<div class="class_68">अष्टावक्र अपने पिताकी पूजा करके स्वयं भी दूसरे ब्राह्मणोंद्वारा यथोचितरूपसे सम्मानित हुए; और इस प्रकार बन्दीपर विजय पाकर पिता एवं मामाके साथ अपने श्रेष्ठ आश्रमपर ही लौट आये ⁠।⁠।⁠ ३८ ⁠।⁠।</div>
<div class="class_66">ततोऽष्टावक्रमातुरथान्तिके पिता</div>
<div class="class_67">नदीं समङ्गां शीघ्रमिमां विशस्व ⁠।</div>
<div class="class_66">प्रोवाच चैनं स तथा विवेश</div>
<div class="class_67">समैरङ्गैश्चापि बभूव सद्यः ⁠।⁠।⁠ ३९ ⁠।⁠।</div>
<div class="class_68">तदनन्तर पिता कहोडने अष्टावक्रकी माता सुजाताके निकट पुत्र अष्टावक्रसे कहा—‘बेटा! तुम शीघ्र ही इस ‘समंगा’ नदीमें स्नानके लिये प्रवेश करो।’ पिताकी आज्ञाके अनुसार उन्होंने उस नदीमें स्नानके लिये प्रवेश किया। उसके जलका स्पर्श होनेपर तत्काल ही उनके सब अंग सीधे हो गये ⁠।⁠।⁠ ३९ ⁠।⁠।</div>
<div class="class_66">नदी समङ्गा च बभूव पुण्या</div>
<div class="class_67">यस्यां स्नातो मुच्यते किल्बिषाद्धि ⁠।</div>
<div class="class_66">त्वमप्येनां स्नानपानावगाहैः</div>
<div class="class_67">सभ्रातृकः सहभार्यो विशस्व ⁠।⁠।⁠ ४० ⁠।⁠।</div>
<div class="class_68">युधिष्ठिर! इसीसे समंगा नदी पुण्यमयी हो गयी। इसमें स्नान करनेवाला मनुष्य सब पापोंसे मुक्त हो जाता है। तुम भी स्नान, पान (आचमन) और अवगाहनके लिये अपनी पत्नी और भाइयोंके साथ इस नदीमें प्रवेश करो ⁠।⁠।⁠ ४० ⁠।⁠।</div>
<div class="class_66">अत्र कौन्तेय सहितो भ्रातृभिस्त्वं</div>
<div class="class_67">सुखोषितः सह विप्रैः प्रतीतः ⁠।</div>
<div class="class_66">पुण्यान्यन्यानि शुचिकर्मैकभक्ति-</div>
<div class="class_67">र्मया सार्धं चरितस्याजमीढ ⁠।⁠।⁠ ४१ ⁠।⁠।</div>
<div class="class_68">अजमीढकुलभूषण कुन्तीनन्दन! तुम विश्वासपूर्वक अपने भाइयों और ब्राह्मणोंके साथ यहाँ एक रात सुखसे रहकर कलसे पुनः मेरे साथ पवित्र कर्मोंमें अविचल श्रद्धा-भक्ति रखते हुए दूसरे-दूसरे पुण्यतीर्थोंकी यात्रा करना ⁠।⁠।⁠ ४१ ⁠।⁠।</div>
<div class="class_70">इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामष्टावक्रीये चतुस्त्रिंशदधिकशततमोऽध्यायः ⁠।⁠।⁠ १३४ ⁠।⁠।</div>
<div class="class_71">इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें अष्टावक्रीयोपाख्यानविषयक एक सौ चौंतीसवाँ अध्याय पूरा हुआ ⁠।⁠।⁠ १३४ ⁠।⁠।</div>
<div class="class_98"><img src="image_424.jpg" alt="" class="class_189"/></div>
<hr class="class_75"/>
<div id="KWMJr_kvRXeZN9kQiJdcrw52247" class="class_78"><a href="part0156.xhtml#KWMJr_kvRXeZN9kQiJdcrw52362" class="class_80">*</a> यहाँ अष्टावक्रजीने परोक्षरूपमें ही प्रश्नका उत्तर दिया है। भाव यह है कि दो तत्त्व, जिनको वैदिक भाषामें रयि और प्राणके नामसे कहा है (देखिये प्रश्नोपनिषद् १।४) एवं अंग्रेजीमें जिनको पोजिटिव (अनुलोम) और निगेटिव (प्रतिलोम) कहते हैं, स्वभावसे ही संयुक्त रहनेवाले हैं। इनका ही व्यक्त रूप विद्युत्-शक्ति है। उसे गर्भकी भाँति मेघ धारण किये रहता है। संघर्षसे वह प्रकट होती है और आकर्षण होनेपर बाजकी भाँति गिरती है। जहाँ गिरती है वहाँ सबको भस्म कर देती है; इसलिये यह कहा गया कि वह कभी आपके शत्रुओंके घरपर भी न पड़े। इन दो तत्त्वोंकी संयुक्त शक्तिसे ही मेघकी उत्पत्ति होती है। इसलिये यह कहा गया कि उस मेघरूप गर्भको ये उत्पन्न करते हैं।</div>
<div id="KWMJr_kvRXeZN9kQiJdcrw52201" class="class_76"><a href="part0157_u2.xhtml#KWMJr_kvRXeZN9kQiJdcrw52087" class="class_36">१</a>- ब्रह्मचर्य, गार्हस्थ्य, वानप्रस्थ और संन्यास। <span id="KWMJr_kvRXeZN9kQiJdcrw52202"></span><a href="part0157_u2.xhtml#KWMJr_kvRXeZN9kQiJdcrw52088" class="class_36">२</a>- ब्राह्मण, क्षत्रिय, वैश्य और शूद्र। <span id="KWMJr_kvRXeZN9kQiJdcrw52203"></span><a href="part0157_u2.xhtml#KWMJr_kvRXeZN9kQiJdcrw52089" class="class_36">३</a>- पूर्व, दक्षिण, पश्चिम तथा उत्तर। <span id="KWMJr_kvRXeZN9kQiJdcrw52204"></span><a href="part0157_u2.xhtml#KWMJr_kvRXeZN9kQiJdcrw52090" class="class_36">४</a>- ह्रस्व, दीर्घ, प्लुत और हल्। <span id="KWMJr_kvRXeZN9kQiJdcrw52205"></span><a href="part0157_u2.xhtml#KWMJr_kvRXeZN9kQiJdcrw52091" class="class_36">५</a>- परा, पश्यन्ती मध्यमा और वैखरी—ये वाणीके चार पैर हैं। <span id="KWMJr_kvRXeZN9kQiJdcrw52207"></span><a href="part0157_u2.xhtml#KWMJr_kvRXeZN9kQiJdcrw52092" class="class_36">६</a>- आठ-आठ अक्षरके पाँच पादोंसे पंक्तिछन्दकी सिद्धि होती है। <span id="KWMJr_kvRXeZN9kQiJdcrw52208"></span><a href="part0157_u2.xhtml#KWMJr_kvRXeZN9kQiJdcrw52093" class="class_36">७</a>- त्वचा, श्रोत्र, नेत्र, रसना और नासिका—ये पाँच ज्ञानेन्द्रियाँ हैं। <span id="KWMJr_kvRXeZN9kQiJdcrw52209"></span><a href="part0157_u2.xhtml#KWMJr_kvRXeZN9kQiJdcrw52094" class="class_36">८</a>- पंचचूड़ा अप्सराका उल्लेख महाभारतके अनुशासनपर्वमें ३८वें अध्यायमें भी आया है। <span id="KWMJr_kvRXeZN9kQiJdcrw52210"></span><a href="part0157_u2.xhtml#KWMJr_kvRXeZN9kQiJdcrw52095" class="class_36">९</a>- विपाशा (व्यास), इरावती (रावी), वितस्ता (झेलम), चन्द्रभागा (चिनाव) और शतद्रू (शतलज) ये ही पञ्चनद प्रदेशकी पाँच नदियाँ हैं।</div>
<div id="KWMJr_kvRXeZN9kQiJdcrw52385" class="class_78"><a href="part0157_u2.xhtml#KWMJr_kvRXeZN9kQiJdcrw52140" class="class_36">१</a>- हिरन, शूकर, खरगोश, गीदड़ आदि जन्तुओंका ग्रहण मृग नामसे ही हो जाता है।</div>
<div id="KWMJr_kvRXeZN9kQiJdcrw52386" class="class_81"><div class="class_82"><a href="part0157_u2.xhtml#KWMJr_kvRXeZN9kQiJdcrw52136" class="class_36">२</a>- सप्तर्षि ये हैं—</div><div class="class_72">मरीचिरङ्गिराश्चात्रिः पुलस्त्यः पुलहः क्रतुः ⁠। वसिष्ठ इति सप्तैते मानसा निर्मिता हि ते ⁠।⁠।</div><div class="class_122">(महा० शान्ति० ३४०।६९)</div><div class="class_82">‘(भगवान्‌ने स्वयं ब्रह्माजीसे कहा है कि) मरीचि, अंगिरा, अत्रि, पुलस्त्य, पुलह, क्रतु और वसिष्ठ—ये सातों महर्षि तुम्हारे (ब्रह्माजीके) द्वारा ही अपने मनसे रचे हुए हैं।’</div></div>
<div id="KWMJr_kvRXeZN9kQiJdcrw52288" class="class_81"><div class="class_82"><a href="part0157_u2.xhtml#KWMJr_kvRXeZN9kQiJdcrw52182" class="class_36">३</a>- <span class="class_60">धरो ध्रुवश्च सोमश्च अहश्चैवानिलोऽनलः ⁠। प्रत्यूषश्च प्रभासश्च वसवोऽष्टौ प्रकीर्तिताः ⁠।⁠।</span></div><div class="class_122">(महा० आदि० ६६।१८)</div><div class="class_99">‘धर, ध्रुव, सोम, अह, अनिल, अनल, प्रत्यूष और प्रभास—ये आठ वसु कहे गये हैं।’</div></div>
<div id="KWMJr_kvRXeZN9kQiJdcrw52275" class="class_76"><a href="part0157_u2.xhtml#KWMJr_kvRXeZN9kQiJdcrw52271" class="class_36">४</a>- यथा रोगी, दरिद्र, शोकार्त्त, राजदण्डित, शठ, खल, वृत्तिसे वंचित, उन्मत्त, ईर्ष्यापरायण और कामी—ये दस निन्दक होते हैं। जैसा कि निम्नांकित श्लोकसे सिद्ध होता है—<span class="class_60">‘आमयी दुर्मतः शोकी दण्डितश्च शठः खलः ⁠। नष्टवृत्तिर्मदी चेष्यीं कामी च दश निन्दकाः ⁠।⁠।⁠ ’</span> (इति नीतिशास्त्रोक्तिः) <span id="KWMJr_kvRXeZN9kQiJdcrw52276"></span><a href="part0157_u2.xhtml#KWMJr_kvRXeZN9kQiJdcrw52272" class="class_36">५</a>- उन दसों अवस्थाओंके नाम इस प्रकार हैं—गर्भवास, जन्म, बाल्य, कौमार, पौगण्ड, कैशोर, यौवन, प्रौढ़, वार्द्धक्य तथा मृत्यु। <span id="KWMJr_kvRXeZN9kQiJdcrw52277"></span><a href="part0157_u2.xhtml#KWMJr_kvRXeZN9kQiJdcrw52273" class="class_36">६</a>- अध्यापक, पिता, ज्येष्ठ भ्राता, राजा, मामा, श्वशुर, नाना, दादा, अपनेसे बड़ी अवस्थावाले कुटुम्बी तथा पितृव्य (चाचा-ताऊ)—ये दस पूजनीय पुरुष माने गये हैं। जैसा कि कूर्मपुराणका वचन है—<span class="class_60">उपाध्यायः पिता ज्येष्ठभ्राता चैव महीपतिः ⁠। मातुलः श्वशुरश्चैव मातामहपितामहौ ⁠।⁠।⁠  बन्धुर्जेष्ठः पितृव्यश्च पुंस्येते गुरवो मताः ⁠।⁠।</span></div>
<div id="KWMJr_kvRXeZN9kQiJdcrw52096" class="class_78"><a href="part0157_u2.xhtml#KWMJr_kvRXeZN9kQiJdcrw52341" class="class_36">१</a>- वाक्य बोलना, ग्रहण करना, चलना-फिरना, मलत्याग करना और मैथुनजनित सुखका अनुभव करना—ये पाँच कर्मेन्द्रियोंके विषय हैं। शब्द, स्पर्श, रूप, रस और गन्ध—ये पाँच ज्ञानेन्द्रियोंके विषय हैं और इन सबका मनन—मनका विषय है। इस प्रकार कुल मिलाकर ग्यारह विषय हैं।</div>
<div id="KWMJr_kvRXeZN9kQiJdcrw52097" class="class_78"><a href="part0157_u2.xhtml#KWMJr_kvRXeZN9kQiJdcrw52313" class="class_36">२</a>- काम-क्रोध, लोभ-मोह, मद-मत्सर, हर्ष-शोक, राग-द्वेष और अहंकार—ये ग्यारह विकार होते हैं।</div>
<div id="KWMJr_kvRXeZN9kQiJdcrw52098" class="class_81"><div class="class_82"><a href="part0157_u2.xhtml#KWMJr_kvRXeZN9kQiJdcrw52367" class="class_36">३</a>- एकादश रुद्र ये हैं—</div><div class="class_222">मृगव्याधश्च सर्पश्च निर्ऋतिश्च महायशाः ⁠। अजैकपादहिर्बुध्न्यः पिनाकी च परंतपः ⁠।⁠।</div><div class="class_222">दहनोऽथेश्वरश्चैव कपाली च महाद्युतिः ⁠। स्थाणुर्भवश्च भगवान् रुद्रा एकादश स्मृताः ⁠।⁠।</div><div class="class_122">(महाभारत आदि० ६६।२-३)</div><div class="class_82">‘मृगव्याध, सर्प, महायशस्वी निर्ऋति, अजैकपाद, अहिर्बुध्न्य, शत्रु-संतापन पिनाकी, दहन, ईश्वर, परमकान्तिमान् कपाली, स्थाणु और भगवान् भव—ये ग्यारह रुद्र माने गये हैं।’</div></div>
<div id="KWMJr_kvRXeZN9kQiJdcrw52308" class="class_81"><div class="class_82"><a href="part0157_u2.xhtml#KWMJr_kvRXeZN9kQiJdcrw52104" class="class_36">४</a>- द्वादश आदित्य ये हैं—</div><div class="class_222">धाता मित्रोऽर्यमा शक्रो वरुणस्त्वंश एव च ⁠। भगो विवस्वान् पूषा च सविता दशमस्तथा ⁠।⁠।</div><div class="class_222">एकादशस्तथा त्वष्टा द्वादशो विष्णुरुच्यते ⁠।</div><div class="class_122">(महा० आदि० ६५।१५-१६)</div><div class="class_82">‘धाता, मित्र, अर्यमा, इन्द्र, वरुण, अंश, भग, विवस्वान्, पूषा, दसवें सविता, ग्यारहवें त्वष्टा और बारहवें विष्णु कहे गये हैं।’</div></div>
<div id="KWMJr_kvRXeZN9kQiJdcrw52257" class="class_78"><a href="part0157_u2.xhtml#KWMJr_kvRXeZN9kQiJdcrw52107" class="class_36">५</a>- नृसिंहपुराणमें यही बात कही गयी है—<span class="class_60">‘युयुधे विष्णुना सार्धं त्रयोदश दिनान्यसौ ⁠।’</span></div>
<div id="KWMJr_kvRXeZN9kQiJdcrw52149" class="class_78"><a href="part0157_u2.xhtml#KWMJr_kvRXeZN9kQiJdcrw52228" class="class_80">*</a> उक्थ नाम यज्ञविशेषमें गाये जानेयोग्य सामको औक्थ्य कहते हैं।</div>
</body>
</html>
