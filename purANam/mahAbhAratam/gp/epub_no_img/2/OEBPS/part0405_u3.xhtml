<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0405</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52052" class="class_92">पञ्चाशत्तमोऽध्यायः</div>
<div class="class_93">अश्वत्थामाके उद्‌गार</div>
<div class="class_86">अश्वत्थामोवाच</div>
<div class="class_54">न च तावज्जिता गावो न च सीमान्तरं गताः ⁠।</div>
<div class="class_54">न हास्तिनपुरं प्राप्तास्त्वं च कर्ण विकत्थसे ⁠।⁠।⁠ १ ⁠।⁠।</div>
<div class="class_55"><span class="class_60">अश्वत्थामाने कहा—</span>कर्ण! अभी तो हमने न गौओंको जीता है, न मत्स्यदेशकी सीमाके बाहर जा सके हैं और न हस्तिनापुरमें ही पहुँच गये हैं। फिर तुम इतनी व्यर्थ बकवाद क्यों कर रहे हो? ⁠।⁠।⁠ १ ⁠।⁠।</div>
<div class="class_54">संग्रामांश्च बहून् जित्वा लब्धवा च विपुलं धनम् ⁠।</div>
<div class="class_54">विजित्य च परां सेनां नाहुः किंचन पौरुषम् ⁠।⁠।⁠ २ ⁠।⁠।</div>
<div class="class_54">दहत्यग्निरवाक्यस्तु तूष्णीं भाति दिवाकरः ⁠।</div>
<div class="class_54">तूष्णीं धारयते लोकान् वसुधा सचराचरान् ⁠।⁠।⁠ ३ ⁠।⁠।</div>
<div class="class_55">विद्वान् पुरुष बहुत-सी लड़ाइयाँ जीतकर, असंख्य धनराशि पाकर तथा शत्रुओंकी सेनाको परास्त करके भी इस तरह व्यर्थ बकवाद नहीं करते। आग बिना कुछ कहे-सुने ही सबको जलाकर भस्म कर देती है, सूर्यदेव मौन रहकर ही प्रकाशित होते हैं, पृथ्वी चुप रहकर ही सम्पूर्ण चराचर लोकोंको धारण करती है (इनमेंसे कोई अपने पराक्रमकी प्रशंसा नहीं करता) ⁠।⁠।⁠ २-३ ⁠।⁠।</div>
<div class="class_54">चातुर्वर्ण्यस्य कर्माणि विहितानि स्वयम्भुवा ⁠।</div>
<div class="class_54">धनं यैरधिगन्तव्यं यच्च कुर्वन् न दुष्यति ⁠।⁠।⁠ ४ ⁠।⁠।</div>
<div class="class_55">ब्रह्माजीने चारों वर्णोंके कर्म नियत कर दिये हैं, जिनसे धन भी मिल सकता है और जिनका अनुष्ठान करनेसे कर्ता दोषका भागी नहीं होता ⁠।⁠।⁠ ४ ⁠।⁠।</div>
<div class="class_54">अधीत्य ब्राह्मणो वेदान् याजयेत यजेत वा ⁠।</div>
<div class="class_54">क्षत्रियो धनुराश्रित्य यजेच्चैव न याजयेत् ⁠।⁠।⁠ ५ ⁠।⁠।</div>
<div class="class_55">ब्राह्मण वेदोंको पढ़कर यज्ञ करावे अथवा करे। क्षत्रिय धनुषका आश्रय लेकर धन कमाये और यज्ञ करे; परंतु वह दूसरोंका यज्ञ न करावे (क्योंकि यह काम ब्राह्मणोंका है) ⁠।⁠।⁠ ५ ⁠।⁠।</div>
<div class="class_54">वैश्योऽधिगम्य वित्तानि ब्रह्मकर्माणि कारयेत् ⁠।</div>
<div class="class_54">शूद्रः शुश्रूषणं कुर्यात् त्रिषु वर्णेषु नित्यशः ⁠।</div>
<div class="class_54">वन्दनायोगविधिभिर्वैतसीं वृत्तिमास्थितः ⁠।⁠।⁠ ६ ⁠।⁠।</div>
<div class="class_55">वैश्य कृषि और व्यापार आदिके द्वारा धनोपार्जन करके ब्राह्मणोंके द्वारा वेदोक्त कर्म करावें और शूद्र वैतसीवृत्ति (बेंतके वृक्षकी भाँति नम्रता) का आश्रय ले प्रणाम और आज्ञापालन आदिके द्वारा सदा तीनों वर्णोंके पास रहकर उनकी सेवा करे ⁠।⁠।⁠ ६ ⁠।⁠।</div>
<div class="class_54">वर्तमाना यथाशास्त्रं प्राप्य चापि महीमिमाम् ⁠।</div>
<div class="class_54">सत्कुर्वन्ति महाभागा गुरून् सुविगुणानपि ⁠।⁠।⁠ ७ ⁠।⁠।</div>
<div class="class_55">महान् सौभाग्यशाली श्रेष्ठ पुरुष शास्त्रकी आज्ञाके अनुसार बर्ताव करते हुए न्यायसे इस पृथ्वीको प्राप्त करके भी अत्यन्त गुणहीन गुरुजनोंका भी सत्कार करते हैं (और यहाँ अन्यायसे राज्य लेकर गुणवान् गुरुजनोंका भी तिरस्कार हो रहा है) ⁠।⁠।⁠ ७ ⁠।⁠।</div>
<div class="class_54">प्राप्य द्यूतेन को राज्यं क्षत्रियस्तोष्टुमर्हति ⁠।</div>
<div class="class_54">तथा नृशंसरूपोऽयं धार्तराष्ट्रश्च निर्घृणः ⁠।⁠।⁠ ८ ⁠।⁠।</div>
<div class="class_55">भला जुएसे राज्य पाकर कौन क्षत्रिय संतुष्ट हो सकता है? परंतु इस धृतराष्ट्रपुत्र दुर्योधनको इसीमें संतोष है; क्योंकि यह क्रूर और निर्दयी है ⁠।⁠।⁠ ८ ⁠।⁠।</div>
<div class="class_54">तथाधिगम्य वित्तानि को विकत्थेद् विचक्षणः ⁠।</div>
<div class="class_54">निकृत्या वञ्चनायोगैश्चरन् वैतंसिको यथा ⁠।⁠।⁠ ९ ⁠।⁠।</div>
<div class="class_55">जैसे व्याध शठता और छल-कपटसे भरे हुए उपायोंद्वारा जीवननिर्वाह करता है, उसी प्रकार कपटपूर्ण वृत्तिसे धन पाकर कौन बुद्धिमान् पुरुष अपने ही मुँह अपनी बड़ाई करेगा? ⁠।⁠।⁠ ९ ⁠।⁠।</div>
<div class="class_54">कतमद् द्वैरथं युद्धं यत्राजैषीर्धनंजयम् ⁠।</div>
<div class="class_54">नकुलं सहदेवं वा धनं येषां त्वया हृतम् ⁠।⁠।⁠ १० ⁠।⁠।</div>
<div class="class_55">राजा दुर्योधन! तुमने जिन पाण्डवोंका धन कपटद्यूतके द्वारा हर लिया है, उनमेंसे धनंजय, नकुल या सहदेव किसको कब युद्धमें हराया है? वह कौन-सा द्वन्द्वयुद्ध हुआ था, जिसमें तुमने अर्जुन आदिमेंसे किसीको जीता हो? ⁠।⁠।⁠ १० ⁠।⁠।</div>
<div class="class_54">युधिष्ठिरो जितः कस्मिन् भीमश्च बलिनां वरः ⁠।</div>
<div class="class_54">इन्द्रप्रस्थं त्वया कस्मिन् संग्रामे निर्जितं पुरा ⁠।⁠।⁠ ११ ⁠।⁠।</div>
<div class="class_55">धर्मराज युधिष्ठिर अथवा बलवानोंमें श्रेष्ठ भीमसेन तुम्हारे द्वारा किस युद्धमें परास्त किये गये हैं? आज जिस इन्द्रप्रस्थपर तुम्हारा अधिकार है, उसे पहले तुमने किस युद्धमें जीता था? ⁠।⁠।⁠ ११ ⁠।⁠।</div>
<div class="class_54">तथैव कतमद् युद्धं यस्मिन् कृष्णा जिता त्वया ⁠।</div>
<div class="class_54">एकवस्त्रा सभां नीता दुष्टकर्मन् रजस्वला ⁠।⁠।⁠ १२ ⁠।⁠।</div>
<div class="class_55">दुष्ट कर्म करनेवाले पापी! बताओ तो, कौन-सा ऐसा युद्ध हुआ था, जिसमें तुमने द्रौपदीको जीत लिया हो? तुमलोग तो अकारण ही एक वस्त्र धारण करनेवाली बेचारी द्रौपदीको रजस्वलावस्थामें राजसभाके भीतर घसीट लाये थे ⁠।⁠।⁠ १२ ⁠।⁠।</div>
<div class="class_54">मूलमेषां महत् कृत्तं सारार्थी चन्दनं यथा ⁠।</div>
<div class="class_54">कर्म कारयिथाः सूत तत्र किं विदुरोऽब्रवीत् ⁠।⁠।⁠ १३ ⁠।⁠।</div>
<div class="class_55">सूतपुत्र! जैसे धनकी इच्छा रखनेवाला मनुष्य चन्दनकी लकड़ी काटता है, उसी प्रकार तुमने और दुर्योधनने कपट-द्यूत और द्रौपदीके अपमानद्वारा इन पाण्डवोंका मूलोच्छेद किया। जिस समय तुमलोगोंने पाण्डवोंको कर्मकार (दास) बनाया था, उस दिन वहाँ महात्मा विदुरने क्या कहा था; (उन्होंने जूएको कुरुकुलके संहारका कारण बताया था,) याद है न? ⁠।⁠।⁠ १३ ⁠।⁠।</div>
<div class="class_54">यथाशक्ति मनुष्याणां शममालक्षयामहे ⁠।</div>
<div class="class_54">अन्येषामपि सत्त्वानामपि कीटपिपीलिकैः ⁠।</div>
<div class="class_54">द्रौपद्याः सम्परिक्लेशं न क्षन्तुं पाण्डवोऽर्हति ⁠।⁠।⁠ १४ ⁠।⁠।</div>
<div class="class_55">हम देखते हैं, मनुष्य हों या अन्य जीव-जन्तु अथवा कीड़े-मकोड़े आदि ही क्यों न हों, सबमें अपनी-अपनी शक्तिके अनुसार सहनशीलताकी एक सीमा होती है। द्रौपदीको जो कष्ट दिये गये हैं, उन्हें पाण्डुपुत्र अर्जुन कभी क्षमा नहीं कर सकते ⁠।⁠।⁠ १४ ⁠।⁠।</div>
<div class="class_54">क्षयाय धार्तराष्ट्राणां प्रादुर्भूतो धनंजयः ⁠।</div>
<div class="class_54">त्वं पुनः पण्डितो भूत्वा वाचं वक्तुमिहेच्छसि ⁠।⁠।⁠ १५ ⁠।⁠।</div>
<div class="class_55">धृतराष्ट्रके पुत्रोंका संहार करनेके लिये ही धनंजय प्रकट हुए हैं और एक तुम हो, जो यहाँ पण्डित बनकर बड़ी-बड़ी बातें बनाना चाहते हो ⁠।⁠।⁠ १६ ⁠।⁠।</div>
<div class="class_54">वैरान्तकरणो जिष्णुर्न नः शेषं करिष्यति ⁠।⁠।⁠ १६ ⁠।⁠।</div>
<div class="class_55">क्या वैरका बदला चुकानेवाले अर्जुन हमलोगोंका संहार नहीं कर डालेंगे? ⁠।⁠।⁠ १६ ⁠।⁠।</div>
<div class="class_54">नैष देवान्‌ न गन्धर्वान् नासुरान् न च राक्षसान् ⁠।</div>
<div class="class_54">भयादिह न मुध्येत कुन्तीपुत्रो धनंजयः ⁠।⁠।⁠ १७ ⁠।⁠।</div>
<div class="class_55">यह कभी सम्भव नहीं है कि कुन्तीनन्दन अर्जुन भयके कारण देवता, गन्धर्व, असुर तथा राक्षसोंसे भी युद्ध न करें ⁠।⁠।⁠ १७ ⁠।⁠।</div>
<div class="class_54">यं यमेषोऽतिसंक्रुद्धः संग्रामे निपतिष्यति ⁠।</div>
<div class="class_54">वृक्षं गरुत्मान् वेगेन विनिहत्य तमेष्यति ⁠।⁠।⁠ १८ ⁠।⁠।</div>
<div class="class_55">जैसे गरुड़ जिस-जिस वृक्षपर पैर रखते हैं, अपने वेगसे उसे गिराकर चले जाते हैं, उसी प्रकार अर्जुन अत्यन्त क्रोधमें भरकर संग्रामभूमिमें जिस-जिस महारथीपर आक्रमण करेंगे, उसे नष्ट करके ही आगे बढ़ेंगे ⁠।⁠।⁠ १८ ⁠।⁠।</div>
<div class="class_54">त्वत्तो विशिष्टं वीर्येण धनुष्यमरराट्‌समम् ⁠।</div>
<div class="class_54">वासुदेवसमं युद्धे तं पार्थं को न पूजयेत् ⁠।⁠।⁠ १९ ⁠।⁠।</div>
<div class="class_55">कर्ण! अर्जुन पराक्रममें तुमसे बहुत बढ़े-चढ़े हैं, धनुष चलानेमें तो वे देवराज इन्द्रके तुल्य हैं और युद्धकी कलामें साक्षात् वसुदेवनन्दन श्रीकृष्णके समान हैं; ऐसे कुन्तीपुत्रकी कौन प्रशंसा नहीं करेगा? ⁠।⁠।⁠ १९ ⁠।⁠।</div>
<div class="class_54">देवं दैवेन युध्येत मानुषेण च मानुषम् ⁠।</div>
<div class="class_54">अस्त्रं ह्यस्त्रेण यो हन्यात् कोऽर्जुनेन समः पुमान् ⁠।⁠।⁠ २० ⁠।⁠।</div>
<div class="class_55">जो देवताओंके साथ देवोचित ढंगसे और मनुष्योंके साथ मानवोचित प्रणालीसे युद्ध करते हैं और प्रत्येक अस्त्रको उसके विरोधी अस्त्रद्वारा नष्ट कर सकते हैं, उन कुन्तीनन्दन धनंजयकी समानता करनेवाला कौन पुरुष है? ⁠।⁠।⁠ २० ⁠।⁠।</div>
<div class="class_54">पुत्रादनन्तरं शिष्य इति धर्मविदो विदुः ⁠।</div>
<div class="class_54">एतेनापि निमित्तेन प्रियो द्रोणस्य पाण्डवः ⁠।⁠।⁠ २१ ⁠।⁠।</div>
<div class="class_55">धर्मज्ञ पुरुष ऐसा मानते हैं कि गुरुको पुत्रके बाद शिष्य ही प्रिय होता है, इस कारणसे भी पाण्डुनन्दन अर्जुन आचार्य द्रोणको प्रिय हैं [अतः वे उनकी प्रशंसा क्यों न करें?] ⁠।⁠।⁠ २१ ⁠।⁠।</div>
<div class="class_54">यथा त्वमकरोर्द्यूतमिन्द्रप्रस्थं यथाऽऽहरः ⁠।</div>
<div class="class_54">यथाऽऽनैषीः सभां कृष्णां तथा युध्यस्व पाण्डवम् ⁠।⁠।⁠ २२ ⁠।⁠।</div>
<div class="class_55">दुर्योधन! जैसे तुमलोगोंने जूएका खेल किया, जिस तरह इन्द्रप्रस्थके राज्यका अपहरण किया और जिस प्रकार भरी सभामें द्रौपदीको घसीट ले गये, उसी प्रकार पाण्डुनन्दन अर्जुनसे युद्ध भी करो। [जब उन अन्यायोंके समय तुम्हें हमारे सहयोगकी आवश्यकता नहीं जान पड़ी, तब इस युद्धमें भी सहयोगकी आशा न रखो] ⁠।⁠।⁠ २२ ⁠।⁠।</div>
<div class="class_54">अयं ते मातुलः प्राज्ञः क्षत्रधर्मस्य कोविदः ⁠।</div>
<div class="class_54">दुर्द्यूतदेवी गान्धारः शकुनिर्युध्यतामिह ⁠।⁠।⁠ २३ ⁠।⁠।</div>
<div class="class_55">ये तुम्हारे मामा शकुनि बड़े बुद्धिमान् और क्षत्रियधर्मके महापण्डित हैं। छलपूर्वक जूआ खेलनेवाले ये गान्धारदेशके नरेश शकुनि ही यहाँ युद्ध करें ⁠।⁠।⁠ २३ ⁠।⁠।</div>
<div class="class_54">नाक्षान् क्षिपति गाण्डीवं न कृतं द्वापरं न च ⁠।</div>
<div class="class_54">ज्वलतो निशितान् बाणांस्तांस्तान् क्षिपति गाण्डिवम् ⁠।⁠।⁠ २४ ⁠।⁠।</div>
<div class="class_55">गाण्डीव धनुष कृतयुग, द्वापर और त्रेता नामक पासे नहीं फेंकता है, वह तो लगातार तीखे और प्रज्वलित बाणोंकी वर्षा करता है ⁠।⁠।⁠ २४ ⁠।⁠।</div>
<div class="class_54">न हि गाण्डीवनिर्मुक्ता गार्ध्रपक्षाः सुतेजनाः ⁠।</div>
<div class="class_54">नान्तरेष्ववतिष्ठन्ते गिरीणामपि दारणाः ⁠।⁠।⁠ २५ ⁠।⁠।</div>
<div class="class_55">गाण्डीवसे छूटे हुए गीधके पंखवाले तीखे बाण पर्वतोंको भी विदीर्ण करनेवाले हैं। वे शत्रुकी छातीमें घुसे बिना नहीं रहते ⁠।⁠।⁠ २५ ⁠।⁠।</div>
<div class="class_54">अन्तकः पवनो मृत्युस्तथाग्निर्वडवामुखः ⁠।</div>
<div class="class_54">कुर्युरेते क्वचिच्छेषं न तु क्रुद्धो धनंजयः ⁠।⁠।⁠ २६ ⁠।⁠।</div>
<div class="class_55">यमराज, वायु, मृत्यु और बड़वानल—ये चाहे जड़-मूलसे नष्ट न करें, कुछ बाकी छोड़ दें, परंतु अर्जुन कुपित होनेपर कुछ भी नहीं छोड़ेंगे ⁠।⁠।⁠ २६ ⁠।⁠।</div>
<div class="class_54">यथा सभायां द्यूतं त्वं मातुलेन सहाकरोः ⁠।</div>
<div class="class_54">तथा युध्यस्व संग्रामे सौबलेन सुरक्षितः ⁠।⁠।⁠ २७ ⁠।⁠।</div>
<div class="class_55">राजन्! जैसे राजसभामें तुमने मामाके साथ जूएका खेल किया है, उसी प्रकार इस संग्रामभूमिमें भी तुम उन्हीं मामा शकुनिसे सुरक्षित होकर युद्ध करो। (किसी दूसरेसे सहयोगकी आशा न रखो) ⁠।⁠।⁠ २७ ⁠।⁠।</div>
<div class="class_54">युध्यन्तां कामतो योधा नाहं योत्स्ये धनंजयम् ⁠।</div>
<div class="class_54">मत्स्यो ह्यस्माभिरायोध्यो यद्यागच्छेद्‌ गवां पदम् ⁠।⁠।⁠ २८ ⁠।⁠।</div>
<div class="class_55">अथवा अन्य योद्धाओंकी इच्छा हो, तो वे युद्ध कर सकते हैं, किंतु मैं अर्जुनके साथ नहीं लड़ूँगा। हमें तो मत्स्यनरेशसे युद्ध करना है। यदि वे इस गोष्ठपर आ जायँ, तो मैं उनके साथ युद्ध कर सकता हूँ ⁠।⁠।⁠ २८ ⁠।⁠।</div>
<div class="class_87">इति श्रीमहाभारते विराटपर्वणि गोहरणपर्वणि उत्तरगोग्रहे द्रौणिवाक्यं नाम पञ्चाशत्तमोऽध्यायः ⁠।⁠।⁠ ५० ⁠।⁠।</div>
<div class="class_88">इस प्रकार श्रीमहाभारत विराटपर्वके अन्तर्गत गोहरणपर्वमें उत्तरगोग्रहके समय अश्वत्थामावाक्यविषयक पचासवाँ अध्याय पूरा हुआ ⁠।⁠।⁠ ५० ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
