<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0355</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52002" class="class_92">तृतीयोऽध्यायः</div>
<div class="class_93">नकुल, सहदेव तथा द्रौपदीद्वारा अपने-अपने भावी कर्तव्योंका दिग्दर्शन</div>
<div class="class_86">वैशम्पायन उवाच</div>
<div class="class_54">इत्येवमुक्त्वा पुरुषप्रवीर-</div>
<div class="class_57">स्तथार्जुनो धर्मभृतां वरिष्ठः ⁠।</div>
<div class="class_54">वाक्यं तथासौ विरराम भूयो</div>
<div class="class_57">नृपोऽपरं भ्रातरमाबभाषे ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! धर्मात्माओंमें श्रेष्ठ तथा पुरुषोंमें महान् वीर अर्जुन इस प्रकार कहकर चुप हो गये। तब राजा युधिष्ठिर पुनः दूसरे भाईसे बोले ⁠।⁠।</div>
<div class="class_59">युधिष्ठिर उवाच</div>
<div class="class_54">किं त्वं नकुल कुर्वाणस्तत्र तात चरिष्यसि ⁠।</div>
<div class="class_54">कर्म तत् त्वं समाचक्ष्व राज्ये तस्य महीपतेः ⁠।</div>
<div class="class_54">सुकुमारश्च शूरश्च दर्शनीयः सुखोचितः ⁠।⁠।⁠ २ ⁠।⁠।</div>
<div class="class_55"><span class="class_60">युधिष्ठिरने पूछा—</span>नकुल! तुम राजा विराटके राज्यमें कौन-सा कार्य करते हुए निवास करोगे? वह कार्य बताओ। तात! तुम तो शूरवीर होनेके साथ ही अत्यन्त सुकुमार, परम दर्शनीय और सर्वथा सुख भोगनेके ही योग्य हो ⁠।⁠।⁠ २ ⁠।⁠।</div>
<div class="class_59">नकुल उवाच</div>
<div class="class_54">अश्वबन्धो भविष्यामि विराटनृपतेरहम् ⁠।</div>
<div class="class_54">सर्वथा ज्ञानसम्पन्नः कुशलः परिरक्षणे ⁠।⁠।⁠ ३ ⁠।⁠।</div>
<div class="class_55"><span class="class_60">नकुल बोले—</span>राजन्! मैं राजा विराटके यहाँ अश्वबन्ध (घोड़ोंको वशमें करनेवाला सवार) होकर रहूँगा। मैं अश्वविज्ञानसे सम्पन्न और घोड़ोंकी रक्षाके कार्यमें कुशल हूँ ⁠।⁠।⁠ ३ ⁠।⁠।</div>
<div class="class_54">ग्रन्थिको नाम नाम्नाहं कर्मैतत् सुप्रियं मम ⁠।</div>
<div class="class_54">कुशलोऽस्म्यश्वशिक्षायां तथैवाश्वचिकित्सने ⁠।</div>
<div class="class_54">प्रियाश्च सततं मेऽश्वाः कुरुराज यथा तव ⁠।⁠।⁠ ४ ⁠।⁠।</div>
<div class="class_55">मैं राजसभामें ग्रन्थिक नामसे अपना परिचय दूँगा। घोड़ोंकी देखभालका काम मुझे अत्यन्त प्रिय है। उन्हें भाँति-भाँतिकी चालें सिखाने और उनकी चिकित्सा करनेमें भी मैं निपुण हूँ। कुरुराज! आपकी ही भाँति मुझे भी घोड़े सदैव प्रिय रहे हैं<span id="KWMJr_kvRXeZN9kQiJdcrw52119"></span><a href="part0355_u3.xhtml#KWMJr_kvRXeZN9kQiJdcrw52189" class="class_56">*</a> ⁠।⁠।⁠ ४ ⁠।⁠।</div>
<div class="class_54">ये मामामन्त्रयिष्यन्ति विराटनगरे जनाः ⁠।</div>
<div class="class_54">तेभ्य एवं प्रवक्ष्यामि विहरिष्याम्यहं यथा ⁠।⁠।⁠ ५ ⁠।⁠।</div>
<div class="class_54">पाण्डवेन पुरा तात अश्वेष्वधिकृतः पुरा ⁠।</div>
<div class="class_54">विराटनगरे छन्नश्चरिष्यामि महीपते ⁠।⁠।⁠ ६ ⁠।⁠।</div>
<div class="class_55">विराटनगरमें जो लोग मुझसे पूछेंगे, उन्हें मैं इस प्रकार उत्तर दूँगा—‘तात! पहले पाण्डुनन्दन राजा युधिष्ठिरने मुझे अश्वोंका अध्यक्ष बनाकर रख रखा था।’ महीपते! मैं जिस प्रकार वहाँ विहार करूँगा, वह सब मैंने आपको बता दिया। राजा विराटके नगरमें अपनेको छिपाये रखकर ही मैं सर्वत्र विचरूँगा ⁠।⁠।⁠ ५-६ ⁠।⁠।</div>
<div class="class_59">युधिष्ठिर उवाच</div>
<div class="class_54">सहदेव कथं तस्य समीपे विहरिष्यसि ⁠।</div>
<div class="class_54">किं वा त्वं कर्म कुर्वाणः प्रच्छन्नो विहरिष्यसि ⁠।⁠।⁠ ७ ⁠।⁠।</div>
<div class="class_55"><span class="class_60">युधिष्ठिरने सहदेवसे पूछा—</span>भैया सहदेव! तुम राजा विराटके समीप कैसे जाओगे उनके यहाँ क्या काम करते हुए गुप्तरूपसे निवास करोगे? ⁠।⁠।⁠ ७ ⁠।⁠।</div>
<div class="class_59">सहदेव उवाच</div>
<div class="class_54">गोसंख्याता भविष्यामि विराटस्य महीपतेः ⁠।</div>
<div class="class_54">प्रतिषेद्धा च दोग्धा च संख्याने कुशलो गवाम् ⁠।⁠।⁠ ८ ⁠।⁠।</div>
<div class="class_55"><span class="class_60">सहदेवने कहा—</span>महाराज! मैं राजा विराटके यहाँ गौओंकी गिनती—जाँच-पड़ताल करनेवाला गो-शालाध्यक्ष होकर रहूँगा। मैं गौओंको नियन्त्रणमें रखने और दुहनेका काम अच्छी तरह जानता हूँ। उन्हें गिनने और उनकी परख-पहचानके काममें भी कुशल हूँ ⁠।⁠।⁠ ८ ⁠।⁠।</div>
<div class="class_54">तन्तिपाल इति ख्यातो नाम्नाहं विदितस्त्वथ ⁠।</div>
<div class="class_54">निपुणं च चरिष्यामि व्येतु ते मानसो ज्वरः ⁠।⁠।⁠ ९ ⁠।⁠।</div>
<div class="class_55">मैं वहाँ तन्तिपाल नामसे प्रसिद्ध होऊँगा। इसी नामसे मुझे सब लोग जानेंगे। मैं बड़ी चतुराईसे अपनेको छिपाये रखकर वहाँ सब ओर विचरूँगा; अतः मेरे विषयमें आपकी मानसिक चिन्ता दूर हो जानी चाहिये ⁠।⁠।⁠ ९ ⁠।⁠।</div>
<div class="class_54">(अरोगा बहुलाः पुष्टाः क्षीरवत्यो बहुप्रजाः ⁠।</div>
<div class="class_54">निष्पन्नसत्त्वाः सुभृता व्यपेतज्वरकिल्बिषाः ⁠।⁠।</div>
<div class="class_54">नष्टचोरभया नित्यं व्याधिव्याघ्रविवर्जिताः ⁠।</div>
<div class="class_54">गावश्च सुसुखा राजन् निरुद्विग्ना निरामयाः ⁠।⁠।</div>
<div class="class_54">भविष्यन्ति मया गुप्ता विराटपशवो नृप ⁠।⁠।)</div>
<div class="class_55">राजन्! मेरे द्वारा रक्षित होकर राजा विराटके पशु तथा गौएँ नीरोग, संख्यामें अधिक, हृष्ट-पुष्ट, अधिक दूध देनेवाली, बहुत संतानोंवाली, सत्त्वयुक्त, अच्छी तरह सम्हाल होनेसे रोगरूप पापसे रहित, चोरोंके भयसे मुक्त तथा सदा व्याधि एवं बाघ आदिके भयसे रक्षित होंगी। महाराज! वे उद्वेगरहित, सुखी और निरामय तो होंगी ही।</div>
<div class="class_54">अहं हि सततं गोषु भवता प्रहितः पुरा ⁠।</div>
<div class="class_54">तत्र मे कौशलं सर्वमवबुद्धं विशाम्पते ⁠।⁠।⁠ १० ⁠।⁠।</div>
<div class="class_55">भूपाल! पहले आपने मुझे सदा गौओंकी देखभालके कार्यमें नियुक्त किया है। इस कार्यमें मैं कितना दक्ष हूँ, यह सब आपको विदित ही है ⁠।⁠।⁠ १० ⁠।⁠।</div>
<div class="class_54">लक्षणं चरितं चापि गवां यच्चापि मङ्गलम् ⁠।</div>
<div class="class_54">तत् सर्वं मे सुविदितमन्यच्चापि महीपते ⁠।⁠।⁠ ११ ⁠।⁠।</div>
<div class="class_54">वृषभानपि जानामि राजन् पूजितलक्षणान् ⁠।</div>
<div class="class_54">येषां मूत्रमुपाघ्राय अपि वन्ध्या प्रसूयते ⁠।⁠।⁠ १२ ⁠।⁠।</div>
<div class="class_55">महीपते! गौओंके जो लक्षण और चरित्र मंगल-कारक होते हैं, वे सब मुझे भलीभाँति मालूम हैं। उनके विषयमें और भी बहुत-सी बातें मैं जानता हूँ। राजन्! इसके सिवा मैं ऐसे प्रशंसनीय लक्षणोंवाले साँड़ोंको भी जानता हूँ, जिनके मूत्रको सूँघ लेनेमात्रसे वन्ध्या स्त्री भी गर्भवती हो सकती है ⁠।⁠।⁠ ११-१२ ⁠।⁠।</div>
<div class="class_54">सोऽहमेवं चरिष्यामि प्रीतिरत्र हि मे सदा ⁠।</div>
<div class="class_54">न च मां वेत्स्यते कश्चित् तोषयिष्ये च पार्थिवम् ⁠।⁠।⁠ १३ ⁠।⁠।</div>
<div class="class_55">इस प्रकार मैं गौओंकी सेवा करूँगा। इस कार्यमें मुझे सदासे प्रेम रहा है। वहाँ मुझे कोई पहचान नहीं सकेगा। मैं अपने कार्यसे राजा विराटको संतुष्ट कर लूँगा<span id="KWMJr_kvRXeZN9kQiJdcrw52291"></span><a href="part0355_u3.xhtml#KWMJr_kvRXeZN9kQiJdcrw52142" class="class_56">*</a> ⁠।⁠।⁠ १३ ⁠।⁠।</div>
<div class="class_59">युधिष्ठिर उवाच</div>
<div class="class_54">इयं हि नः प्रिया भार्या प्राणेभ्योऽपि गरीयसी ⁠।</div>
<div class="class_54">मातेव परिपाल्या च पूज्या ज्येष्ठेव च स्वसा ⁠।⁠।⁠ १४ ⁠।⁠।</div>
<div class="class_54">केन स्म द्रौपदी कृष्णा कर्मणा विचरिष्यति ⁠।</div>
<div class="class_54">न हि किञ्चिद् विजानाति कर्म कर्तुं यथा स्त्रियः ⁠।⁠।⁠ १५ ⁠।⁠।</div>
<div class="class_55"><span class="class_60">युधिष्ठिर बोले—</span>यह द्रुपदकुमारी कृष्णा हमलोगोंकी प्यारी भार्या है। इसका गौरव हमारे लिये प्राणोंसे भी बढ़कर है। यह माता (पृथ्वी)-की भाँति पालन करनेयोग्य तथा बड़ी बहन (धेनु)-के समान आदरणीय है। यह तो दूसरी स्त्रियोंकी भाँति कोई काम-काज भी नहीं जानती; फिर वहाँ किस कर्मका आश्रय लेकर निवास करेगी? ⁠।⁠।⁠ १४-१५ ⁠।⁠।</div>
<div class="class_54">सुकुमारी च बाला च राजपुत्री यशस्विनी ⁠।</div>
<div class="class_54">पतिव्रता महाभागा कथं नु विचरिष्यति ⁠।⁠।⁠ १६ ⁠।⁠।</div>
<div class="class_55">इसका शरीर अत्यन्त सुकुमार है। इसकी अवस्था नयी है। यह यशस्विनी राजकुमारी परम सौभाग्यवती तथा पतिव्रता है। भला, यह विराटनगरमें किस प्रकार रहेगी? ⁠।⁠।⁠ १६ ⁠।⁠।</div>
<div class="class_54">माल्यगन्धानलङ्कारान् वस्त्राणि विविधानि च ⁠।</div>
<div class="class_54">एतान्येवाभिजानाति यतो जाता हि भामिनी ⁠।⁠।⁠ १७ ⁠।⁠।</div>
<div class="class_55">इस भामिनीने जबसे जन्म लिया है, तबसे अबतक माला, सुगन्धित पदार्थ, भाँति-भाँतिके गहने तथा अनेक प्रकारके वस्त्रोंको ही जाना है। इसने कभी कष्टका अनुभव नहीं किया है ⁠।⁠।⁠ १७ ⁠।⁠।</div>
<div class="class_59">द्रौपद्युवाच</div>
<div class="class_54">सैरन्ध्र्यो रक्षिता लोके भुजिष्याः सन्ति भारत ⁠।</div>
<div class="class_54">नैवमन्याः स्त्रियो यान्ति इति लोकस्य निश्चयः ⁠।⁠।</div>
<div class="class_54">साहं ब्रुवाणा सैरन्ध्री कुशला केशकर्मणि ⁠।⁠।⁠ १८ ⁠।⁠।</div>
<div class="class_54">युधिष्ठिरस्य गेहे वै द्रौपद्याः परिचारिका ⁠।</div>
<div class="class_54">उषितास्मीति वक्ष्यामि पृष्टा राज्ञा च भारत ⁠।⁠।⁠ १९ ⁠।⁠।</div>
<div class="class_55"><span class="class_60">द्रौपदीने कहा—</span>भारत! इस जगत्‌में बहुत-सी ऐसी स्त्रियाँ हैं, जिनका दूसरोंके घरोंमें पालन होता है और जो शिल्पकर्मोंद्वारा जीवननिर्वाह करती हैं। वे अपने सदाचारसे स्वतः सुरक्षित होती हैं। ऐसी स्त्रियोंको सैरन्ध्री कहते हैं। लोगोंको अच्छी तरह मालूम है कि सैरन्ध्रीकी भाँति दूसरी स्त्रियाँ बाहरकी यात्रा नहीं करतीं, [अतः सैरन्ध्रीके वेशमें मुझे कोई पहचान नहीं सकेगा।] इसलिये मैं सैरन्ध्री कहकर अपना परिचय दूँगी। बालोंको सँवारने और वेणी-रचना आदिके कार्योंमें मैं बहुत निपुण हूँ। यदि राजा मुझसे पूछेंगे, तो कह दूँगी कि ‘मैं महाराज युधिष्ठिरके महलमें महारानी द्रौपदीकी परिचारिका बनकर रही हूँ’ ⁠।⁠।⁠ १८-१९ ⁠।⁠।</div>
<div class="class_54">आत्मगुप्ता चरिष्यामि यन्मां त्वं परिपृच्छसि ⁠।⁠।⁠ २० ⁠।⁠।</div>
<div class="class_54">सुदेष्णां प्रत्युपस्थास्ये राजभार्यां यशस्विनीम् ⁠।</div>
<div class="class_54">सा रक्षिष्यति मां प्राप्तां मा भूत् ते दुःखमीदृशम् ⁠।⁠।⁠ २१ ⁠।⁠।</div>
<div class="class_55">मैं अपनी रक्षा स्वयं कर लूँगी। आप जो मुझसे पूछते हैं कि तुम वहाँ क्या करोगी? कैसे रहोगी? उसके उत्तरमें निवेदन है कि मैं यशस्विनी राजपत्नी सुदेष्णाके पास जाऊँगी। मुझे अपने पास आयी हुई जानकर वे रख लेंगी और सब प्रकारसे मेरी रक्षा करेंगी। अतः आपके मनमें इस बातका दुःख नहीं होना चाहिये कि द्रौपदी कैसे सुरक्षित रह सकेगा ⁠।⁠।⁠ २०-२१ ⁠।⁠।</div>
<div class="class_59">युधिष्ठिर उवाच</div>
<div class="class_54">कल्याणं भाषसे कृष्णे कुले जातासि भामिनि ⁠।</div>
<div class="class_54">न पापमभिजानासि साध्वी साधुव्रते स्थिता ⁠।⁠।⁠ २२ ⁠।⁠।</div>
<div class="class_55"><span class="class_60">युधिष्ठिर बोले—</span>कृष्णे! तुमने भली बात कही, इसमें कल्याण ही भरा है। क्यों न हो, तुम ऊँचे कुलमें उत्पन्न जो हुई हो! भामिनि! तुम्हें पापका रंचमात्र भी ज्ञान नहीं है। तुम साध्वी हो और उत्तम व्रतके पालनमें तत्पर रहती हो ⁠।⁠।⁠ २२ ⁠।⁠।</div>
<div class="class_54">यथा न दुर्हृदः पापा भवन्ति सुखिनः पुनः ⁠।</div>
<div class="class_54">कुर्यास्तत् त्वं हि कल्याणि लक्षयेयुर्न ते तथा ⁠।⁠।⁠ २३ ⁠।⁠।</div>
<div class="class_55">कल्याणि! वहाँ ऐसा बर्ताव करना, जिससे वे पापी शत्रु फिर सुखी होनेका अवसर न पा सकें; वे तुम्हें किसी तरह पहचान न सकें ⁠।⁠।⁠ २३ ⁠।⁠।</div>
<div class="class_87">इति श्रीमहाभारते विराटपर्वणि पाण्डवप्रवेशपर्वणि युधिष्ठिरादिमन्त्रणे तृतीयोऽध्यायः ⁠।⁠।⁠ ३ ⁠।⁠।</div>
<div class="class_88">इस प्रकार श्रीमहाभारत विराटपर्वके अन्तर्गत पाण्डवप्रवेशपर्वमें युधिष्ठिर आदिकी परस्पर मन्त्रणाविषयक तीसरा अध्याय पूरा हुआ ⁠।⁠।⁠ ३ ⁠।⁠।</div>
<div class="class_47">(दाक्षिणात्य अधिक पाठके २<img src="image_619.jpg" alt="" class="class_58"/> श्लोक मिलाकर कुल २५<img src="image_619.jpg" alt="" class="class_58"/> श्लोक हैं।)</div>
<div class="class_89"><img src="image_424.jpg" alt="" class="class_189"/></div>
<hr class="class_90"/>
<div id="KWMJr_kvRXeZN9kQiJdcrw52332" class="class_91"><a href="part0354_u4.xhtml#KWMJr_kvRXeZN9kQiJdcrw52269" class="class_36">१</a>. इस प्रसंगमें अर्जुनने अपनेको षण्ढक और बृहन्नला कहा है। षण्ढक शब्दका अर्थ है नपुंसक। अर्जुन इस समय उर्वशीके शापसे नपुंसक हो गये थे। बृहन्नलाका मूल शब्द बृहन्नल है। विद्वानोंने ‘र’ और ‘ल’ को एक-सा माना है; अतः बृहन्नलका अर्थ बृहन्नर अर्थात् श्रेष्ठ या महान् मानव है। भगवान् नारायणके सखा होनेके कारण अर्जुन नरश्रेष्ठ हैं ही।</div>
<div id="KWMJr_kvRXeZN9kQiJdcrw52331" class="class_91"><a href="part0354_u4.xhtml#KWMJr_kvRXeZN9kQiJdcrw52118" class="class_36">२</a>. परिचारिकाका एक अर्थ है सेविका और दूसरा अर्थ है सब ओर विचरण करनेवाली। इस प्रकार अर्जुनने गूढ़ अभिप्राययुक्त परिचारिका शब्दद्वारा अपनेको द्रौपदीका पति सूचित किया है।</div>
<div id="KWMJr_kvRXeZN9kQiJdcrw52189" class="class_91"><a href="part0355_u3.xhtml#KWMJr_kvRXeZN9kQiJdcrw52119" class="class_80">*</a> नकुलने अपना नाम ग्रन्थिक बताया और अपनेको अश्वोंका अधिकारी कहा है। ग्रन्थिकका अर्थ है आयुर्वेद तथा अध्वर्युविद्यासम्बन्धी ग्रन्थोंको जाननेवाला। श्रुतिमें अश्विनीकुमारोंको देवताओंका वैद्य तथा अध्वर्यु कहा गया है। ‘अश्विनौ वै देवाना भिषजावश्विनावध्वर्यू’ ⁠। नकुल अश्विनीकुमारोंके पुत्र हैं; अतः उनका अपनेको ग्रन्थिक कहना उपयुक्त ही है। ‘नास्ति श्वो येषां ते अश्वाः’ जिनके कलतक जीवित रहनेकी आशा न हो, वे अश्व हैं—इस व्युत्पत्तिके अनुसार जीवनकी आशा छोड़कर युद्धमें डटे रहनेवाले वीरोंको अश्व कहते हैं। नकुल उनके अधिकारी अर्थात् वीरोंमें प्रधान हैं। अतः उनका यह परिचय यथार्थ ही है।</div>
<div id="KWMJr_kvRXeZN9kQiJdcrw52142" class="class_91"><a href="part0355_u3.xhtml#KWMJr_kvRXeZN9kQiJdcrw52291" class="class_80">*</a> ‘तस्य वाक्तन्तिर्नामानि दामानि’ इस श्रुतिके अनुसार तन्ति शब्द वाणीका वाचक है। तन्तिपाल कहकर सहदेवने गूढ़रूपसे युधिष्ठिरको यह बताया कि मैं आपकी प्रत्येक आज्ञाका पालन करूँगा। साधारण लोगोंकी दृष्टिमें तन्तिपालका अर्थ है, बैलोंको बाँधनेकी रस्सीको सुरक्षित रखनेवाला। अतः सहदेवने भी अपना परिचय यथार्थ ही दिया।</div>
</body>
</html>
