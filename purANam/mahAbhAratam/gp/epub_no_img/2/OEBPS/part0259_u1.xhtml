<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0259</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51901" class="class_92">त्रिंशदधिकद्विशततमोऽध्यायः</div>
<div class="class_93">कृत्तिकाओंको नक्षत्रमण्डलमें स्थानकी प्राप्ति तथा मनुष्योंको कष्ट देनेवाले विविध ग्रहोंका वर्णन</div>
<div class="class_86">मार्कण्डेय उवाच</div>
<div class="class_54">श्रिया जुष्टं महासेनं देवसेनापतिं कृतम् ⁠।</div>
<div class="class_54">सप्तर्षिपत्न्यः षड् देव्यस्तत्सकाशमथागमन् ⁠।⁠।⁠ १ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! कुमार महासेनको श्रीसम्पन्न और देवताओंका सेनापति हुआ देख सप्तर्षियोंमेंसे छःकी पत्नियाँ उनके पास आयीं ⁠।⁠।⁠ १ ⁠।⁠।</div>
<div class="class_54">ऋषिभिः सम्परित्यक्ता धर्मयुक्ता महाव्रताः ⁠।</div>
<div class="class_54">द्रुतमागम्य चोचुस्ता देवसेनापतिं प्रभुम् ⁠।⁠।⁠ २ ⁠।⁠।</div>
<div class="class_55">वे धर्मपरायणा तथा महान् पातिव्रत्यका पालन करनेवाली थीं, तो भी ऋषियोंने उन्हें त्याग दिया था। अतः उन्होंने देवसेनाके स्वामी भगवान् स्कन्दके पास शीघ्रतापूर्वक आकर कहा— ⁠।⁠।⁠ २ ⁠।⁠।</div>
<div class="class_54">वयं पुत्र परित्यक्ता भर्तृभिर्देवसम्मितैः ⁠।</div>
<div class="class_54">अकारणाद् रुषा तैस्तु पुण्यस्थानात् परिच्युताः ⁠।⁠।⁠ ३ ⁠।⁠।</div>
<div class="class_55">‘बेटा! हमारे देवतुल्य पतियोंने अकारण रुष्ट होकर हमें त्याग दिया है, इसलिये (हम) पुण्यलोकसे च्युत हो गयी हैं ⁠।⁠।⁠ ३ ⁠।⁠।</div>
<div class="class_54">अस्माभिः किल जातस्त्वमिति केनाप्युदाहृतम् ⁠।</div>
<div class="class_54">तत् सत्यमेतत् संश्रुत्य तस्मान्नस्त्रातुमर्हसि ⁠।⁠।⁠ ४ ⁠।⁠।</div>
<div class="class_55">‘उन्हें किसीने यह बता दिया है कि तुम हमारे गर्भसे उत्पन्न हुए हो, (परंतु ऐसी बात नहीं है।) अतः हमारे सत्य कथनको सुनकर तुम इस संकटसे हमारी रक्षा करो ⁠।⁠।⁠ ४ ⁠।⁠।</div>
<div class="class_54">अक्षयश्च भेवत् स्वर्गस्त्वत्प्रसादाद्धि नः प्रभो ⁠।</div>
<div class="class_54">त्वां पुत्रं चाप्यभीप्सामः कृत्वैतदनृणो भव ⁠।⁠।⁠ ५ ⁠।⁠।</div>
<div class="class_55">‘प्रभो! तुम्हारी कृपासे हमें अक्षय स्वर्गकी प्राप्ति हो सकती है। इसके सिवा हम तुम्हें अपना पुत्र भी बनाये रखना चाहती हैं। यह सब कार्य सम्पन्न करके तुम हमसे उऋण हो जाओ’ ⁠।⁠।⁠ ५ ⁠।⁠।</div>
<div class="class_59">स्कन्द उवाच</div>
<div class="class_54">मातरो हि भवत्यो मे सुतो वोऽहमनिन्दिताः ⁠।</div>
<div class="class_54">यद्वापीच्छत तत् सर्वं सम्भविष्यति वस्तथा ⁠।⁠।⁠ ६ ⁠।⁠।</div>
<div class="class_55"><span class="class_60">स्कन्द बोले—</span>वन्दनीय सतियो! आपलोग मेरी माताएँ हैं और मैं आप सबका पुत्र हूँ। इसके सिवा यदि आप लोगोंकी और कोई इच्छा हो तो वह भी पूर्ण हो जायगी ⁠।⁠।⁠ ६ ⁠।⁠।</div>
<div class="class_89"><img src="image_31401.jpg" alt="" class="class_204"/></div>
<div class="class_113">मार्कण्डेय उवाच</div>
<div class="class_54">विवक्षन्तं ततः शक्रं किं कार्यमिति सोऽब्रवीत् ⁠।</div>
<div class="class_54">उक्तः स्कन्देन ब्रूहीति सोऽब्रवीद् वासवस्ततः ⁠।⁠।⁠ ७ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! तदनन्तर इन्द्रको कुछ कहनेके लिये उत्सुक देख स्कन्दने पूछा—‘क्या काम है, कहिये।’ स्कन्दके इस प्रकार आदेश देनेपर इन्द्र बोले— ⁠।⁠।⁠ ७ ⁠।⁠।</div>
<div class="class_54">अभिजित् स्पर्धमाना तु रोहिण्या अनुजा स्वसा ⁠।</div>
<div class="class_54">इच्छन्ती ज्येष्ठतां देवी तपस्तप्तुं वनं गता ⁠।⁠।⁠ ८ ⁠।⁠।</div>
<div class="class_55">‘रोहिणीकी छोटी बहिन अभिजित् देवी स्पर्धाके कारण ज्येष्ठता पानेकी इच्छासे तपस्या करनेके लिये वनमें चली गयी है ⁠।⁠।⁠ ८ ⁠।⁠।</div>
<div class="class_54">तत्र मूढोऽस्मि भद्रं ते नक्षत्रं गगनाच्च्युतम् ⁠।</div>
<div class="class_54">कालं त्विमं परं स्कन्द ब्रह्मणा सह चिन्तय ⁠।⁠।⁠ ९ ⁠।⁠।</div>
<div class="class_55">‘तुम्हारा कल्याण हो, आकाशसे यह एक नक्षत्र च्युत हो गया है; (इसकी पूर्ति कैसे हो?) इस प्रश्नको लेकर मैं किंकर्तव्यविमूढ हो गया हूँ। स्कन्द! तुम ब्रह्माजीके साथ मिलकर इस उत्तम काल (मुहूर्त या नक्षत्र) की पूर्तिके उपायका विचार करो ⁠।⁠।⁠ ९ ⁠।⁠।</div>
<div class="class_54">धनिष्ठादिस्तदा कालो ब्रह्मणा परिकल्पितः ⁠।</div>
<div class="class_54">रोहिणी ह्यभवत् पूर्वमेवं संख्या समाभवत् ⁠।⁠।⁠ १० ⁠।⁠।</div>
<div class="class_55">‘अभिजित्‌का पतन होनेसे ब्रह्माजीने धनिष्ठासे ही (सत्ययुग आदि) कालकी गणनाका क्रम निश्चित किया (क्योंकि वही उस समय युगादि नक्षत्र था)। इसके पूर्व रोहिणीको ही युगादि नक्षत्र माना जाता था (क्योंकि उसीके प्रारम्भकालमें चन्द्रमा, सूर्य तथा गुरुका योग होता था)—इस प्रकार नाक्षत्र मासकी दिन-संख्या उन दिनों सम थी’ ⁠।⁠।⁠ १० ⁠।⁠।</div>
<div class="class_54">एवमुक्ते तु शक्रेण त्रिदिवं कृत्तिका गताः ⁠।</div>
<div class="class_54">नक्षत्रं सप्तशीर्षाभं भाति तद् वह्निदैवतम् ⁠।⁠।⁠ ११ ⁠।⁠।</div>
<div class="class_55">इन्द्रके उपर्युक्त प्रस्ताव करनेपर उनका आशय समझकर छहों कृत्तिकाएँ अभिजित्‌के स्थानकी पूर्ति करनेके लिये आकाशमें चली गयीं। वह अग्निदेवता-सम्बन्धी कृत्तिका नक्षत्र सात सिरोंकी आकृतिमें प्रकाशित हो रहा है ⁠।⁠।⁠ ११ ⁠।⁠।</div>
<div class="class_54">विनता चाब्रवीत् स्कन्दं मम त्वं पिण्डदः सुतः ⁠।</div>
<div class="class_54">इच्छामि नित्यमेवाहं त्वया पुत्र सहासितुम् ⁠।⁠।⁠ १२ ⁠।⁠।</div>
<div class="class_55">गरुड़जातीय विनताने स्कन्दसे कहा—‘बेटा! तुम मेरे पिण्डदाता पुत्र हो। मैं सदा तुम्हारे साथ रहना चाहती हूँ’ ⁠।⁠।⁠ १२ ⁠।⁠।</div>
<div class="class_59">स्कन्द उवाच</div>
<div class="class_54">एवमस्तु नमस्तेऽस्तु पुत्रस्नेहात् प्रशाधि माम् ⁠।</div>
<div class="class_54">स्नुषया पूज्यमाना वै देवि वत्स्यसि नित्यदा ⁠।⁠।⁠ १३ ⁠।⁠।</div>
<div class="class_55"><span class="class_60">स्कन्दने कहा—</span>एवमस्तु (ऐसा ही हो), मा! तुम्हें नमस्कार है। तुम मेरे ऊपर पुत्रोचित स्नेह रखकर कर्तव्यका आदेश देती रहो। देवि! तुम यहाँ सदा अपनी पुत्रवधू देवसेनाद्वारा सम्मानित होकर रहोगी ⁠।⁠।⁠ १३ ⁠।⁠।</div>
<div class="class_59">मार्कण्डेय उवाच</div>
<div class="class_54">अथ मातृगणः सर्वः स्कन्दं वचनमब्रवीत् ⁠।</div>
<div class="class_54">वयं सर्वस्य लोकस्य मातरः कविभिः स्तुताः ⁠।</div>
<div class="class_54">इच्छामो मातरस्तुभ्यं भवितुं पूजयस्व नः ⁠।⁠।⁠ १४ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! तदनन्तर समस्त मातृगणोंने आकर स्कन्दसे कहा—‘बेटा! विद्वानोंने हमें सम्पूर्ण लोकोंकी माताएँ कहकर हमारी स्तुति की है। अब हम तुम्हारी माता होना चाहती हैं। तुम मातृभावसे हमारा पूजन करो’ ⁠।⁠।⁠ १४ ⁠।⁠।</div>
<div class="class_59">स्कन्द उवाच</div>
<div class="class_54">मातरो हि भवत्यो मे भवतीनामहं सुतः ⁠।</div>
<div class="class_54">उच्यतां यन्मया कार्यं भवतीनामथेप्सितम् ⁠।⁠।⁠ १५ ⁠।⁠।</div>
<div class="class_55"><span class="class_60">स्कन्दने कहा—</span>आप मेरी माताएँ हैं। मैं आपलोगोंका पुत्र हूँ। मुझसे सिद्ध होनेयोग्य जो आपका अभीष्ट कार्य हो, उसे बताइये ⁠।⁠।⁠ १५ ⁠।⁠।</div>
<div class="class_59">मातर ऊचुः</div>
<div class="class_54">यास्तु ता मातरः पूर्वं लोकस्यास्य प्रकल्पिताः ⁠।</div>
<div class="class_54">अस्माकं तु भवेत् स्थानं तासां चैव न तद् भवेत् ⁠।⁠।⁠ १६ ⁠।⁠।</div>
<div class="class_55"><span class="class_60">माताओंने कहा—</span>(ब्राह्मी, माहेश्वरी आदि) सुप्रसिद्ध लोकमाताएँ जो पहलेसे इस सम्पूर्ण जगत्‌की माताओंके स्थानपर प्रतिष्ठित हों, (वे अपना पद छोड़ दें।) उनके उस स्थानपर अब हमारा अधिकार हो जाय। उनका उसपर कोई अधिकार न रहे ⁠।⁠।⁠ १६ ⁠।⁠।</div>
<div class="class_54">भवेम पूज्या लोकस्य न ताः पूज्याः सुरर्षभ ⁠।</div>
<div class="class_54">प्रजाऽस्माकं हृतास्ताभिस्त्वत्कृते ताः प्रयच्छ नः ⁠।⁠।⁠ १७ ⁠।⁠।</div>
<div class="class_55">सुरश्रेष्ठ! हम सम्पूर्ण जगत्‌की पूजनीया हों। जो पहले मातृकाएँ थीं, उनकी अब पूजा न हो। उन्होंने तुम्हारे लिये हमपर मिथ्या अपवाद लगाकर हमारे पतियोंको कुपित करके हमारे संतानसुखको छीन लिया है। अतः तुम हमें संतान प्रदान करो (हमारे पतियोंको अनुकूल करके हमें संतान-सुखकी प्राप्ति कराओ) ⁠।⁠।⁠ १७ ⁠।⁠।</div>
<div class="class_59">स्कन्द उवाच</div>
<div class="class_54">वृत्ताः प्रजा न ताः शक्या भवतीभिर्निषेवितुम् ⁠।</div>
<div class="class_54">अन्यां वः कां प्रयच्छामि प्रजां यां मनसेच्छथ ⁠।⁠।⁠ १८ ⁠।⁠।</div>
<div class="class_55"><span class="class_60">स्कन्द बोले—</span>माताओ! जिन प्रजाओंकी उत्पत्तिका अवसर बीत गया, उन्हें आपलोग अब नहीं पा सकतीं। यदि दूसरी कोई प्रजा पानेकी आपके मनमें इच्छा हो तो कहिये, मैं उसे प्रदान करूँगा ⁠।⁠।⁠ १८ ⁠।⁠।</div>
<div class="class_59">मातर ऊचुः</div>
<div class="class_54">इच्छाम तासां मातॄणां प्रजा भोक्तुं प्रयच्छ नः ⁠।</div>
<div class="class_54">त्वया सह पृथग्भूता ये च तासामथेश्वराः ⁠।⁠।⁠ १९ ⁠।⁠।</div>
<div class="class_55"><span class="class_60">माताओंने कहा—</span>यदि ऐसी बात है, तो हमें इन लोकमाताओंकी संतानें सौंप दो। हम उन्हें खाना चाहती हैं। तुमसे पृथक् जो उन संतानोंके पिता आदि अभिभावक हैं, उन्हें भी हम खाना चाहती हैं ⁠।⁠।⁠ १९ ⁠।⁠।</div>
<div class="class_59">स्कन्द उवाच</div>
<div class="class_54">प्रजा वो दद्मि कष्टं तु भवतीभिरुदाहृतम् ⁠।</div>
<div class="class_54">परिरक्षत भद्रं वः प्रजाः साधु नमस्कृताः ⁠।⁠।⁠ २० ⁠।⁠।</div>
<div class="class_55"><span class="class_60">स्कन्द बोले—</span>देवियो! आपलोगोंने यह दुःखकी बात कही है, तो भी मैं आपको पहलेकी मातृकाओंकी संतानको अर्पित कर देता हूँ; परंतु आपलोग उन सबकी रक्षा करें; इसीसे आपका भला होगा। मैं आपको सादर नमस्कार करता हूँ ⁠।⁠।⁠ २० ⁠।⁠।</div>
<div class="class_59">मातर ऊचुः</div>
<div class="class_54">परिरक्षाम भद्रं ते प्रजाः स्कन्द यथेच्छसि ⁠।</div>
<div class="class_54">त्वया नो रोचते स्कन्द सहवासश्चिरं प्रभो ⁠।⁠।⁠ २१ ⁠।⁠।</div>
<div class="class_55"><span class="class_60">माताओंने कहा—</span>स्कन्द! जैसी तुम्हारी इच्छा है, उसके अनुसार हम उन संतानोंकी रक्षा अवश्य करेंगी। शक्तिशाली कुमार! हमें दीर्घकालतक तुम्हारे साथ रहनेकी इच्छा है ⁠।⁠।⁠ २१ ⁠।⁠।</div>
<div class="class_59">स्कन्द उवाच</div>
<div class="class_54">यावत् षोडश वर्षाणि भवन्ति तरुणाः प्रजाः ⁠।</div>
<div class="class_54">प्रबाधत मनुष्याणां तावद्रूपैः पृथग्विधैः ⁠।⁠।⁠ २२ ⁠।⁠।</div>
<div class="class_55"><span class="class_60">स्कन्द बोले—</span>संसारके मनुष्य जबतक सोलह वर्षके तरुण न हो जायँ, तबतक आप मानव-प्रजाको पृथक्-पृथक् उतने ही रूप धारण करके संताप दे सकती हैं ⁠।⁠।⁠ २२ ⁠।⁠।</div>
<div class="class_54">अहं च वः प्रदास्यामि रौद्रमात्मानमव्ययम् ⁠।</div>
<div class="class_54">परमं तेन सहिताः सुखं वत्स्यथ पूजिताः ⁠।⁠।⁠ २३ ⁠।⁠।</div>
<div class="class_55">मैं आपलोगोंको एक भयंकर एवं अविनाशी पुरुष प्रदान करूँगा, जो मेरा अभिन्न स्वरूप होगा। उसके साथ सम्मानपूर्वक रहकर आपलोग परम सुखकी भागिनी होंगी ⁠।⁠।⁠ २३ ⁠।⁠।</div>
<div class="class_59">मार्कण्डेय उवाच</div>
<div class="class_54">ततः शरीरात् स्कन्दस्य पुरुषः पावकप्रभः ⁠।</div>
<div class="class_54">भोक्तुं प्रजाः स मर्त्यानां निष्पपात महाप्रभः ⁠।⁠।⁠ २४ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! तदनन्तर स्कन्दके शरीरसे अग्निके समान तेजस्वी तथा परम कान्तिमान् एक पुरुष प्रकट हुआ, जो समस्त मानव-प्रजाको खा जानेकी इच्छा रखता था ⁠।⁠।⁠ २४ ⁠।⁠।</div>
<div class="class_54">अपतत् सहसा भूमौ विसंज्ञोऽथ क्षुधार्दितः ⁠।</div>
<div class="class_54">स्कन्देन सोऽभ्यनुज्ञातो रौद्ररूपोऽभवद् ग्रहः ⁠।⁠।⁠ २५ ⁠।⁠।</div>
<div class="class_55">वह पैदा होते ही भूखसे पीडित हो सहसा अचेत होकर पृथ्वीपर गिर पड़ा। फिर स्कन्दकी आज्ञासे वह भयंकर रूपधारी ग्रह हो गया ⁠।⁠।⁠ २५ ⁠।⁠।</div>
<div class="class_54">स्कन्दापस्मारमित्याहुर्ग्रहं तं द्विजसत्तमाः ⁠।</div>
<div class="class_54">विनता तु महारौद्रा कथ्यते शकुनिग्रहः ⁠।⁠।⁠ २६ ⁠।⁠।</div>
<div class="class_55">श्रेष्ठ द्विज! इस ग्रहको ‘स्कन्दापस्मार’ कहते हैं। इसी प्रकार अत्यन्त रौद्र रूप धारण करनेवाली विनताको ‘शकुनि ग्रह’ बताया जाता है ⁠।⁠।⁠ २६ ⁠।⁠।</div>
<div class="class_54">पूतनां राक्षसीं प्राहुस्तं विद्यात् पूतनाग्रहम् ⁠।</div>
<div class="class_54">कष्टा दारुणरूपेण घोररूपा निशाचरी ⁠।⁠।⁠ २७ ⁠।⁠।</div>
<div class="class_55">पूतनाको राक्षसी बताया गया है, उसे ‘पूतनाग्रह’ समझना चाहिये। वह भयंकर रूप धारण करनेवाली निशाचरी बड़ी क्रूरताके साथ बालकोंको कष्ट पहुँचाती है ⁠।⁠।⁠ २७ ⁠।⁠।</div>
<div class="class_54">पिशाची दारुणाकारा कथ्यते शीतपूतना ⁠।</div>
<div class="class_54">गर्भान् सा मानुषीणां तु हरते घोरदर्शना ⁠।⁠।⁠ २८ ⁠।⁠।</div>
<div class="class_55">इसके सिवा भयानक आकारवाली एक पिशाची है, जिसे ‘शीतपूतना’ कहते हैं, वह देखनेमें बड़ी डरावनी है। वह मानवी स्त्रियोंका गर्भ हर ले जाती है ⁠।⁠।⁠ २८ ⁠।⁠।</div>
<div class="class_54">अदितिं रेवतीं प्राहुर्ग्रहस्तस्यास्तु रैवतः ⁠।</div>
<div class="class_54">सोऽपि बालान् महाघोरो बाधते वै महाग्रहः ⁠।⁠।⁠ २९ ⁠।⁠।</div>
<div class="class_55">लोग अदिति देवीको रेवती कहते हैं। रेवतीके ग्रहका नाम रैवत है। वह महाभयंकर महान् ग्रह भी बालकोंको बड़ा कष्ट देता है ⁠।⁠।⁠ २९ ⁠।⁠।</div>
<div class="class_54">दैत्यानां या दितिर्माता तामाहुर्मुखमण्डिकाम् ⁠।</div>
<div class="class_54">अत्यर्थं शिशुमांसेन सम्प्रहृष्टा दुरासदा ⁠।⁠।⁠ ३० ⁠।⁠।</div>
<div class="class_55">दैत्योंकी माता जो दिति है, उसे ‘मुखमण्डिका’ कहते हैं। वह छोटे बच्चोंके मांससे अधिक प्रसन्न होती है। उसे पराजित करना अत्यन्त कठिन है ⁠।⁠।⁠ ३० ⁠।⁠।</div>
<div class="class_54">कुमाराश्च कुमार्यश्च ये प्रोक्ताः स्कन्दसम्भवाः ⁠।</div>
<div class="class_54">तेऽपि गर्भभुजः सर्वे कौरव्य सुमहाग्रहाः ⁠।⁠।⁠ ३१ ⁠।⁠।</div>
<div class="class_55">कुरुनन्दन! स्कन्दके शरीरसे उत्पन्न हुए जिन कुमार एवं कुमारियोंका वर्णन किया गया है, वे सभी गर्भस्थ बालकोंका भक्षण करनेवाले महान् ग्रह हैं ⁠।⁠।⁠ ३१ ⁠।⁠।</div>
<div class="class_54">तासामेव तु पत्नीनां पतयस्ते प्रकीर्तिताः ⁠।</div>
<div class="class_54">आजायमानान् गृह्णन्ति बालकान् रौद्रकर्मिणः ⁠।⁠।⁠ ३२ ⁠।⁠।</div>
<div class="class_55">वे कुमार उन्हीं पत्नीस्वरूपा कुमारियोंके पति कहे गये हैं। उनके कर्म बड़े भयंकर हैं। वे जन्म लेनेके पहले ही बच्चोंको पकड़ ले जाते हैं ⁠।⁠।⁠ ३२ ⁠।⁠।</div>
<div class="class_54">गवां माता तु या प्राज्ञैः कथ्यते सुरभिर्नृप ⁠।</div>
<div class="class_54">शकुनिस्तामथारुह्य सह भुङ्क्ते शिशून् भुवि ⁠।⁠।⁠ ३३ ⁠।⁠।</div>
<div class="class_55">राजन्! विद्वान् पुरुष जिसे गोमाता सुरभि कहते हैं, उसीपर आरूढ़ होकर शकुनिग्रह—विनता अन्य ग्रहोंके साथ भूमण्डलके बालकोंका भक्षण करती है ⁠।⁠।⁠ ३३ ⁠।⁠।</div>
<div class="class_54">सरमा नाम या माता शुनां देवी जनाधिप ⁠।</div>
<div class="class_54">सापि गर्भान् समादत्ते मानुषीणां सदैव हि ⁠।⁠।⁠ ३४ ⁠।⁠।</div>
<div class="class_55">नरेश्वर! कुत्तोंकी माता जो देवजातीय सरमा है, वह भी सदैव मानवीय स्त्रियोंके गर्भस्थ बालकोंका अपहरण करती रहती है ⁠।⁠।⁠ ३४ ⁠।⁠।</div>
<div class="class_54">पादपानां च या माता करञ्जनिलया हि सा ⁠।</div>
<div class="class_54">वरदा सा हि सौम्या च नित्यं भूतानुकम्पिनी ⁠।⁠।⁠ ३५ ⁠।⁠।</div>
<div class="class_55">जो वृक्षोंकी माता है, वह करंजवृक्षपर निवास किया करती है। वह वर देनेवाली तथा सौम्य है और सदा समस्त प्राणियोंपर कृपा करती है ⁠।⁠।⁠ ३५ ⁠।⁠।</div>
<div class="class_54">करञ्जे तां नमस्यन्ति तस्मात् पुत्रार्थिनो नराः ⁠।</div>
<div class="class_54">इमे त्वष्टादशान्ये वै ग्रहा मांसमधुप्रियाः ⁠।⁠।⁠ ३६ ⁠।⁠।</div>
<div class="class_54">द्विपञ्चरात्रं तिष्ठन्ति सततं सूतिकागृहे ⁠।</div>
<div class="class_54">कद्रूः सूक्ष्मवपुर्भूत्वा गर्भिणीं प्रविशत्यथ ⁠।⁠।⁠ ३७ ⁠।⁠।</div>
<div class="class_54">भुङ्क्ते सा तत्र तं गर्भं सा तु नागं प्रसूयते ⁠।</div>
<div class="class_55">इसीलिये पुत्रार्थी मनुष्य करंजवृक्षपर रहनेवाली उस देवीको नमस्कार करते हैं। ये तथा दूसरे अठारह ग्रह मांस और मधुके प्रेमी हैं और दस राततक सूतिका-गृहमें निरन्तर टिके रहते हैं। कद्रू सूक्ष्म शरीर धारण करके गर्भिणी स्त्रीके शरीरके भीतर प्रवेश कर जाती है और वहाँ उस गर्भको खा जाती है। इससे वह गर्भिणी स्त्री सर्प पैदा करती है ⁠।⁠।⁠ ३६-३७<img src="image_619.jpg" alt="" class="class_58"/> ⁠।⁠।</div>
<div class="class_54">गन्धर्वाणां तु या माता सा गर्भं गृह्य गच्छति ⁠।⁠।⁠ ३८ ⁠।⁠।</div>
<div class="class_54">ततो विलीनगर्भा सा मानुषी भुवि दृश्यते ⁠।</div>
<div class="class_55">जो गन्धर्वोंकी माता है, वह गर्भिणी स्त्रीके गर्भको लेकर चल देती है, जिससे उस मानवी स्त्रीका गर्भ विलीन हुआ देखा जाता है ⁠।⁠।⁠ ३८<img src="image_619.jpg" alt="" class="class_58"/> ⁠।⁠।</div>
<div class="class_54">या जनित्री त्वप्सरसां गर्भमास्ते प्रगृह्य सा ⁠।⁠।⁠ ३९ ⁠।⁠।</div>
<div class="class_54">उपनष्टं ततो गर्भं कथयन्ति मनीषिणः ⁠।</div>
<div class="class_55">जो अप्सराओंकी माता है, वह भी गर्भको पकड़ लेती है, जिससे बुद्धिमान् मनुष्य कहते हैं कि अमुक स्त्रीका गर्भ नष्ट हो गया ⁠।⁠।⁠ ३९<img src="image_619.jpg" alt="" class="class_58"/> ⁠।⁠।</div>
<div class="class_54">लोहितस्योदधेः कन्या धात्री स्कन्दस्य सा स्मृता ⁠।⁠।⁠ ४० ⁠।⁠।</div>
<div class="class_54">लोहितायनिरित्येवं कदम्बे सा हि पूज्यते ⁠।</div>
<div class="class_55">लालसागरकी कन्याका नाम लोहितायनि है, जिसे स्कन्दकी धाय बताया गया है। उसकी कदम्बवृक्षोंमें पूजा की जाती है ⁠।⁠।⁠ ४०<img src="image_619.jpg" alt="" class="class_58"/> ⁠।⁠।</div>
<div class="class_54">पुरुषेषु यथा रुद्रस्तथाऽऽर्या प्रमदास्वपि ⁠।⁠।⁠ ४१ ⁠।⁠।</div>
<div class="class_54">आर्या माता कुमारस्य पृथक् कामार्थमिज्यते ⁠।</div>
<div class="class_54">एवमेते कुमाराणां मया प्रोक्ता महाग्रहाः ⁠।⁠।⁠ ४२ ⁠।⁠।</div>
<div class="class_54">यावत् षोडश वर्षाणि शिशूनां ह्यशिवास्ततः ⁠।</div>
<div class="class_55">जैसे पुरुषोंमें भगवान् रुद्र श्रेष्ठ हैं, उसी प्रकार स्त्रियोंमें आर्या उत्तम मानी गयी हैं। आर्या कुमार कार्तिकेयकी जननी हैं। लोग अपने अभीष्टकी सिद्धिके लिये उनका उपर्युक्त ग्रहोंसे पृथक् पूजन करते हैं। इस प्रकार मैंने ये कुमारसम्बन्धी महान् ग्रह बताये हैं। जबतक सोलह वर्षकी अवस्था न हो जाय, तबतक ये बालकोंका अमंगल करनेवाले होते हैं ⁠।⁠।⁠ ४१-४२<img src="image_619.jpg" alt="" class="class_58"/> ⁠।⁠।</div>
<div class="class_54">ये च मातृगणाः प्रोक्ताः पुरुषाश्चैव ये ग्रहाः ⁠।⁠।⁠ ४३ ⁠।⁠।</div>
<div class="class_54">सर्वे स्कन्दग्रहा नाम ज्ञेया नित्यं शरीरिभिः ⁠।</div>
<div class="class_55">जो मातृगण और पुरुषग्रह बताये गये हैं, इन सबको समस्त देहधारी मनुष्य सदा ‘स्कन्दग्रह’ के नामसे जाने<span id="KWMJr_kvRXeZN9kQiJdcrw52084"></span><a href="part0259_u1.xhtml#KWMJr_kvRXeZN9kQiJdcrw52340" class="class_56">*</a> ⁠।⁠।⁠ ४३<img src="image_619.jpg" alt="" class="class_58"/> ⁠।⁠।</div>
<div class="class_54">तेषां प्रशमनं कार्यं स्नानं धूपमथाञ्जनम् ⁠।</div>
<div class="class_54">बलिकर्मोपहाराश्च स्कन्दस्येज्याविशेषतः ⁠।⁠।⁠ ४४ ⁠।⁠।</div>
<div class="class_55">स्नान, धूप, अञ्जन, बलिकर्म, उपहार अर्पण तथा स्कन्ददेवकी विशेष पूजा करके इन स्कन्दग्रहोंकी शान्ति करनी चाहिये ⁠।⁠।⁠ ४४ ⁠।⁠।</div>
<div class="class_54">एवमभ्यर्चिताः सर्वे प्रयच्छन्ति शुभं नृणाम् ⁠।</div>
<div class="class_54">आयुर्वीर्यं च राजेन्द्र सम्यक्पूजानमस्कृताः ⁠।⁠।⁠ ४५ ⁠।⁠।</div>
<div class="class_55">राजेन्द्र! इस प्रकार पूजित तथा विधिवत् पूजनद्वारा अभिवन्दित होनेपर वे सभी ग्रह मनुष्योंका मंगल करते हैं और उन्हें आयु तथा बल देते हैं ⁠।⁠।⁠ ४५ ⁠।⁠।</div>
<div class="class_54">ऊर्ध्वं तु षोडशाद् वर्षाद्‌ ये भवन्ति ग्रहा नृणाम् ⁠।</div>
<div class="class_54">तानहं सम्प्रवक्ष्यामि नमस्कृत्य महेश्वरम् ⁠।⁠।⁠ ४६ ⁠।⁠।</div>
<div class="class_55">अब मैं भगवान् महेश्वरको नमस्कार करके उन ग्रहोंका परिचय दूँगा, जो सोलह वर्षकी अवस्थाके बाद मनुष्योंके लिये अनिष्टकारक होते हैं ⁠।⁠।⁠ ४६ ⁠।⁠।</div>
<div class="class_54">यः पश्यति नरो देवान् जाग्रद् वा शयितोऽपि वा ⁠।</div>
<div class="class_54">उन्माद्यति स तु क्षिप्रं तं तु देवग्रहं विदुः ⁠।⁠।⁠ ४७ ⁠।⁠।</div>
<div class="class_55">जो मनुष्य जागते या सोतेमें देवताओंको देखता और तुरंत पागल हो जाता है, उस कष्ट देनेवाले ग्रहको ‘देवग्रह’ कहते हैं ⁠।⁠।⁠ ४७ ⁠।⁠।</div>
<div class="class_54">आसीनश्च शयानश्च यः पश्यति नरः पितॄन् ⁠।</div>
<div class="class_54">उन्माद्यति स तु क्षिप्रं स ज्ञेयस्तु पितृग्रहः ⁠।⁠।⁠ ४८ ⁠।⁠।</div>
<div class="class_55">जो मनुष्य बैठे-बैठे या सोते समय पितरोंको देखता और शीघ्र पागल हो जाता है, उस बाधा देनेवाले ग्रहको ‘पितृग्रह’ जानना चाहिये ⁠।⁠।⁠ ४८ ⁠।⁠।</div>
<div class="class_54">अवमन्यति यः सिद्धान् क्रुद्धाश्चापि शपन्ति यम् ⁠।</div>
<div class="class_54">उन्माद्यति स तु क्षिप्रं ज्ञेयः सिद्धग्रहस्तु सः ⁠।⁠।⁠ ४९ ⁠।⁠।</div>
<div class="class_55">जो सिद्ध पुरुषोंका अनादर करता है और क्रोधमें आकर वे सिद्ध पुरुष जिसे शाप दे देते हैं, जिसके कारण वह तुरंत पागल हो जाता है, उसे ‘सिद्धग्रह’ की बाधा प्राप्त हुई है, ऐसा समझना चाहिये ⁠।⁠।⁠ ४९ ⁠।⁠।</div>
<div class="class_54">उपाघ्राति च यो गन्धान् रसांश्चापि पृथग्विधान् ⁠।</div>
<div class="class_54">उन्माद्यति स तु क्षिप्रं स ज्ञेयो राक्षसो ग्रहः ⁠।⁠।⁠ ५० ⁠।⁠।</div>
<div class="class_55">जो विभिन्न सुगन्धोंको सूँघता तथा रसोंका आस्वादन करता है एवं तत्काल ही उन्मत्त हो उठता है, उसपर प्रभाव डालनेवाले ग्रहको ‘राक्षसग्रह’ जानना चाहिये ⁠।⁠।</div>
<div class="class_54">गन्धर्वाश्चापि यं दिव्याः संविशन्ति नरं भुवि ⁠।</div>
<div class="class_54">उन्माद्यति स तु क्षिप्रं ग्रहो गान्धर्व एव सः ⁠।⁠।⁠ ५१ ⁠।⁠।</div>
<div class="class_55">भूतलपर जिस मनुष्यमें दिव्य गन्धर्वोंका आवेश होता है, वह भी शीघ्र ही उन्मादग्रस्त हो जाता है। इसे ‘गान्धर्वग्रह’ की ही बाधा समझनी चाहिये ⁠।⁠।⁠ ५१ ⁠।⁠।</div>
<div class="class_54">अधिरोहन्ति यं नित्यं पिशाचाः पुरुषं प्रति ⁠।</div>
<div class="class_54">उन्माद्यति स तु क्षिप्रं ग्रहः पैशाच एव सः ⁠।⁠।⁠ ५२ ⁠।⁠।</div>
<div class="class_55">जिस पुरुषपर सदा पिशाच चढ़े रहते हैं, वह भी शीघ्र पागल हो जाता है। अतः वह ‘पिशाचग्रह’ की ही बाधा है ⁠।⁠।⁠ ५२ ⁠।⁠।</div>
<div class="class_54">आविशन्ति च यं यक्षाः पुरुषं कालपर्यये ⁠।</div>
<div class="class_54">उन्माद्यति स तु क्षिप्रं ज्ञेयो यक्षग्रहस्तु सः ⁠।⁠।⁠ ५३ ⁠।⁠।</div>
<div class="class_55">कालक्रमसे जिस पुरुषमें यक्षोंका आवेश होता है, उसे भी पागल होते देर नहीं लगती। इसे ‘यक्षग्रह’ की बाधा जाननी चाहिये ⁠।⁠।⁠ ५३ ⁠।⁠।</div>
<div class="class_54">यस्य दोषैः प्रकुपितं चित्तं मुह्यति देहिनः ⁠।</div>
<div class="class_54">उन्माद्यति स तु क्षिप्रं साधनं तस्य शास्त्रतः ⁠।⁠।⁠ ५४ ⁠।⁠।</div>
<div class="class_55">जिस देहधारी मनुष्यका चित्त वात, पित्त और कफ नामक दोषोंके कुपित होनेसे अपनी संज्ञा खो बैठता है, वह शीघ्र ही विक्षिप्त हो जाता है। उसकी वैद्यक शास्त्रके अनुसार चिकित्सा करानी चाहिये ⁠।⁠।⁠ ५४ ⁠।⁠।</div>
<div class="class_54">वैक्लव्याच्च भयाच्चैव घोराणां चापि दर्शनात् ⁠।</div>
<div class="class_54">उन्माद्यति स तु क्षिप्रं सान्त्वं तस्य तु साधनम् ⁠।⁠।⁠ ५५ ⁠।⁠।</div>
<div class="class_55">जो घबराहट, भय तथा घोर वस्तुओंके दर्शनसे ही तत्काल पागल हो जाता है, उनके अच्छे होनेका उपाय केवल उसे सान्त्वना देना है ⁠।⁠।⁠ ५५ ⁠।⁠।</div>
<div class="class_54">कश्चित् क्रीडितुकामो वै भोक्तुकामस्तथापरः ⁠।</div>
<div class="class_54">अभिकामस्तथैवान्य इत्येष त्रिविधो ग्रहः ⁠।⁠।⁠ ५६ ⁠।⁠।</div>
<div class="class_55">कोई ग्रह क्रीडा-विनोदकी, कोई भोजनकी और कोई कामोपभोगकी इच्छा रखता है, इस प्रकार ग्रहोंकी प्रकृति तीन प्रकारकी है ⁠।⁠।⁠ ५६ ⁠।⁠।</div>
<div class="class_54">यावत् सप्ततिवर्षाणि भवन्त्येते ग्रहा नृणाम् ⁠।</div>
<div class="class_54">अतः परं देहिनां तु ग्रहतुल्यो भवेज्ज्वरः ⁠।⁠।⁠ ५७ ⁠।⁠।</div>
<div class="class_55">जबतक सत्तर वर्षकी अवस्था पूरी होती है, तबतक ये ग्रह मनुष्योंको सताते हैं। उसके बाद तो सभी देहधारियोंको ज्वर आदि रोग ही ग्रहोंके समान सताने लगते हैं ⁠।⁠।⁠ ५७ ⁠।⁠।</div>
<div class="class_54">अप्रकीर्णेन्द्रियं दान्तं शुचिं नित्यमतन्द्रितम् ⁠।</div>
<div class="class_54">आस्तिकं श्रद्दधानं च वर्जयन्ति सदा ग्रहाः ⁠।⁠।⁠ ५८ ⁠।⁠।</div>
<div class="class_55">जिसने अपनी इन्द्रियोंको सब ओरसे समेट लिया है, जो जितेन्द्रिय, पवित्र, नित्य आलस्यरहित, आस्तिक तथा श्रद्धालु है, उस पुरुषको ग्रह कभी नहीं छेड़ते हैं—उसे दूरसे ही त्याग देते हैं ⁠।⁠।⁠ ५८ ⁠।⁠।</div>
<div class="class_54">इत्येष ते ग्रहोद्देशो मानुषाणां प्रकीर्तितः ⁠।</div>
<div class="class_54">न स्पृशन्ति ग्रहा भक्तान् नरान् देवं महेश्वरम् ⁠।⁠।⁠ ५९ ⁠।⁠।</div>
<div class="class_55">राजन्! इस प्रकार मैंने मनुष्योंको जो ग्रहोंकी बाधा प्राप्त होती है, उसका संक्षेपसे वर्णन किया है। जो भगवान् महेश्वरके भक्त हैं, उन मनुष्योंको भी ये ग्रह नहीं छूते हैं ⁠।⁠।⁠ ५९ ⁠।⁠।</div>
<div class="class_87">इति श्रीमहाभारते वनपर्वणि मार्कण्डेयसमास्यापर्वणि आङ्गिरसे मनुष्यग्रहकथने त्रिंशदधिकद्विशततमोऽध्यायः ⁠।⁠।⁠ २३० ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें आंगिरसोपाख्यानके प्रसंगमें मनुष्योंको कष्ट देनेवाले ग्रहोंके वर्णनसे सम्बन्ध रखनेवाला दो सौ तीसवाँ अध्याय पूरा हुआ ⁠।⁠।⁠ २३० ⁠।⁠।</div>
<div class="class_89"><img src="image_424.jpg" alt="" class="class_189"/></div>
<hr class="class_90"/>
<div id="KWMJr_kvRXeZN9kQiJdcrw52340" class="class_91"><a href="part0259_u1.xhtml#KWMJr_kvRXeZN9kQiJdcrw52084" class="class_80">*</a> मनुष्योंको कष्ट देनेवाले ये तामस स्कन्दग्रह भगवान् रुद्रके भूत-प्रेतादि गणोंकी भाँति कुमार स्कन्दके शरीरसे उत्पन्न तमोमय कुमारके साथी माने जाते हैं। इन ग्रहोंसे रक्षा पानेके लिये भगवान् महेश्वरकी भक्ति करनी चाहिये। भय दिखाकर भी भगवान्‌की भक्ति करानेमें हेतुभूत होनेके कारण इन ग्रहोंका वर्णन यहाँ किया गया है। भगवान्‌के भक्तोंको ये ग्रह छू भी नहीं सकते। तमोगुणी प्रजापर ही सब तामस ग्रहोंका बल काम करता है। और वही इनकी पूजा-अर्चना किया करते हैं।</div>
</body>
</html>
