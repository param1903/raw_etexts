<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0141</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51785" class="class_92">एकोनविंशत्यधिकशततमोऽध्यायः</div>
<div class="class_93">प्रभासतीर्थमें बलरामजीके पाण्डवोंके प्रति सहानुभूतिसूचक दुःखपूर्ण उद्गार</div>
<div class="class_86">जनमेजय उवाच</div>
<div class="class_54">प्रभासतीर्थमासाद्य पाण्डवा वृष्णयस्तथा ⁠।</div>
<div class="class_54">किमकुर्वन् कथाश्चैषां कास्तत्रासंस्तपोधन ⁠।⁠।⁠ १ ⁠।⁠।</div>
<div class="class_54">ते हि सर्वे महात्मानः सर्वशास्त्रविशारदाः ⁠।</div>
<div class="class_54">वृष्णयः पाण्डवाश्चैव सुहृदश्च परस्परम् ⁠।⁠।⁠ २ ⁠।⁠।</div>
<div class="class_55"><span class="class_60">जनमेजयने पूछा—</span>तपोधन! प्रभासतीर्थमें पहुँचकर पाण्डवों तथा वृष्णिवंशियोंने क्या किया? वहाँ उनमें कैसी बातचीत हुई? वे सब महात्मा यादव और पाण्डव सम्पूर्ण शास्त्रोंके विद्वान् और एक-दूसरेका हित चाहनेवाले थे, (अतः उनमें क्या बात हुई? यह मैं जानना चाहता हूँ) ⁠।⁠।⁠ १-२ ⁠।⁠।</div>
<div class="class_59">वैशम्पायन उवाच</div>
<div class="class_54">प्रभासतीर्थं सम्प्राप्य पुण्यं तीर्थं महोदधेः ⁠।</div>
<div class="class_54">वृष्णयः पाण्डवान् वीराः परिवार्योपतस्थिरे ⁠।⁠।⁠ ३ ⁠।⁠।</div>
<div class="class_55"><span class="class_60">वैशम्पायनजीने कहा—</span>राजन्! प्रभासक्षेत्र समुद्र-तटवर्ती एक पुण्यमय तीर्थ है। वहाँ जाकर वृष्णिवंशी वीर पाण्डवोंको चारों ओरसे घेरकर बैठ गये ⁠।⁠।⁠ ३ ⁠।⁠।</div>
<div class="class_54">ततो गोक्षीरकुन्देन्दुमृणालरजतप्रभः ⁠।</div>
<div class="class_54">वनमाली हली रामो बभाषे पुष्करेक्षणम् ⁠।⁠।⁠ ४ ⁠।⁠।</div>
<div class="class_55">तदनन्तर गोदुग्ध, कुन्दकुसुम, चन्द्रमा, मृणाल (कमलनाल) तथा चाँदीकी-सी कान्तिवाले वनमाला-विभूषित हलधर बलरामने कमलनयन भगवान् श्रीकृष्णसे कहा ⁠।⁠।⁠ ४ ⁠।⁠।</div>
<div class="class_59">बलदेव उवाच</div>
<div class="class_54">न कृष्ण धर्मश्चरितो भवाय</div>
<div class="class_57">जन्तोरधर्मश्च पराभवाय ⁠।</div>
<div class="class_54">युधिष्ठिरो यत्र जटी महात्मा</div>
<div class="class_57">वनाश्रयः क्लिश्यति चीरवासाः ⁠।⁠।⁠ ५ ⁠।⁠।</div>
<div class="class_55"><span class="class_60">बलदेवजी बोले—</span>श्रीकृष्ण! जान पड़ता है आचरणमें लाया हुआ धर्म भी प्राणियोंके अभ्युदयका कारण नहीं होता; और उनका किया हुआ अधर्म भी पराजयकी प्राप्ति करानेवाला नहीं होता, क्योंकि महात्मा युधिष्ठिरको (जो सदा धर्मका ही पालन करते हैं) जटाधारी होकर वल्कल वस्त्र पहने वनमें रहते हुए महान् क्लेश भोगना पड़ रहा है ⁠।⁠।⁠ ५ ⁠।⁠।</div>
<div class="class_54">दुर्योधनश्चापि महीं प्रशास्ति</div>
<div class="class_57">न चास्य भूमिर्विवरं ददाति ⁠।</div>
<div class="class_54">धर्मादधर्मश्चरितो वरीया-</div>
<div class="class_57">नितीव मन्येत नरोऽल्पबुद्धिः ⁠।⁠।⁠ ६ ⁠।⁠।</div>
<div class="class_54">दुर्योधने चापि विवर्धमाने</div>
<div class="class_57">युधिष्ठिरे चासुखमात्तराज्ये ⁠।</div>
<div class="class_54">किं त्वत्र कर्तव्यमिति प्रजाभिः</div>
<div class="class_57">शङ्का मिथः संजनिता नराणाम् ⁠।⁠।⁠ ७ ⁠।⁠।</div>
<div class="class_41"><img src="image_16792.jpg" alt="" class="class_116"/></div>
<div class="class_55">उधर, दुर्योधन (अधर्मपरायण होनेपर भी) पृथ्वीका शासन कर रहा है। उसके लिये यह पृथ्वी भी नहीं फटती है। इससे तो मन्द बुद्धिवाले मनुष्य यही समझेंगे कि धर्माचरणकी अपेक्षा अधर्मका आचरण ही श्रेष्ठ है। दुर्योधन निरन्तर उन्नति कर रहा है और युधिष्ठिर छलसे राज्य छिन जानेके कारण दुःख उठा रहे हैं। (युधिष्ठिर और दुर्योधनके दृष्टान्तको सामने रखकर) मनुष्योंमें परस्पर महान् संदेह खड़ा हो गया है। प्रजा यह सोचने लगी है कि हमें क्या करना चाहिये—हमें धर्मका आश्रय लेना चाहिये या अधर्मका? ⁠।⁠।⁠ ६-७ ⁠।⁠।</div>
<div class="class_54">अयं स धर्मप्रभवो नरेन्द्रो</div>
<div class="class_57">धर्मे धृतः सत्यधृतिः प्रदाता ⁠।</div>
<div class="class_54">चलेद्धि राज्याच्च सुखाच्च पार्थो</div>
<div class="class_57">धर्मादपेतस्तु कथं विवर्धेत् ⁠।⁠।⁠ ८ ⁠।⁠।</div>
<div class="class_55">ये राजा युधिष्ठिर साक्षात् धर्मके पुत्र हैं। धर्म ही इनका आधार है। ये सदा सत्यका आश्रय लेते और दान देते रहते हैं। कुन्तीकुमार युधिष्ठिर राज्य और सुख छोड़ सकते हैं, (परंतु धर्मका त्याग नहीं कर सकते) भला, धर्मसे दूर होकर कोई कैसे अभ्युदयका भागी हो सकता है? ⁠।⁠।⁠ ८ ⁠।⁠।</div>
<div class="class_54">कथं नु भीष्मश्च कृपश्च विप्रो</div>
<div class="class_57">द्रोणश्च राजा च कुलस्य वृद्धः ⁠।</div>
<div class="class_54">प्रव्राज्य पार्थान् सुखमाप्नुवन्ति</div>
<div class="class_57">धिक् पापबुद्धीन् भरतप्रधानान् ⁠।⁠।⁠ ९ ⁠।⁠।</div>
<div class="class_55">पितामह भीष्म, ब्राह्मण कृपाचार्य, द्रोण तथा कुलके बड़े-बूढ़े राजा धृतराष्ट्र—ये कुन्तीके पुत्रोंको राज्यसे निकालकर कैसे सुख पाते हैं? भरतकुलके इन प्रधान व्यक्तियोंको धिक्कार है! क्योंकि इनकी बुद्धि पापमें लगी हुई है ⁠।⁠।⁠ ९ ⁠।⁠।</div>
<div class="class_54">किं नाम वक्ष्यत्यवनिप्रधानः</div>
<div class="class_57">पितॄन् समागम्य परत्र पापः ⁠।</div>
<div class="class_54">पुत्रेषु सम्यक् चरितं मयेति</div>
<div class="class_57">पुत्रानपापान् व्यपरोप्य राज्यात् ⁠।⁠।⁠ १० ⁠।⁠।</div>
<div class="class_55">पापी राजा धृतराष्ट्र परलोकमें पितरोंसे मिलनेपर उनके सामने कैसे यह कह सकेगा कि ‘मैंने अपने और भाई पाण्डुके पुत्रोंके साथ न्याययुक्त बर्ताव किया है।’ जबकि उसने इन निर्दोष पुत्रोंको राज्यसे वञ्चित कर दिया है ⁠।⁠।⁠ १० ⁠।⁠।</div>
<div class="class_54">नासौ धिया सम्प्रति पश्यति स्म</div>
<div class="class_57">किं नाम कृत्वाहमचक्षुरेवम् ⁠।</div>
<div class="class_54">जातः पृथिव्यामिति पार्थिवेषु</div>
<div class="class_57">प्रव्राज्य कौन्तेयमिति स्म राज्यात् ⁠।⁠।⁠ ११ ⁠।⁠।</div>
<div class="class_55">वह अब भी अपने बुद्धिरूप नेत्रोंसे यह नहीं देख पाता कि कौन-सा पाप करनेके कारण मुझे इस प्रकार अन्धा होना पड़ा है और आगे कुन्तीपुत्र युधिष्ठिरको राज्यसे निकालकर जब मैं भूतलके राजाओंमें फिरसे जन्म लूँगा, तब मेरी दशा कैसी होगी? ⁠।⁠।⁠ ११ ⁠।⁠।</div>
<div class="class_54">नूनं समृद्धान् पितृलोकभूमौ</div>
<div class="class_57">चामीकराभान् क्षितिजान् प्रफुल्लान् ⁠।</div>
<div class="class_54">विचित्रवीर्यस्य सुतः सपुत्रः</div>
<div class="class_57">कृत्वा नृशंसं बत पश्यति स्म ⁠।⁠।⁠ १२ ⁠।⁠।</div>
<div class="class_55">विचित्रवीर्यका पुत्र धृतराष्ट्र और उसके पुत्र दुर्योधन आदि यह क्रूर कर्म करके (स्वप्नमें) निश्चय ही पितृलोककी भूमिमें सुवर्णके समान चमकनेवाले समृद्धिशाली एवं पुष्पित वृक्षोंको देख रहे हैं<span id="KWMJr_kvRXeZN9kQiJdcrw52254"></span><a href="part0141_u5.xhtml#KWMJr_kvRXeZN9kQiJdcrw52256" class="class_56">*</a> ⁠।⁠।⁠ १२ ⁠।⁠।</div>
<div class="class_54">व्यूढोत्तरांसान् पृथुलोहिताक्षान्</div>
<div class="class_57">नेमान् स्म पृच्छन् स शृणोति नूनम् ⁠।</div>
<div class="class_54">प्रास्थापयद् यत् सवनं सशङ्को</div>
<div class="class_57">युधिष्ठिरं सानुजमात्तशस्त्रम् ⁠।⁠।⁠ १३ ⁠।⁠।</div>
<div class="class_55">धृतराष्ट्र सुदृढ़ कंधे तथा विशाल एवं लाल नेत्रोंवाले इन भीष्म आदिसे कोई बात पूछता तो है, परंतु निश्चय ही उनकी बात सुनकर मानता नहीं है, तभी तो भाइयोंसहित शस्त्रधारी युधिष्ठिरके प्रति भी मनमें शंका रखकर इन्हें उसने वनमें भेज दिया है ⁠।⁠।⁠ १३ ⁠।⁠।</div>
<div class="class_54">योऽयं परेषां पृतनां समृद्धां</div>
<div class="class_57">निरायुधो दीर्घभुजो निहन्यात् ⁠।</div>
<div class="class_54">श्रुत्वैव शब्दं हि वृकोदरस्य</div>
<div class="class_57">मुञ्चन्ति सैन्यानि शकृत् समूत्रम् ⁠।⁠।⁠ १४ ⁠।⁠।</div>
<div class="class_55">(भला! वे कौरव इन पाण्डवोंका सामना कैसे कर सकते हैं?) ये बड़ी-बड़ी भुजाओंवाले भीमसेन बिना अस्त्र-शस्त्रोंके ही शत्रुओंकी शक्तिशाली सेनाका संहार कर सकते हैं। भीमका तो सिंहनाद सुनकर ही विरोधी दलके सैनिक मल-मूत्र करने लगते हैं ⁠।⁠।⁠ १४ ⁠।⁠।</div>
<div class="class_54">स क्षुत्पिपासाध्वकृशस्तरस्वी</div>
<div class="class_57">समेत्य नानायुधबाणपाणिः ⁠।</div>
<div class="class_54">वने स्मरन् वासमिमं सुघोरं</div>
<div class="class_57">शेषं न कुर्यादिति निश्चितं मे ⁠।⁠।⁠ १५ ⁠।⁠।</div>
<div class="class_55">वे ही वेगशाली भीम इन दिनों भूख-प्यास और रास्ता चलनेकी थकावटसे दुर्बल हो गये हैं। इस भयंकर वनवासका स्मरण करते हुए जब ये हाथोंमें अनेक प्रकारके अस्त्र-शस्त्र एवं धनुष-बाण लिये शत्रुओंपर आक्रमण करेंगे, उस समय किसीको भी जीता न छोड़ेंगे—यह मेरा निश्चय है ⁠।⁠।⁠ १५ ⁠।⁠।</div>
<div class="class_54">न ह्यस्य वीर्येण बलेन कश्चित्</div>
<div class="class_57">समः पृथिव्यामपि विद्यतेऽन्यः ⁠।</div>
<div class="class_54">स शीतवातातपकर्शिताङ्गो</div>
<div class="class_57">न शेषमाजावसुहृत्सु कुर्यात् ⁠।⁠।⁠ १६ ⁠।⁠।</div>
<div class="class_55">इनके समान पराक्रमी और बलवान् वीर इस पृथ्वीपर कोई नहीं है। इस समय सर्दी-गरमी और वायुके कष्टसे यद्यपि इनका शरीर दुबला हो गया है तो भी समरमें शत्रुओंमेंसे किसीको भी ये शेष नहीं रहने देंगे ⁠।⁠।⁠ १६ ⁠।⁠।</div>
<div class="class_54">प्राच्यां नृपानेकरथेन जित्वा</div>
<div class="class_57">वृकोदरः सानुचरान् रणेषु ⁠।</div>
<div class="class_54">स्वस्त्यागमद् योऽतिरथस्तरस्वी</div>
<div class="class_57">सोऽयं वने क्लिश्यति चीरवासाः ⁠।⁠।⁠ १७ ⁠।⁠।</div>
<div class="class_54">यः सिन्धुकूले व्यजयन्नृदेवान्</div>
<div class="class_57">समागतान्‌ दाक्षिणात्यान् महीपान् ⁠।</div>
<div class="class_54">तं पश्यतेमं सहदेवमद्य</div>
<div class="class_57">तरस्विनं तापसवेषरूपम् ⁠।⁠।⁠ १८ ⁠।⁠।</div>
<div class="class_55">जो पूर्वदिशामें (दिग्विजयकी यात्राके समय) केवल एक रथ लेकर युद्धमें बहुत-से राजाओंको सेवकोंसहित परास्त करके सकुशल लौट आये थे, वे ही अतिरथी और वेगशाली वीर वृकोदर आज वनमें वल्कल वस्त्र पहनकर कष्ट भोग रहे हैं। जिसने समुद्र-तटपर सामना करनेके लिये आये हुए दक्षिण दिशाके सम्पूर्ण राजाओंपर विजय पायी थी, उसी वेगवान् वीर इस सहदेवको देखो—यह आज तपस्वीकी-सी वेषभूषा धारण किये हुए दुःख पा रहा है ⁠।⁠।⁠ १७-१८ ⁠।⁠।</div>
<div class="class_54">यः पार्थिवानेकरथेन जिग्ये</div>
<div class="class_57">दिशं प्रतीचीं प्रति युद्धशौण्डः ⁠।</div>
<div class="class_54">सोऽयं वने मूलफलेन जीव-</div>
<div class="class_57">ञ्जटी चरत्यद्य मलाचिताङ्गः ⁠।⁠।⁠ १९ ⁠।⁠।</div>
<div class="class_55">जिस युद्धकुशल नकुलने एकमात्र रथकी सहायतासे पश्चिम दिशाके समस्त भूपालोंको जीत लिया था, वही आज वनमें फल-मूलसे जीवन-निर्वाह करता हुआ सिरपर जटा धारण किये मलिन शरीरसे विचर रहा है ⁠।⁠।⁠ १९ ⁠।⁠।</div>
<div class="class_54">सत्रे समृद्धेऽतिरथस्य राज्ञो</div>
<div class="class_57">वेदीतलादुत्पतिता सुता या ⁠।</div>
<div class="class_54">सेयं वने वासमिमं सुदुःखं</div>
<div class="class_57">कथं सहत्यद्य सती सुखार्हा ⁠।⁠।⁠ २० ⁠।⁠।</div>
<div class="class_55">जो अतिरथी राजा द्रुपदके समृद्धिशाली यज्ञमें वेदीसे प्रकट हुई थी, वही यह सुख भोगनेके योग्य सती-साध्वी द्रौपदी वनवासके इस महान् दुःखको कैसे सहन करती है? ⁠।⁠।⁠ २० ⁠।⁠।</div>
<div class="class_54">त्रिवर्गमुख्यस्य समीरणस्य</div>
<div class="class_57">देवेश्वरस्याप्यथवाश्विनोश्च ⁠।</div>
<div class="class_54">एषां सुराणां तनयाः कथं नु</div>
<div class="class_57">वनेऽचरन् ह्यस्तसुखाः सुखार्हाः ⁠।⁠।⁠ २१ ⁠।⁠।</div>
<div class="class_55">धर्म, वायु, इन्द्र और अश्विनीकुमारों-जैसे देवताओंके ये पुत्र सुख भोगनेके योग्य होते हुए भी आज सब प्रकारके सुखोंसे वञ्चित हो वनमें कैसे विचरण कर रहे हैं? ⁠।⁠।⁠ २१ ⁠।⁠।</div>
<div class="class_54">जिते हि धर्मस्य सुते सभार्ये</div>
<div class="class_57">सभ्रातृके सानुचरे निरस्ते ⁠।</div>
<div class="class_54">दुर्योधने चापि विवर्धमाने</div>
<div class="class_57">कथं न सीदत्यवनिः सशैला ⁠।⁠।⁠ २२ ⁠।⁠।</div>
<div class="class_55">पत्नीसहित धर्मराज युधिष्ठिर जूएमें हार गये और भाइयों एवं सेवकोंसहित राज्यसे बाहर कर दिये गये, उधर दुर्योधन (अनीतिपरायण होकर भी दिनोदिन) बढ़ रहा है, ऐसी दशामें पर्वतोंसहित यह पृथ्वी क्यों नहीं फट जाती? ⁠।⁠।⁠ २२ ⁠।⁠।</div>
<div class="class_87">इति श्रीमहाभारते वनपर्वणि तीर्थयात्रापर्वणि लोमशतीर्थयात्रायां बलरामवाक्ये एकोनविंशत्यधिकशततमोऽध्यायः ⁠।⁠।⁠ ११९ ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें बलरामवाक्यविषयक एक सौ उन्नीसवाँ अध्याय पूरा हुआ ⁠।⁠।⁠ ११९ ⁠।⁠।</div>
<div class="class_89"><img src="image_424.jpg" alt="" class="class_189"/></div>
<hr class="class_90"/>
<div id="KWMJr_kvRXeZN9kQiJdcrw52256" class="class_91"><a href="part0141_u5.xhtml#KWMJr_kvRXeZN9kQiJdcrw52254" class="class_80">*</a> इस प्रकारके वृक्षोंको प्रत्यक्ष देखना मृत्युसूचक माना गया है।</div>
</body>
</html>
