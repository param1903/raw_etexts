<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0374</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52021" class="class_92">विंशोऽध्यायः</div>
<div class="class_93">द्रौपदीद्वारा भीमसेनसे अपना दुःख निवेदन करना</div>
<div class="class_86">द्रौपद्युवाच</div>
<div class="class_54">अहं सैरन्ध्रिवेषेण चरन्ती राजवेश्मनि ⁠।</div>
<div class="class_54">शौचदास्मि सुदेष्णाया अक्षधूर्तस्य कारणात् ⁠।⁠।⁠ १ ⁠।⁠।</div>
<div class="class_55"><span class="class_60">द्रौपदी कहती है—</span>परंतप! तुम्हारे जूएमें चतुर चालाक भाईके कारण आज मैं राजमहलमें सैरन्ध्रीका वेश धारण करके टहल बजाती और रानी सुदेष्णाको स्नानकी वस्तुएँ जुटाकर देती हूँ ⁠।⁠।⁠ १ ⁠।⁠।</div>
<div class="class_54">विक्रियां पश्य मे तीव्रां राजपुत्र्याः परंतप ⁠।</div>
<div class="class_54">आत्मकालमुदीक्षन्ती सर्वं दुःखं किलान्तवत् ⁠।⁠।⁠ २ ⁠।⁠।</div>
<div class="class_55">राजपुत्री होकर भी मुझे कैसा भारी हीन कार्य करना पड़ता है, यह अपनी आँखों देख लो; परंतु सब लोग अपने अभ्युदयका अवसर देखते रहते हैं; क्योंकि यदि दुःख आता है तो उसका अन्त भी होता ही है ⁠।⁠।⁠ २ ⁠।⁠।</div>
<div class="class_54">अनित्या किल मर्त्यानामर्थसिद्धिर्जयाजयौ ⁠।</div>
<div class="class_54">इति कृत्वा प्रतीक्षामि भर्तॄणामुदयं पुनः ⁠।⁠।⁠ ३ ⁠।⁠।</div>
<div class="class_55">मनुष्योंकी अर्थ-सिद्धि या जय-पराजय अनित्य हैं। वे सदा स्थिर नहीं रहते। यही सोचकर मैं अपने पतियोंके पुनः अभ्युदयकी प्रतीक्षा करती हूँ ⁠।⁠।⁠ ३ ⁠।⁠।</div>
<div class="class_54">चक्रवत्परिवर्तन्ते ह्यर्थाश्च व्यसनानि च ⁠।</div>
<div class="class_54">इति कृत्वा प्रतीक्षामि भर्तॄणामुदयं पुनः ⁠।⁠।⁠ ४ ⁠।⁠।</div>
<div class="class_55">धन और व्यसन (सम्पत्ति और विपत्ति) सदा गाड़ीके पहियेकी तरह घूमा करते हैं; ऐसा विचारकर मैं पतियोंके पुनः अभ्युदयकालकी प्रतीक्षा करती हूँ ⁠।⁠।⁠ ४ ⁠।⁠।</div>
<div class="class_54">य एव हेतुर्भवति पुरुषस्य जयावहः ⁠।</div>
<div class="class_54">पराजये च हेतुश्च स इति प्रतिपालये ⁠।</div>
<div class="class_54">किं मां न प्रतिजानीषे भीमसेन मृतामिव ⁠।⁠।⁠ ५ ⁠।⁠।</div>
<div class="class_55">जो काल मनुष्यके लिये विजयदायक होता है, वही उसकी पराजयका भी कारण बन जाता है। ऐसा विचारकर मैं अपने पक्षकी विजयके अवसरकी राह देखती हूँ। भीमसेन! क्या तुम नहीं जानते कि इन दुःखोंके आघातसे मैं मरी हुई-सी हो गयी हूँ ⁠।⁠।⁠ ५ ⁠।⁠।</div>
<div class="class_54">दत्त्वा याचन्ति पुरुषा हत्वा वध्यन्ति चापरे ⁠।</div>
<div class="class_54">पातयित्वा च पात्यन्ते परैरिति च मे श्रुतम् ⁠।⁠।⁠ ६ ⁠।⁠।</div>
<div class="class_55">मैंने सुना है, जो मनुष्य दान करते हैं, वे ही कभी याचनाके लिये विवश हो जाते हैं। दूसरे बहुत-से मनुष्य ऐसे हैं, जो दूसरोंको मारकर स्वयं भी दूसरोंके द्वारा मारे जाते हैं तथा जो दूसरोंको नीचे गिराते हैं, वे स्वयं भी दूसरे प्रतिपक्षियोंद्वारा नीचे गिराये जाते हैं ⁠।⁠।⁠ ६ ⁠।⁠।</div>
<div class="class_54">न दैवस्यातिभारोऽस्ति न चैवास्यातिवर्तनम् ⁠।</div>
<div class="class_54">इति चाप्यागमं भूयो दैवस्य प्रतिपालये ⁠।⁠।⁠ ७ ⁠।⁠।</div>
<div class="class_55">अतः दैवके लिये कुछ भी दुष्कर नहीं है। दैवके विधानको लाँघ जाना भी असम्भव है। इसलिये मैं दैवकी प्रधानता बतानेवाले शास्त्र-वचनोंका पालन करती—उन्हें आदर देती हूँ ⁠।⁠।⁠ ७ ⁠।⁠।</div>
<div class="class_54">स्थितं पूर्वं जलं यत्र पुनस्तत्रैव गच्छति ⁠।</div>
<div class="class_54">इति पर्यायमिच्छन्ती प्रतीक्षे उदयं पुनः ⁠।⁠।⁠ ८ ⁠।⁠।</div>
<div class="class_55">पानी जहाँ पहले स्थिर होता है, वह फिर भी वहीं ठहरता है। इस क्रमको चाहती हुई मैं पुनः अभ्युदयकालकी प्रतीक्षा करती हूँ ⁠।⁠।⁠ ८ ⁠।⁠।</div>
<div class="class_54">दैवेन किल यस्यार्थः सुनीतोऽपि विपद्यते ⁠।</div>
<div class="class_54">दैवस्य चागमे यत्नस्तेन कार्यो विजानता ⁠।⁠।⁠ ९ ⁠।⁠।</div>
<div class="class_55">उत्तम नीतिद्वारा सुरक्षित पदार्थ भी यदि दैव प्रतिकूल हो तो उसके द्वारा नष्ट हो जाता है; अतः विज्ञ पुरुषको दैवको अनुकूल बनानेका ही प्रयत्न करना चाहिये ⁠।⁠।⁠ ९ ⁠।⁠।</div>
<div class="class_54">यत् तु मे वचनस्यास्य कथितस्य प्रयोजनम् ⁠।</div>
<div class="class_54">पृच्छ मां दुःखितां तत्त्वं पृष्टा चात्र ब्रवीमि ते ⁠।⁠।⁠ १० ⁠।⁠।</div>
<div class="class_55">मैंने इस समय जो ये बातें कही हैं, इनका क्या प्रयोजन है? यह मुझ दुखियासे पूछो। तुम्हारे पूछनेपर यहाँ मैं यथार्थ बात बताती हूँ, सुनो ⁠।⁠।⁠ १० ⁠।⁠।</div>
<div class="class_54">महिषी पाण्डुपुत्राणां दुहिता द्रुपदस्य च ⁠।</div>
<div class="class_54">इमामवस्थां सम्प्राप्ता मदन्या का जिजीविषेत् ⁠।⁠।⁠ ११ ⁠।⁠।</div>
<div class="class_55">मैं पाण्डवोंकी पटरानी और द्रुपदकी पुत्री होकर भी ऐसी दुर्दशामें पड़ी हूँ। मेरे सिवा दूसरी कौन स्त्री ऐसी अवस्थामें जीना चाहेगी? ⁠।⁠।⁠ ११ ⁠।⁠।</div>
<div class="class_54">कुरून् परिभवेत् सर्वान् पञ्चालानपि भारत ⁠।</div>
<div class="class_54">पाण्डवेयांश्च सम्प्राप्तो मम क्लेशो ह्यरिंदम ⁠।⁠।⁠ १२ ⁠।⁠।</div>
<div class="class_55">भारत! शत्रुदमन! मुझपर पड़ा हुआ यह क्लेश समस्त कौरवों, पाञ्चालों और पाण्डवोंके लिये अपमानकी बात है ⁠।⁠।⁠ १२ ⁠।⁠।</div>
<div class="class_54">भ्रातृभिः श्वशुरैः पुत्रैर्बहुभिः परिवारिता ⁠।</div>
<div class="class_54">एवं समुदिता नारी का त्वन्या दुःखिता भवेत् ⁠।⁠।⁠ १३ ⁠।⁠।</div>
<div class="class_55">जिसके बहुत-से भाई, श्वशुर और पुत्र हों, जो इन सबसे घिरी हुई हो तथा भलीभाँति अभ्युदयशील हो, ऐसी परिस्थितिमें मेरे सिवा दूसरी कौन स्त्री दुःख भोगनेके लिये विवश हुई होगी? ⁠।⁠।⁠ १३ ⁠।⁠।</div>
<div class="class_54">नूनं हि बालया धातुर्मया वै विप्रियं कृतम् ⁠।</div>
<div class="class_54">यस्य प्रसादाद् दुर्नीतं प्राप्तास्मि भरतर्षभ ⁠।⁠।⁠ १४ ⁠।⁠।</div>
<div class="class_55">भरतश्रेष्ठ! जान पड़ता है, बचपनमें मैंने विधाताका निश्चय ही महान् अपराध किया है, जिसके फलस्वरूप मैं आज इस दुर्दशामें पड़ गयी हूँ ⁠।⁠।⁠ १४ ⁠।⁠।</div>
<div class="class_54">वर्णावकाशमपि मे पश्य पाण्डव यादृशम् ⁠।</div>
<div class="class_54">तादृशो मे न तत्रासीद् दुःखे परमके तदा ⁠।⁠।⁠ १५ ⁠।⁠।</div>
<div class="class_55">पाण्डुनन्दन! देखो, मेरे शरीरकी कान्ति कैसी फीकी पड़ गयी है! यहाँ नगरमें मेरी जो अवस्था है, वह उन दिनों अत्यन्त दुःखपूर्ण वनवासके समय भी नहीं थी ⁠।⁠।⁠ १६ ⁠।⁠।</div>
<div class="class_54">त्वमेव भीम जानीषे यन्मे पार्थ सुखं पुरा ⁠।</div>
<div class="class_54">साहं दासीत्वमापन्ना न शान्तिमवशा लभे ⁠।⁠।⁠ १६ ⁠।⁠।</div>
<div class="class_54">नादैविकमहं मन्ये यत्र पार्थो धनंजयः ⁠।</div>
<div class="class_54">भीमधन्वा महाबाहुरास्ते छन्न इवानलः ⁠।⁠।⁠ १७ ⁠।⁠।</div>
<div class="class_55">भीमसेन! तुम्हीं जानते हो, पहले मुझे कितना सुख था। यहाँ आकर जबसे मैं दासीभावको प्राप्त हुई हूँ, तभीसे परतन्त्र होनेके कारण मुझे तनिक भी शान्ति नहीं मिलती है। इसे मैं दैवकी ही लीला मानती हूँ। जहाँ प्रचण्ड धनुष धारण करनेवाले महाबाहु अर्जुन भी राखसे ढकी हुई अग्निकी भाँति रनिवासमें छिपकर रहते हैं ⁠।⁠।⁠ १६-१७ ⁠।⁠।</div>
<div class="class_54">अशक्या वेदितुं पार्थ प्राणिनां वै गतिर्नरैः ⁠।</div>
<div class="class_54">विनिपातमिमं मन्ये युष्माकं ह्यविचिन्तितम् ⁠।⁠।⁠ १८ ⁠।⁠।</div>
<div class="class_55">कुन्तीनन्दन! दैवाधीन प्राणियोंकी कब क्या गति होगी, इसे जानना मनुष्योंके लिये सर्वथा असम्भव है। मैं तो समझती हूँ, तुमलोगोंकी जो यह अवनति हुई है, इसकी किसीके मनमें कल्पनातक नहीं थी ⁠।⁠।⁠ १८ ⁠।⁠।</div>
<div class="class_54">यस्या मम मुखप्रेक्षा यूयमिन्द्रसमाः सदा ⁠।</div>
<div class="class_54">सा प्रेक्षे मुखमन्यासामवराणां वरा सती ⁠।⁠।⁠ १९ ⁠।⁠।</div>
<div class="class_55">एक दिन वह था कि इन्द्रके समान पराक्रमी तुम सब भाई सदा मेरा मुँह निहारा करते थे। आज वही मैं श्रेष्ठ होकर भी अपनेसे निकृष्ट दूसरी स्त्रियोंका मुँह जोहती रहती हूँ ⁠।⁠।⁠ १९ ⁠।⁠।</div>
<div class="class_54">पश्य पाण्डव मेऽवस्थां यथा नार्हामि वै तथा ⁠।</div>
<div class="class_54">युष्मासु ध्रियमाणेषु पश्य कालस्य पर्ययम् ⁠।⁠।⁠ २० ⁠।⁠।</div>
<div class="class_54">यस्याः सागरपर्यन्ता पृथिवी वशवर्तिनी ⁠।</div>
<div class="class_54">आसीत् साद्य सुदेष्णाया भीताहं वशवर्तिनी ⁠।⁠।⁠ २१ ⁠।⁠।</div>
<div class="class_55">पाण्डुनन्दन! देखो, तुम सबके जीते-जी मैं ऐसी बुरी हालतमें पड़ी हूँ, जो मेरे लिये कदापि उचित नहीं है। समयके इस उलट-फेरको तो देखो; एक दिन समुद्रके पासतककी सारी पृथ्वी जिसके अधीन थी, वही मैं आज सुदेष्णाके वशमें होकर उससे डरती रहती हूँ ⁠।⁠।⁠ २०-२१ ⁠।⁠।</div>
<div class="class_54">यस्याः पुरःसरा आसन् पृष्ठतश्चानुगामिनः ⁠।</div>
<div class="class_54">साहमद्य सुदेष्णायाः पुरः पश्चाच्च गामिनी ⁠।⁠।⁠ २२ ⁠।⁠।</div>
<div class="class_55">जिसके आगे और पीछे बहुत-से सेवक रहा करते थे, वही मैं अब रानी सुदेष्णाके आगे और पीछे चलती हूँ ⁠।⁠।⁠ २२ ⁠।⁠।</div>
<div class="class_54">इदं तु दुःखं कौन्तेय ममासह्यं निबोध तत् ⁠।</div>
<div class="class_54">या न जातु स्वयं पिंषे गात्रोद्वर्तनमात्मनः ⁠।</div>
<div class="class_54">अन्यत्र कुन्त्या भद्रं ते सा पिनष्म्यद्य चन्दनम् ⁠।⁠।⁠ २३ ⁠।⁠।</div>
<div class="class_54">पश्य कौन्तेय पाणी मे नैवाभूतां हि यौ पुरा ⁠।</div>
<div class="class_55">कुन्तीकुमार! इसके सिवा मेरे एक और असह्य दुःखको तो देखो। पहले मैं माता कुन्तीको छोड़कर (और किसीके लिये तो क्या) स्वयं अपने लिये भी कभी उबटन नहीं पीसती थी; किंतु वही मैं आज दूसरोंके लिये चन्दन घिसती हूँ। पार्थ! देखो, ये मेरे दोनों हाथ, जिनमें घट्ठे पड़ गये हैं, पहले ये ऐसे नहीं थे ⁠।⁠।⁠ २३<img src="image_619.jpg" alt="" class="class_58"/> ⁠।⁠।</div>
<div class="class_54">इत्यस्य दर्शयामास किणवन्तौ करावुभौ ⁠।⁠।⁠ २४ ⁠।⁠।</div>
<div class="class_55">ऐसा कहकर द्रौपदीने भीमसेनको अपने दोनों हाथ दिखाये, जिनमें चन्दन रगड़नेसे काले दाग पड़ गये थे ⁠।⁠।⁠ २४ ⁠।⁠।</div>
<div class="class_54">बिभेमि कुन्त्या या नाहं युष्माकं वा कदाचन ⁠।</div>
<div class="class_54">साद्याग्रतो विराटस्य भीता तिष्ठामि किङ्करी ⁠।⁠।⁠ २५ ⁠।⁠।</div>
<div class="class_55">(फिर वह सिसकती हुई बोली—) ‘नाथ! जो पहले कभी आर्या कुन्तीसे अथवा तुमलोगोंसे भी नहीं डरती थी, वही द्रौपदी आज दासी होकर राजा विराटके आगे भयभीत-सी खड़ी रहती है’ ⁠।⁠।⁠ २५ ⁠।⁠।</div>
<div class="class_54">किं नु वक्ष्यति सम्राण्मां वर्णकः सुकृतो न वा ⁠।</div>
<div class="class_54">नान्यपिष्टं हि मन्स्यस्य चन्दनं किल रोचते ⁠।⁠।⁠ २६ ⁠।⁠।</div>
<div class="class_55">उस समय मैं सोचती हूँ, ‘न जाने सम्राट् मुझे क्या कहेंगे? यह उबटन अच्छा बना है या नहीं।’ मेरे सिवा दूसरेका पीसा हुआ चन्दन मत्स्यराजको अच्छा ही नहीं लगता ⁠।⁠।⁠ २६ ⁠।⁠।</div>
<div class="class_59">वैशम्पायन उवाच</div>
<div class="class_54">सा कीर्तयन्ती दुःखानि भीमसेनस्य भामिनी ⁠।</div>
<div class="class_54">रुरोद शनकैः कृष्णा भीमसेनमुदीक्षती ⁠।⁠।⁠ २७ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! भामिनी द्रौपदी इस प्रकार भीमसेनसे अपने दुःख बताकर उनके मुखकी ओर देखती हुई धीरे-धीरे रोने लगी ⁠।⁠।⁠ २७ ⁠।⁠।</div>
<div class="class_54">सा बाष्पकलया वाचा निःश्वसन्ती पुनः पुनः ⁠।</div>
<div class="class_54">हृदयं भीमसेनस्य घट्टयन्तीदमब्रवीत् ⁠।⁠।⁠ २८ ⁠।⁠।</div>
<div class="class_55">वह बार-बार लंबी साँसें लेती हुई आँसुओंसे गद्‌गद वाणीमें भीमसेनके हृदयको कम्पित करती हुई इस प्रकार बोली— ⁠।⁠।⁠ २८ ⁠।⁠।</div>
<div class="class_54">नाल्पं कृतं मया भीम देवानां किल्बिषं पुरा ⁠।</div>
<div class="class_54">अभाग्या यत्र जीवामि कर्तव्ये सति पाण्डव ⁠।⁠।⁠ २९ ⁠।⁠।</div>
<div class="class_55">‘पाण्डुनन्दन भीमसेन! मैंने पूर्वकालमें देवताओंका थोड़ा अपराध नहीं किया है, तभी तो मुझ अभागिनीको जहाँ मर जाना चाहिये, उस दशामें भी मैं जी रही हूँ’ ⁠।⁠।</div>
<div class="class_59">वैशम्पायन उवाच</div>
<div class="class_54">ततस्तस्याः करौ सूक्ष्मौ किणबद्धौ वृकोदरः ⁠।</div>
<div class="class_54">मुखमानीय वै पत्न्या रुरोद परवीरहा ⁠।⁠।⁠ ३० ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर शत्रुहन्ता भीमसेन अपनी पत्नी द्रौपदीके दुबले-पतले हाथोंको, जिनमें घट्ठे पड़ गये थे, अपने मुखपर लगाकर रो पड़े ⁠।⁠।⁠ ३० ⁠।⁠।</div>
<div class="class_54">तौ गृहीत्वा च कौन्तेयो बाष्पमुत्सृज्य वीर्यवान् ⁠।</div>
<div class="class_54">ततः परमदुःखार्त इदं वचनमब्रवीत् ⁠।⁠।⁠ ३१ ⁠।⁠।</div>
<div class="class_55">फिर पराक्रमी भीमने उन हाथोंको पकड़कर आँसू बहाते हुए अत्यन्त दुःखसे पीड़ित हो इस प्रकार कहा ⁠।⁠।⁠ ३१ ⁠।⁠।</div>
<div class="class_87">इति श्रीमहाभारते विराटपर्वणि कीचकवधपर्वणि द्रौपदीभीमसंवादे विंशोऽध्यायः ⁠।⁠।⁠ २० ⁠।⁠।</div>
<div class="class_88">इस प्रकार श्रीमहाभारत विराटपर्वके अन्तर्गत कीचकवधपर्वमें द्रौपदी-भीम-संवादविषयक बीसवाँ अध्याय पूरा हुआ ⁠।⁠।⁠ २० ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
