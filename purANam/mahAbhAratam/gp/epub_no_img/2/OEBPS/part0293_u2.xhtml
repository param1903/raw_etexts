<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0293</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51936" class="class_92">एकषष्ट‍यधिकद्विशततमोऽध्यायः</div>
<div class="class_93">देवदूतद्वारा स्वर्गलोकके गुण-दोषोंका तथा दोषरहित विष्णुधामका वर्णन सुनकर मुद्‌गलका देवदूतको लौटा देना एवं व्यासजीका युधिष्ठिरको समझाकर अपने आश्रमको लौट जाना</div>
<div class="class_86">देवदूत उवाच</div>
<div class="class_54">महर्षे आर्यबुद्धिस्त्वं यः स्वर्गसुखमुत्तमम् ⁠।</div>
<div class="class_54">सम्प्राप्तं बहु मन्तव्यं विमृशस्यबुधो यथा ⁠।⁠।⁠ १ ⁠।⁠।</div>
<div class="class_55"><span class="class_60">देवदूत बोला—</span>महर्षे! तुम्हारी बुद्धि बड़ी उत्तम है। जिस उत्तम स्वर्गीय सुखको दूसरे लोग बहुत बड़ी चीज समझते हैं, वह तुम्हें प्राप्त ही है, फिर भी तुम अनजान-से बनकर इसके सम्बन्धमें विचार करते हो—इसके गुण-दोषकी समीक्षा कर रहे हो ⁠।⁠।⁠ १ ⁠।⁠।</div>
<div class="class_54">उपरिष्टादसौ लोको योऽयं स्वरिति संज्ञितः ⁠।</div>
<div class="class_54">ऊर्ध्वगः सत्पथः शश्वद् देवयानचरो मुने ⁠।⁠।⁠ २ ⁠।⁠।</div>
<div class="class_55">मुने! जिसे स्वर्लोक कहते हैं, वह यहाँसे बहुत ऊपर है। वहाँ पहुँचनेके लिये ऊपरको जाया जाता है, इसलिये उसका एक नाम ऊर्ध्वग भी है। वहाँ जानेके लिये जो मार्ग है, वह बहुत उत्तम है। वहाँके लोग सदा विमानोंपर विचरा करते हैं ⁠।⁠।⁠ २ ⁠।⁠।</div>
<div class="class_54">नातप्ततपसः पुंसो नामहायज्ञयाजिनः ⁠।</div>
<div class="class_54">नानृता नास्तिकाश्चैव तत्र गच्छन्ति मुद्‌गल ⁠।⁠।⁠ ३ ⁠।⁠।</div>
<div class="class_55">मुद्‌गल! जिन्होंने तपस्या नहीं की है, बड़े-बड़े यज्ञोंद्वारा यजन नहीं किया है तथा जो असत्यवादी एवं नास्तिक हैं, वे उस लोकमें नहीं जा पाते हैं ⁠।⁠।⁠ ३ ⁠।⁠।</div>
<div class="class_54">धर्मात्मानो जितात्मानः शान्ता दान्ता विमत्सराः ⁠।</div>
<div class="class_54">दानधर्मरता मर्त्याः शूराश्चाहवलक्षणाः ⁠।⁠।⁠ ४ ⁠।⁠।</div>
<div class="class_54">तत्र गच्छन्ति धर्माग्र‍यं कृत्वा शमदमात्मकम् ⁠।</div>
<div class="class_54">लोकान् पुण्यकृतां ब्रह्मन्‌ सद्‌भिराचरितान्‌ नृभिः ⁠।⁠।⁠ ५ ⁠।⁠।</div>
<div class="class_55">ब्रह्मन्! धर्मात्मा, मनको वशमें रखनेवाले, शम-दमसे सम्पन्न, ईर्ष्यारहित, दानधर्मपरायण तथा युद्धकलामें प्रसिद्ध शूरवीर मनुष्य ही वहाँ सब धर्मोंमें श्रेष्ठ इन्द्रिय-संयम और मनोनिग्रहरूपी योगको अपनाकर सत्पुरुषों-द्वारा सेवित पुण्यवानोंके लोकोंमें जाते हैं ⁠।⁠।⁠ ४-५ ⁠।⁠।</div>
<div class="class_54">देवाः साध्यास्तथा विश्वे तथैव च महर्षयः ⁠।</div>
<div class="class_107"><span class="class_60">यामा धामाश्च मौद्‌गल्य</span><span id="KWMJr_kvRXeZN9kQiJdcrw52141"></span><a href="part0293_u2.xhtml#KWMJr_kvRXeZN9kQiJdcrw52129" class="class_108">*</a><span class="class_60"> गन्धर्वाप्सरसस्तथा ⁠।⁠।⁠ ६ ⁠।⁠।</span></div>
<div class="class_54">एषां देवनिकायानां पृथक् पृथगनेकशः ⁠।</div>
<div class="class_54">भास्वन्तः कामसम्पन्ना लोकास्तेजोमयाः शुभाः ⁠।⁠।⁠ ७ ⁠।⁠।</div>
<div class="class_55">मुद्‌गल! वहाँ देवता, साध्य, विश्वेदेव, महर्षिगण, याम, धाम, गन्धर्व तथा अप्सरा—इन सब देवसमूहोंके अलग-अलग अनेक प्रकाशमान लोक हैं, जो इच्छानुसार प्राप्त होनेवाले भोगोंसे सम्पन्न, तेजस्वी तथा मंगलकारी हैं ⁠।⁠।⁠ ६-७ ⁠।⁠।</div>
<div class="class_54">त्रयस्त्रिंशत्सहस्राणि योजनानि हिरण्मयः ⁠।</div>
<div class="class_54">मेरुः पर्वतराड् यत्र देवोद्यानानि मुद्‌गल ⁠।⁠।⁠ ८ ⁠।⁠।</div>
<div class="class_54">नन्दनादीनि पुण्यानि विहाराः पुण्यकर्मणाम् ⁠।</div>
<div class="class_54">न क्षुत्पिपासे न ग्लानिर्न शीतोष्णे भयं तथा ⁠।⁠।⁠ ९ ⁠।⁠।</div>
<div class="class_55">स्वर्गमें तैंतीस हजार योजनका सुवर्णमय एक बहुत ऊँचा पर्वत है जो मेरुगिरिके नामसे विख्यात है। मुद्‌गल! वहीं देवताओंके नन्दन आदि पवित्र उद्यान तथा पुण्यात्मा पुरुषोंके विहारस्थल हैं। वहाँ किसीको भूख-प्यास नहीं लगती, मनमें कभी ग्लानि नहीं होती, गरमी और जाड़ेका कष्ट भी नहीं होता और न कोई भय ही होता है ⁠।⁠।⁠ ८-९ ⁠।⁠।</div>
<div class="class_54">बीभत्समशुभं वापि तत्र किंचिन्न विद्यते ⁠।</div>
<div class="class_54">मनोज्ञाः सर्वतो गन्धाः सुखस्पर्शाश्च सर्वशः ⁠।⁠।⁠ १० ⁠।⁠।</div>
<div class="class_54">शब्दाः श्रुतिमनोग्राह्याः सर्वतस्तत्र वै मुने ⁠।</div>
<div class="class_54">न शोको न जरा तत्र नायासपरिदेवने ⁠।⁠।⁠ ११ ⁠।⁠।</div>
<div class="class_55">वहाँ कोई भी वस्तु ऐसी नहीं है, जो घृणा करने-योग्य एवं अशुभ हो। वहाँ सब ओर मनोरम सुगन्ध, सुखदायक स्पर्श तथा कानों और मनको प्रिय लगनेवाले मधुर शब्द सुननेमें आते हैं। मुने! स्वर्गलोकमें न शोक होता है, न बुढ़ापा। वहाँ थकावट तथा करुणाजनक विलाप भी श्रवणगोचर नहीं होते ⁠।⁠।⁠ १०-११ ⁠।⁠।</div>
<div class="class_54">ईदृशः स मुने लोकः स्वकर्मफलहेतुकः ⁠।</div>
<div class="class_54">सुकृतैस्तत्र पुरुषाः सम्भवन्त्यात्मकर्मभिः ⁠।⁠।⁠ १२ ⁠।⁠।</div>
<div class="class_55">महर्षे! स्वर्गलोक ऐसा ही है। अपने सत्कर्मोंके फलरूप ही उसकी प्राप्ति होती है। मनुष्य वहाँ अपने किये हुए पुण्यकर्मोंसे ही रह पाते हैं ⁠।⁠।⁠ १२ ⁠।⁠।</div>
<div class="class_54">तैजसानि शरीराणि भवन्त्यत्रोपपद्यताम् ⁠।</div>
<div class="class_54">कर्मजान्येव मौद्‌गल्य न मातृपितृजान्युत ⁠।⁠।⁠ १३ ⁠।⁠।</div>
<div class="class_55">मुद्‌गल! स्वर्गवासियोंके शरीरमें तैजस तत्त्वकी प्रधानता होती है। वे शरीर पुण्यकर्मोंसे ही उपलब्ध होते हैं। माता-पिताके रजोवीर्यसे उनकी उत्पत्ति नहीं होती है ⁠।⁠।⁠ १३ ⁠।⁠।</div>
<div class="class_54">न संस्वेदो न दौर्गन्ध्यं पुरीषं मूत्रमेव च ⁠।</div>
<div class="class_54">तेषां न च रजो वस्त्रं बाधते तत्र वै मुने ⁠।⁠।⁠ १४ ⁠।⁠।</div>
<div class="class_55">उन शरीरोंमें कभी पसीना नहीं निकलता, दुर्गन्ध नहीं आती तथा मल-मूत्रका भी अभाव होता है। मुने! उनके कपड़ोंमें कभी मैल नहीं बैठती है ⁠।⁠।⁠ १४ ⁠।⁠।</div>
<div class="class_54">न म्लायन्ति स्रजस्तेषां दिव्यगन्धा मनोरमाः ⁠।</div>
<div class="class_54">संयुज्यन्ते विमानैश्च ब्रह्मन्नेवंविधैश्च ते ⁠।⁠।⁠ १५ ⁠।⁠।</div>
<div class="class_55">स्वर्गवासियोंकी जो (दिव्य कुसुमोंकी) मालाएँ होती हैं, वे कभी कुम्हलाती नहीं हैं। उनसे निरन्तर दिव्य सुगन्ध फैलती रहती है तथा वे देखनेमें भी बड़ी मनोरम होती हैं। ब्रह्मन्! स्वर्गके सभी निवासी ऐसे ही विमानोंसे सम्पन्न होते हैं ⁠।⁠।⁠ १५ ⁠।⁠।</div>
<div class="class_54">ईर्ष्याशोकक्लमापेता मोहमात्सर्यवर्जिताः ⁠।</div>
<div class="class_54">सुखं स्वर्गजितस्तत्र वर्तयन्ते महामुने ⁠।⁠।⁠ १६ ⁠।⁠।</div>
<div class="class_55">महामुने! जो अपने सत्कर्मोंद्वारा स्वर्गलोकपर विजय पा चुके हैं, वे वहाँ बड़े सुखसे जीवन बिताते हैं। उनमें किसीके प्रति ईर्ष्या नहीं होती, वे कभी शोक तथा थकावटका अनुभव नहीं करते एवं मोह तथा मात्सर्य (द्वेषभाव)-से सदा दूर रहते हैं ⁠।⁠।⁠ १६ ⁠।⁠।</div>
<div class="class_54">तेषां तथाविधानां तु लोकानां मुनिपुङ्गव ⁠।</div>
<div class="class_54">उपर्युपरि लोकस्य लोका दिव्या गुणान्विताः ⁠।⁠।⁠ १७ ⁠।⁠।</div>
<div class="class_55">मुनिश्रेष्ठ! देवताओंके जो पूर्वोक्त प्रकारके लोक हैं, उन सबसे ऊपर अन्य कितने ही विविध गुणसम्पन्न दिव्य लोक हैं ⁠।⁠।⁠ १७ ⁠।⁠।</div>
<div class="class_54">पुरस्ताद् ब्राह्मणास्तत्र लोकास्तेजोमयाः शुभाः ⁠।</div>
<div class="class_54">यत्र यान्त्यृषयो ब्रह्मन् पूताः स्वैः कर्मभिः शुभैः ⁠।⁠।⁠ १८ ⁠।⁠।</div>
<div class="class_55">उन सबसे ऊपर ब्रह्माजीके लोक हैं, जो अत्यन्त तेजस्वी एवं मंगलकारी हैं। ब्रह्मन्! वहाँ अपने शुभ कर्मोंसे पवित्र ऋषि, मुनि जाते हैं ⁠।⁠।⁠ १८ ⁠।⁠।</div>
<div class="class_54">ऋभवो नाम तत्रान्ये देवानामपि देवताः ⁠।</div>
<div class="class_54">तेषां लोकात् परतरे यान् यजन्तीह देवताः ⁠।⁠।⁠ १९ ⁠।⁠।</div>
<div class="class_55">वहीं ऋभु नामक दूसरे देवता रहते हैं, जो देवगणोंके भी आराध्यदेव हैं। देवताओंके लोकोंसे उनका स्थान उत्कृष्ट है। देवतालोग भी यज्ञोंद्वारा उनका यजन करते हैं ⁠।⁠।⁠ १९ ⁠।⁠।</div>
<div class="class_54">स्वयंप्रभास्ते भास्वन्तो लोकाः कामदुघाः परे ⁠।</div>
<div class="class_54">न तेषां स्त्रीकृतस्तापो न लोकैश्वर्यमत्सरः ⁠।⁠।⁠ २० ⁠।⁠।</div>
<div class="class_55">उनके उत्तम लोक स्वयंप्रकाश, तेजस्वी और सम्पूर्ण कामनाओंकी पूर्ति करनेवाले हैं। उन्हें स्त्रियोंके लिये संताप नहीं होता। लोकोंके ऐश्वर्यके लिये उनके मनमें कभी ईर्ष्या नहीं होती ⁠।⁠।⁠ २० ⁠।⁠।</div>
<div class="class_54">न वर्तयन्त्याहुतिभिस्ते नाप्यमृतभोजनाः ⁠।</div>
<div class="class_54">तथा दिव्यशरीरास्ते न च विग्रहमूर्तयः ⁠।⁠।⁠ २१ ⁠।⁠।</div>
<div class="class_55">वे देवताओंकी तरह आहुतियोंसे जीविका नहीं चलाते। उन्हें अमृत पीनेकी आवश्यकता नहीं होती। उनके शरीर दिव्य ज्योतिर्मय हैं। उनकी कोई विशेष आकृति नहीं होती ⁠।⁠।⁠ २१ ⁠।⁠।</div>
<div class="class_54">न सुखे सुखकामास्ते देवदेवाः सनातनाः ⁠।</div>
<div class="class_54">न कल्पपरिवर्तेषु परिवर्तन्ति ते तथा ⁠।⁠।⁠ २२ ⁠।⁠।</div>
<div class="class_55">वे सुखमें प्रतिष्ठित हैं, परंतु सुखकी कामना नहीं रखते। वे देवताओंके भी देवता और सनातन हैं। कल्पका अन्त होनेपर भी उनकी स्थितिमें कोई परिवर्तन नहीं होता—वे ज्यों-के-त्यों बने रहते हैं ⁠।⁠।⁠ २२ ⁠।⁠।</div>
<div class="class_54">जरा मृत्युः कुतस्तेषां हर्षः प्रीतिः सुखं न च ⁠।</div>
<div class="class_54">न दुःखं न सुखं चापि रागद्वेषौ कुतो मुने ⁠।⁠।⁠ २३ ⁠।⁠।</div>
<div class="class_55">मुने! उनमें जरा-मृत्युकी सम्भावना तो हो ही कैसे सकती है? हर्ष, प्रीति तथा सुख आदि विकारोंका भी उनमें सर्वथा अभाव ही है। ऐसी स्थितिमें उनके भीतर दुःख-सुख तथा राग-द्वेषादि कैसे रह सकते हैं? ⁠।⁠।⁠ २३ ⁠।⁠।</div>
<div class="class_54">देवानामपि मौद्‌गल्य कांक्षिता सा गतिः परा ⁠।</div>
<div class="class_54">दुष्प्रापा परमा सिद्धिरगम्या कामगोचरैः ⁠।⁠।⁠ २४ ⁠।⁠।</div>
<div class="class_55">मौद्‌गल्य! स्वर्गवासी देवता भी उस (ऋभु नामक देवताओंकी) परमगतिको प्राप्त करनेकी इच्छा रखते हैं। वह परा सिद्धिकी अवस्था है, जो अत्यन्त दुर्लभ है। विषयभोगोंकी इच्छा रखनेवाले लोगोंकी वहाँतक पहुँच नहीं होती ⁠।⁠।⁠ २४ ⁠।⁠।</div>
<div class="class_54">त्रयस्त्रिंशदिमे देवा येषां लोका मनीषिभिः ⁠।</div>
<div class="class_54">गम्यन्ते नियमैः श्रेष्ठैर्दानैर्वा विधिपूर्वकैः ⁠।⁠।⁠ २५ ⁠।⁠।</div>
<div class="class_55">ये जो तैंतीस देवता हैं, उन्हींके लोकोंको मनीषी पुरुष उत्तम नियमोंके आचरणसे अथवा विधिपूर्वक दिये हुए दानोंसे प्राप्त करते हैं ⁠।⁠।⁠ २५ ⁠।⁠।</div>
<div class="class_54">सेयं दानकृता व्युष्टिरनुप्राप्ता सुखं त्वया ⁠।</div>
<div class="class_54">तां भुङ्‌क्ष्व सुकृतैर्लब्धां तपसा द्योतितप्रभः ⁠।⁠।⁠ २६ ⁠।⁠।</div>
<div class="class_55">ब्रह्मन्! तुमने अपने दानके प्रभावसे अनायास ही वह स्वर्गीय सुख-सम्पत्ति प्राप्त कर ली है। अपनी तपस्याके तेजसे देदीप्यमान होकर अब तुम अपने पुण्यसे प्राप्त हुए उस दिव्य वैभवका उपभोग करो ⁠।⁠।⁠ २६ ⁠।⁠।</div>
<div class="class_54">एतत् स्वर्गसुखं विप्र लोका नानाविधास्तथा ⁠।</div>
<div class="class_54">गुणाः स्वर्गस्य प्रोक्तास्ते दोषानपि निबोध मे ⁠।⁠।⁠ २७ ⁠।⁠।</div>
<div class="class_55">विप्रवर! यही स्वर्गका सुख है और ऐसे ही वहाँ भाँति-भाँतिके लोक हैं। यहाँतक मैंने तुम्हें स्वर्गके गुण बताये हैं; अब वहाँके दोष भी मुझसे सुन लो ⁠।⁠।⁠ २७ ⁠।⁠।</div>
<div class="class_54">कृतस्य कर्मणस्तत्र भुज्यते यत् फलं दिवि ⁠।</div>
<div class="class_54">न चान्यत् क्रियते कर्म मूलच्छेदेन भुज्यते ⁠।⁠।⁠ २८ ⁠।⁠।</div>
<div class="class_55">अपने किये हुए सत्कर्मोंका जो फल होता है, वही स्वर्गमें भोगा जाता है। वहाँ कोई नया कर्म नहीं किया जाता। अपना पुण्यरूप मूलधन गँवानेसे ही वहाँके भोग प्राप्त होते हैं ⁠।⁠।⁠ २८ ⁠।⁠।</div>
<div class="class_54">सोऽत्र दोषो मम मतस्तस्यान्ते पतनं च यत् ⁠।</div>
<div class="class_54">सुखव्याप्तमनस्कानां पतनं यच्च मुद्‌गल ⁠।⁠।⁠ २९ ⁠।⁠।</div>
<div class="class_55">मुद्‌गल! स्वर्गमें सबसे बड़ा दोष मुझे यह जान पड़ता है कि कर्मोंका भोग समाप्त होनेपर एक दिन वहाँसे पतन हो ही जाता है। जिनका मन सुखभोगमें लगा हुआ है, उनको सहसा पतन कितना दुःखदायी होता है ⁠।⁠।⁠ २९ ⁠।⁠।</div>
<div class="class_54">असंतोषः परीतापो दृष्ट्‌वा दीप्ततराः श्रियः ⁠।</div>
<div class="class_54">यद् भवत्यवरे स्थाने स्थितानां तत् सुदुष्करम् ⁠।⁠।⁠ ३० ⁠।⁠।</div>
<div class="class_55">स्वर्गमें भी जो लोग नीचेके स्थानोंमें स्थित हैं, उन्हें अपनेसे ऊपरके लोकोंकी समुज्ज्वल श्रीसम्पत्ति देखकर जो असंतोष और संताप होता है, उसका वर्णन करना अत्यन्त कठिन है ⁠।⁠।⁠ ३० ⁠।⁠।</div>
<div class="class_54">संज्ञामोहश्च पततां रजसा च प्रधर्षणम् ⁠।</div>
<div class="class_54">प्रम्लानेषु च माल्येषु ततः पिपतिषोर्भयम् ⁠।⁠।⁠ ३१ ⁠।⁠।</div>
<div class="class_55">स्वर्गलोकसे गिरते समय वहाँके निवासियोंकी चेतना लुप्त हो जाती है। रजोगुणके आक्रमणसे उनकी बुद्धि बिगड़ जाती है। पहले उनके गलेकी मालाएँ कुम्हला जाती हैं; इससे उन्हें पतनकी सूचना मिल जानेसे उनके मनमें बड़ा भारी भय समा जाता है ⁠।⁠।⁠ ३१ ⁠।⁠।</div>
<div class="class_54">आब्रह्मभवनादेते दोषा मौद्‌गल्य दारुणाः ⁠।</div>
<div class="class_54">नाकलोके सुकृतिनां गुणास्त्वयुतशो नृणाम् ⁠।⁠।⁠ ३२ ⁠।⁠।</div>
<div class="class_55">मौद्‌गल्य! ब्रह्मलोकपर्यन्त जितने लोक हैं, उन सबमें ये भयंकर दोष देखे जाते हैं। स्वर्गलोकमें रहते समय तो पुण्यात्मा पुरुषोंमें सहस्रों गुण होते हैं ⁠।⁠।⁠ ३२ ⁠।⁠।</div>
<div class="class_54">अयं त्वन्यो गुणः श्रेष्ठश्च्युतानां स्वर्गतो मुने ⁠।</div>
<div class="class_54">शुभानुशययोगेन मनुष्येषूपजायते ⁠।⁠।⁠ ३३ ⁠।⁠।</div>
<div class="class_55">मुने! परंतु वहाँसे भ्रष्ट हुए जीवोंका भी यह एक अन्य श्रेष्ठ गुण देखा जाता है कि वे अपने शुभ कर्मों-के संस्कारसे युक्त होनेके कारण मनुष्ययोनिमें ही जन्म पाते हैं ⁠।⁠।⁠ ३३ ⁠।⁠।</div>
<div class="class_54">तत्रापि स महाभागः सुखभागभिजायते ⁠।</div>
<div class="class_54">न चेत् सम्बुध्यते तत्र गच्छत्यधमतां ततः ⁠।⁠।⁠ ३४ ⁠।⁠।</div>
<div class="class_55">वहाँ भी वह महाभाग मानव सुखके साधनोंसे सम्पन्न होकर ही उत्पन्न होता है। परंतु यदि मानवयोनिमें वह अपने कर्तव्यको न समझे, तो उससे भी नीची योनिमें चला जाता है ⁠।⁠।⁠ ३४ ⁠।⁠।</div>
<div class="class_54">इह यत् क्रियते कर्म तत् परत्रोपभुज्यते ⁠।</div>
<div class="class_54">कर्मभूमिरियं ब्रह्मन् फलभूमिरसौ मता ⁠।⁠।⁠ ३५ ⁠।⁠।</div>
<div class="class_55">इस मनुष्यलोकमें मानव-शरीरद्वारा जो कर्म किया जाता है, उसीको परलोकमें भोगा जाता है। ब्रह्मन्! यह कर्मभूमि और वह फलभोगकी भूमि मानी गयी है ⁠।⁠।⁠ ३५ ⁠।⁠।</div>
<div class="class_59">मुद्‌गल उवाच</div>
<div class="class_54">महान्तस्तु अमी दोषास्त्वया स्वर्गस्य कीर्तिताः ⁠।</div>
<div class="class_54">निर्दोष एव यस्त्वन्यो लोकं तं प्रवदस्व मे ⁠।⁠।⁠ ३६ ⁠।⁠।</div>
<div class="class_55"><span class="class_60">मुद्‌गल बोले—</span>देवदूत! तुमने स्वर्गके महान् दोष बताये, परंतु स्वर्गकी अपेक्षा यदि कोई दूसरा लोक इन दोषोंसे सर्वथा रहित हो तो मुझसे उसीका वर्णन करो ⁠।⁠।</div>
<div class="class_59">देवदूत उवाच</div>
<div class="class_54">ब्रह्मणः सदनादूर्ध्वं तद् विष्णोः परमं पदम् ⁠।</div>
<div class="class_54">शुद्धं सनातनं ज्योतिः परं ब्रह्मेति यद् विदुः ⁠।⁠।⁠ ३७ ⁠।⁠।</div>
<div class="class_55"><span class="class_60">देवदूतने कहा—</span>ब्रह्माजीके भी लोकसे ऊपर भगवान् विष्णुका परम धाम है। वह शुद्ध सनातन ज्योतिर्मय लोक है। उसे परब्रह्म भी कहते हैं ⁠।⁠।⁠ ३७ ⁠।⁠।</div>
<div class="class_54">न तत्र विप्र गच्छन्ति पुरुषा विषयात्मकाः ⁠।</div>
<div class="class_54">दम्भलोभमहाक्रोधमोहद्रोहैरभिद्रुताः ⁠।⁠।⁠ ३८ ⁠।⁠।</div>
<div class="class_55">विप्रवर! जिनका मन विषयोंमें रचा-पचा रहता है, वे लोग वहाँ नहीं जा सकते। दम्भ, लोभ, महाक्रोध, मोह और द्रोहसे युक्त मनुष्य भी वहाँ नहीं पहुँच सकते ⁠।⁠।⁠ ३८ ⁠।⁠।</div>
<div class="class_54">निर्ममा निरहङ्‌कारा निर्द्वन्द्वाः संयतेन्द्रियाः ⁠।</div>
<div class="class_54">ध्यानयोगपराश्चैव तत्र गच्छन्ति मानवाः ⁠।⁠।⁠ ३९ ⁠।⁠।</div>
<div class="class_55">जो ममता और अहंकारसे रहित, सुख-दुःख आदि द्वन्द्वोंसे ऊपर उठे हुए, जितेन्द्रिय तथा ध्यानयोगमें तत्पर हैं, वे मनुष्य ही उस लोकमें जा सकते हैं ⁠।⁠।⁠ ३९ ⁠।⁠।</div>
<div class="class_54">एतत् ते सर्वमाख्यातं यन्मां पृच्छसि मुद्‌गल ⁠।</div>
<div class="class_54">तवानुकम्पया साधो साधु गच्छाम मा चिरम् ⁠।⁠।⁠ ४० ⁠।⁠।</div>
<div class="class_55">मुद्‌गल! तुमने जो कुछ मुझसे पूछा था, वह सब मैंने कह सुनाया। साधो! अब आपकी कृपासे हमलोग सुखपूर्वक स्वर्गकी यात्रा करें, विलम्ब नहीं होना चाहिये ⁠।⁠।⁠ ४० ⁠।⁠।</div>
<div class="class_59">व्यास उवाच</div>
<div class="class_54">एतच्छ्रुत्वा तु मौद्‌गल्यो वाक्यं विममृशे धिया ⁠।</div>
<div class="class_54">विमृश्य च मुनिश्रेष्ठो देवदूतमुवाच ह ⁠।⁠।⁠ ४१ ⁠।⁠।</div>
<div class="class_55"><span class="class_60">व्यासजी कहते हैं—</span>राजन्! देवदूतकी यह बात सुनकर मुनिश्रेष्ठ मुद्‌गलने उसपर बुद्धिपूर्वक विचार किया। विचार करके उन्होंने देवदूतसे कहा— ⁠।⁠।⁠ ४१ ⁠।⁠।</div>
<div class="class_54">देवदूत नमस्तेऽस्तु गच्छ तात यथासुखम् ⁠।</div>
<div class="class_54">महादोषेण मे कार्यं न स्वर्गेण सुखेन वा ⁠।⁠।⁠ ४२ ⁠।⁠।</div>
<div class="class_55">‘देवदूत! तुम्हें नमस्कार है। तात! तुम सुखपूर्वक पधारो। स्वर्ग अथवा वहाँका सुख महान् दोषसे युक्त है; इसलिये मुझे उसकी आवश्यकता नहीं है ⁠।⁠।⁠ ४२ ⁠।⁠।</div>
<div class="class_54">पतनान्ते महद् दुःखं परितापः सुदारुणः ⁠।</div>
<div class="class_54">स्वर्गभाजश्चरन्तीह तस्मात् स्वर्गं न कामये ⁠।⁠।⁠ ४३ ⁠।⁠।</div>
<div class="class_55">‘ओह! पतनके बाद तो स्वर्गवासी मनुष्योंको अत्यन्त भयंकर महान् दुःख और अनुताप होता है और फिर वे इसी लोकमें विचरते रहते हैं; इसलिये मुझे स्वर्गमें जानेकी इच्छा नहीं है ⁠।⁠।⁠ ४३ ⁠।⁠।</div>
<div class="class_54">यत्र गत्वा न शोचन्ति न व्यथन्ति चलन्ति वा ⁠।</div>
<div class="class_54">तदहं स्थानमत्यन्तं मार्गयिष्यामि केवलम् ⁠।⁠।⁠ ४४ ⁠।⁠।</div>
<div class="class_55">‘जहाँ जाकर मनुष्य कभी शोक नहीं करते, व्यथित नहीं होते तथा जहाँसे विचलित नहीं होते हैं। केवल उसी अक्षय धामका मैं अनुसंधान करूँगा’ ⁠।⁠।⁠ ४४ ⁠।⁠।</div>
<div class="class_54">इत्युक्त्वा स मुनिर्वाक्यं देवदूतं विसृज्य तम् ⁠।</div>
<div class="class_54">शिलोञ्छवृत्तिर्धर्मात्मा शममातिष्ठदुत्तमम् ⁠।⁠।⁠ ४५ ⁠।⁠।</div>
<div class="class_55">ऐसा कहकर मुद्‌गल मुनिने उस देवदूतको विदा कर दिया और शिल एवं उञ्छवृत्तिसे जीवन-निर्वाह करनेवाले वे धर्मात्मा महर्षि उत्तम रीतिसे शम-दम आदि नियमोंका पालन करने लगे ⁠।⁠।⁠ ४५ ⁠।⁠।</div>
<div class="class_54">तुल्यनिन्दास्तुतिर्भूत्वा समलोष्टाश्मकाञ्चनः ⁠।</div>
<div class="class_54">ज्ञानयोगेन शुद्धेन ध्याननित्यो बभूव ह ⁠।⁠।⁠ ४६ ⁠।⁠।</div>
<div class="class_55">उनकी दृष्टिमें निन्दा और स्तुति समान हो गयी। वे मिट्टीके ढेले, पत्थर और सुवर्णको समान समझने लगे और विशुद्ध ज्ञानयोगके द्वारा नित्य ध्यानमें तत्पर रहने लगे ⁠।⁠।</div>
<div class="class_54">ध्यानयोगाद् बलं लब्ध्वा प्राप्य बुद्धिमनुत्तमाम् ⁠।</div>
<div class="class_54">जगाम शाश्वतीं सिद्धिं परां निर्वाणलक्षणाम् ⁠।⁠।⁠ ४७ ⁠।⁠।</div>
<div class="class_55">ध्यानसे (परम वैराग्यका) बल पाकर उन्हें उत्तम बोध प्राप्त हुआ और उसके द्वारा उन्होंने सनातन मोक्षरूपा परम सिद्धि प्राप्त कर ली ⁠।⁠।⁠ ४७ ⁠।⁠।</div>
<div class="class_54">तस्मात् त्वमपि कौन्तेय न शोकं कर्तुमर्हसि ⁠।</div>
<div class="class_54">राज्यात् स्फीतात् परिभ्रष्टस्तपसा तदवाप्स्यसि ⁠।⁠।⁠ ४८ ⁠।⁠।</div>
<div class="class_55">कुन्तीनन्दन! इसलिये तुम भी समृद्धिशाली राज्यसे भ्रष्ट होनेके कारण शोक न करो; तपस्याद्वारा तुम उसे प्राप्त कर लोगे ⁠।⁠।⁠ ४८ ⁠।⁠।</div>
<div class="class_54">सुखस्यानन्तरं दुःखं दुःखस्यानन्तरं सुखम् ⁠।</div>
<div class="class_54">पर्यायेणोपसर्पन्ते नरं नेमिमरा इव ⁠।⁠।⁠ ४९ ⁠।⁠।</div>
<div class="class_55">मनुष्यपर सुखके बाद दुःख और दुःखके बाद सुख बारी-बारीसे आते रहते हैं। जैसे अरे नेमिसे जुड़े हुए ऊँचे-नीचे आते रहते हैं, वैसे ही मनुष्यका दुःख-सुखसे सम्बन्ध होता रहता है ⁠।⁠।⁠ ४९ ⁠।⁠।</div>
<div class="class_54">पितृपैतामहं राज्यं प्राप्स्यस्यमितविक्रम ⁠।</div>
<div class="class_54">वर्षात् त्रयोदशादूर्ध्वं व्येतु ते मानसो ज्वरः ⁠।⁠।⁠ ५० ⁠।⁠।</div>
<div class="class_55">अमितपराक्रमी युधिष्ठिर! तुम तेरहवें वर्षके बाद अपने बाप-दादोंका राज्य प्राप्त कर लोगे, अतः अब तुम्हारी मानसिक चिन्ता दूर हो जानी चाहिये ⁠।⁠।⁠ ५० ⁠।⁠।</div>
<div class="class_59">वैशम्पायन उवाच</div>
<div class="class_54">स एवमुक्त्वा भगवान् व्यासः पाण्डवनन्दनम् ⁠।</div>
<div class="class_54">जगाम तपसे धीमान् पुनरेवाश्रमं प्रति ⁠।⁠।⁠ ५१ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! परम बुद्धिमान् भगवान् व्यास पाण्डुनन्दन युधिष्ठिरसे ऐसा कहकर तपस्याके लिये पुनः अपने आश्रमकी ओर चले गये ⁠।⁠।⁠ ५१ ⁠।⁠।</div>
<div class="class_87">इति श्रीमहाभारते वनपर्वणि व्रीहिद्रौणिकपर्वणि मुद्‌गलदेवदूतसंवादे एकषष्ट्यधिकद्विशततमोऽध्यायः ⁠।⁠।⁠ २६१ ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत व्रीहिद्रौणिकपर्वमें मुद्‌गल-देवदूत-संवादविषयक दो सौ इकसठवाँ अध्याय पूरा हुआ ⁠।⁠।⁠ २६१ ⁠।⁠।</div>
<div class="class_89"><img src="image_424.jpg" alt="" class="class_189"/></div>
<hr class="class_90"/>
<div id="KWMJr_kvRXeZN9kQiJdcrw52129" class="class_91"><a href="part0293_u2.xhtml#KWMJr_kvRXeZN9kQiJdcrw52141" class="class_80">*</a> मुद्गल ऋषिको ही ‘मौद्गल्य’ भी कहा है।</div>
</body>
</html>
