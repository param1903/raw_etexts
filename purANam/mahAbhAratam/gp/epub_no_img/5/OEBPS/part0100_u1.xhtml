<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0100</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50203" class="class_11"><img src="image_11410.jpg" alt="" class="class_139"/></div>
<div class="class_62">राजा क्षेमदर्शी और कालकवृक्षीय मुनि</div>
<div class="class_55">तब राजाने मुनिको इस प्रकार उत्तर दिया—‘ब्राह्मण! आप जो कुछ कहना चाहें, मुझसे निर्भय होकर कहें। अपने हितकी इच्छा रखनेवाला मैं आपको क्षमा क्यों नहीं करूँगा? विप्रवर! आप जो चाहें, कहिये। मैं प्रतिज्ञा करता हूँ कि आप मुझसे जो कोई भी बात कहेंगे, आपकी उस आज्ञाका मैं पालन करूँगा’ ⁠।⁠।⁠ २१-२२ ⁠।⁠।</div>
<div class="class_59">मुनिरुवाच</div>
<div class="class_54">ज्ञात्वा पापानपापांश्च भृत्यतस्ते भयानि च ⁠।</div>
<div class="class_54">भक्त्या वृत्तिं समाख्यातुं भवतोऽन्तिकमागमम् ⁠।⁠।⁠ २३ ⁠।⁠।</div>
<div class="class_55"><span class="class_60">मुनि बोले—</span>महाराज! आपके कर्मचारियोंमेंसे कौन अपराधी है और कौन निरपराध? इस बातका पता लगाकर तथा आपपर आपके सेवकोंकी ओरसे ही अनेक भय आने वाले हैं, यह जानकर प्रेमपूर्वक राज्यका सारा समाचार बतानेके लिये मैं आपके पास आया था ⁠।⁠।⁠ २३ ⁠।⁠।</div>
<div class="class_54">प्रागेवोक्तस्तु दोषोऽयमाचार्यैर्नृपसेविनाम् ⁠।</div>
<div class="class_54">अगतीकगतिर्ह्येषा पापा राजोपसेविनाम् ⁠।⁠।⁠ २४ ⁠।⁠।</div>
<div class="class_55">नीतिशास्त्रके आचार्योंने राजसेवकोंके इस दोषका पहलेसे ही वर्णन कर रखा है कि जो राजाकी सेवा करनेवाले लोग हैं, उनके लिये यह पापमयी जीविका अगतिक गति है, अर्थात् जिन्हें कहीं भी सहारा नहीं मिलता, वे राजाके सेवक होते हैं ⁠।⁠।⁠ २४ ⁠।⁠।</div>
<div class="class_54">आशीविषैश्च तस्याहुः संगतं यस्य राजभिः ⁠।</div>
<div class="class_54">बहुमित्राश्च राजानो बह्वमित्रास्तथैव च ⁠।⁠।⁠ २५ ⁠।⁠।</div>
<div class="class_54">तेभ्यः सर्वेभ्य एवाहुर्भयं राजोपजीविनाम् ⁠।</div>
<div class="class_54">तथैषां राजतो राजन् मुहूर्तादेव भीर्भवेत् ⁠।⁠।⁠ २६ ⁠।⁠।</div>
<div class="class_55">जिसका राजाओंके साथ मेल-जोल हो गया, उसकी विषधर सर्पोंके साथ सङ्गति हो गयी, ऐसा नीतिज्ञोंका कथन है। राजाके जहाँ बहुतसे मित्र होते हैं, वहीं उनके अनेक शत्रु भी हुआ करते हैं। राजाके आश्रित होकर जीविका चलानेवालोंको उन सभीसे भय बताया गया है। राजन्! स्वयं राजासे भी उन्हें घड़ी-घड़ीमें खतरा रहता है ⁠।⁠।⁠ २५-२६ ⁠।⁠।</div>
<div class="class_54">नैकान्तेन प्रमादो हि शक्यः कर्तुं महीपतौ ⁠।</div>
<div class="class_54">न तु प्रमादः कर्तव्यः कथंचिद् भूतिमिच्छता ⁠।⁠।⁠ २७ ⁠।⁠।</div>
<div class="class_55">राजाके पास रहनेवालोंसे कभी कोई प्रमाद हो ही नहीं, यह तो असम्भव है, परंतु जो अपना भला चाहता हो उसे किसी तरह उसके पास जान-बूझकर प्रमाद नहीं करना चाहिये ⁠।⁠।⁠ २७ ⁠।⁠।</div>
<div class="class_54">प्रमादाद्धि स्खलेद् राजा स्खलिते नास्ति जीवितम् ⁠।</div>
<div class="class_54">अग्निं दीप्तमिवासीदेद् राजानमुपशिक्षितः ⁠।⁠।⁠ २८ ⁠।⁠।</div>
<div class="class_55">यदि सेवकके द्वारा असावधानीके कारण कोई अपराध बन गया तो राजा पहलेके उपकारको भुलाकर कुपित हो उससे द्वेष करने लगता है और जब राजा अपनी मर्यादासे भ्रष्ट हो जाय तो उस सेवकके जीवनकी आशा नहीं रह जाती। जैसे जलती हुई आगके पास मनुष्य सचेत होकर जाता है, उसी प्रकार शिक्षित पुरुषको राजाके पास सावधानीसे रहना चाहिये ⁠।⁠।⁠ २८ ⁠।⁠।</div>
<div class="class_54">आशीविषमिव क्रुद्धं प्रभुं प्राणधनेश्वरम् ⁠।</div>
<div class="class_54">यत्नेनोपचरेन्नित्यं नाहमस्मीति मानवः ⁠।⁠।⁠ २९ ⁠।⁠।</div>
<div class="class_55">राजा प्राण और धन दोनोंका स्वामी है। जब वह कुपित होता है तो विषधर सर्पके समान भयंकर हो जाता है; अतः मनुष्यको चाहिये कि ‘मैं जीवित नहीं हूँ’ ऐसा मानकर अर्थात् अपनी जानको हथेलीपर लेकर सदा बड़े यत्नसे राजाकी सेवा करे ⁠।⁠।⁠ २९ ⁠।⁠।</div>
<div class="class_54">दुर्व्याहृताच्छङ्कमानो दुष्कृताद् दुरधिष्ठितात् ⁠।</div>
<div class="class_54">दुरासिताद् दुर्व्रजितादिङ्गितादङ्गचेष्टितात् ⁠।⁠।⁠ ३० ⁠।⁠।</div>
<div class="class_55">मुँहसे कोई बुरी बात न निकल जाय, कोई बुरा काम न बन जाय, खड़ा होते, किसी आसनपर बैठते, चलते, संकेत करते तथा किसी अंगके द्वारा कोई चेष्टा करते समय असभ्यता अथवा बेअदबी न हो जाय, इसके लिये सदा सतर्क रहना चाहिये ⁠।⁠।⁠ ३० ⁠।⁠।</div>
<div class="class_54">देवतेव हि सर्वार्थान् कुर्याद् राजा प्रसादितः ⁠।</div>
<div class="class_54">वैश्वानर इव क्रुद्धः समूलमपि निर्दहेत् ⁠।⁠।⁠ ३१ ⁠।⁠।</div>
<div class="class_55">यदि राजाको प्रसन्न कर लिया जाय तो वह देवताकी भाँति सम्पूर्ण मनोरथ सिद्ध कर देता है और यदि कुपित हो जाय तो जलती हुई आगकी भाँति जड़-मूलसहित भस्म कर डालता है ⁠।⁠।⁠ ३१ ⁠।⁠।</div>
<div class="class_54">इति राजन् यमः प्राह वर्तते च तथैव तत् ⁠।</div>
<div class="class_54">अथ भूयांसमेवार्थं करिष्यामि पुनः पुनः ⁠।⁠।⁠ ३२ ⁠।⁠।</div>
<div class="class_55">राजन्! यमराजने जो यह बात कही है, वह ज्यों-की-त्यों ठीक है; फिर भी मैं तो बारंबार आपके महान् अर्थका साधन करूँगा ही ⁠।⁠।⁠ ३२ ⁠।⁠।</div>
<div class="class_54">ददात्यस्मद्विधोऽमात्यो बुद्धिसाहाय्यमापदि ⁠।</div>
<div class="class_54">वायसस्त्वेष मे राजन् ननु कार्याभिसंहितः ⁠।⁠।⁠ ३३ ⁠।⁠।</div>
<div class="class_55">मेरे जैसा मन्त्री आपत्तिकालमें बुद्धिद्वारा सहायता देता है। राजन्! मेरा यह कौआ भी आपके कार्यसाधनमें संलग्न था; किंतु मारा गया (सम्भव है मेरी भी वही दशा हो) ⁠।⁠।⁠ ३३ ⁠।⁠।</div>
<div class="class_54">न च मेऽत्र भवान् गर्ह्यो न च येषां भवान् प्रियः ⁠।</div>
<div class="class_54">हिताहितांस्तु बुद्ध‍येथा मा परोक्षमतिर्भवेः ⁠।⁠।⁠ ३४ ⁠।⁠।</div>
<div class="class_55">परंतु इसके लिये मैं आपकी और आपके प्रेमियोंकी निन्दा नहीं करता। मेरा कहना तो इतना ही है कि आप स्वयं अपने हित और अनहितको पहचानिये। प्रत्येक कार्यको अपनी आँखोंसे देखिये। दूसरोंकी देख-भालपर विश्वास न कीजिये ⁠।⁠।⁠ ३४ ⁠।⁠।</div>
<div class="class_54">ये त्वादानपरा एव वसन्ति भवतो गृहे ⁠।</div>
<div class="class_54">अभूतिकामा भूतानां तादृशैर्मेऽभिसंहितम् ⁠।⁠।⁠ ३५ ⁠।⁠।</div>
<div class="class_55">जो लोग आपका खजाना लूट रहे हैं और आपके ही घरमें रहते हैं, वे प्रजाकी भलाई चाहनेवाले नहीं हैं। वैसे लोगोंने मेरे साथ वैर बाँध लिया है ⁠।⁠।⁠ ३५ ⁠।⁠।</div>
<div class="class_54">यो वा भवद्विनाशेन राज्यमिच्छत्यनन्तरम् ⁠।</div>
<div class="class_54">आन्तरैरभिसंधाय राजन् सिद्ध‍यति नान्यथा ⁠।⁠।⁠ ३६ ⁠।⁠।</div>
<div class="class_55">राजन्! जो आपका विनाश करके आपके बाद इस राज्यको अपने हाथमें लेना चाहता है, उसका वह कर्म अन्तःपुरके सेवकोंसे मिलकर कोई षड्‌यन्त्र करनेसे ही सफल हो सकता है; अन्यथा नहीं (अतः आपको सावधान हो जाना चाहिये) ⁠।⁠।⁠ ३६ ⁠।⁠।</div>
<div class="class_54">तेषामहं भयाद् राजन् गमिष्याम्यन्यमाश्रमम् ⁠।</div>
<div class="class_54">तैर्हि मे संधितो बाणः काके निपतितः प्रभो ⁠।⁠।⁠ ३७ ⁠।⁠।</div>
<div class="class_55">नरेश्वर! मैं उन विरोधियोंके भयसे दूसरे आश्रममें चला जाऊँगा। प्रभो! उन्होंनें मेरे लिये ही बाणका संधान किया था; किंतु वह उस कौएपर जा गिरा ⁠।⁠।⁠ ३७ ⁠।⁠।</div>
<div class="class_54">छद्मकामैरकामस्य गमितो यमसादनम् ⁠।</div>
<div class="class_54">दृष्टं ह्येतन्मया राजंस्तपोदीर्घेन चक्षुषा ⁠।⁠।⁠ ३८ ⁠।⁠।</div>
<div class="class_55">मैं कोई कामना लेकर यहाँ नहीं आया था तो भी छल-कपटकी इच्छा रखनेवाले षड्‌यन्त्रकारियोंने मेरे कौएको मारकर यमलोक पहुँचा दिया। राजन्! तपस्याके द्वारा प्राप्त हुई दूरदर्शिनी दृष्टिसे मैंने यह सब देखा है ⁠।⁠।</div>
<div class="class_54">बहुनक्रझषग्राहां तिमिङ्गिलगणैर्युताम् ⁠।</div>
<div class="class_54">काकेन बालिशेनेमां यामतार्षमहं नदीम् ⁠।⁠।⁠ ३९ ⁠।⁠।</div>
<div class="class_55">यह राजनीति एक नदीके समान है। राजकीय पुरुष उसमें मगर, मत्स्य, तिमिङ्गल-समूहों और ग्राहोंके समान हैं। बेचारे कौएके द्वारा मैं किसी तरह इस नदीसे पार हो सका हूँ ⁠।⁠।⁠ ३९ ⁠।⁠।</div>
<div class="class_54">स्थाण्वश्मकण्टकवतीं सिंहव्याघ्रसमाकुलाम् ⁠।</div>
<div class="class_54">दुरासदां दुष्प्रसहां गुहां हैमवतीमिव ⁠।⁠।⁠ ४० ⁠।⁠।</div>
<div class="class_55">जैसे हिमालयकी कन्दरामें ठूँठ, पत्थर और काँटे होते हैं, उसके भीतर सिंह और व्याघ्रोंका भी निवास होता है तथा इन्हीं सब कारणोंसे उसमें प्रवेश पाना या रहना अत्यन्त कठिन एवं दुःसह हो जाता है, उसी प्रकार दुष्ट अधिकारियोंके कारण इस राज्यमें किसी भले मनुष्यका रहना मुश्किल है ⁠।⁠।⁠ ४० ⁠।⁠।</div>
<div class="class_54">अग्निना तामसं दुर्गं नौभिराप्यं च गम्यते ⁠।</div>
<div class="class_54">राजदुर्गावतरणे नोपायं पण्डिता विदुः ⁠।⁠।⁠ ४१ ⁠।⁠।</div>
<div class="class_55">अन्धकारमय दुर्गको अग्निके प्रकाशसे तथा जल-दुर्गको नौकाओंद्वारा पार किया जा सकता है; परंतु राजारूपी दुर्गसे पार होनेके लिये विद्वान् पुरुष भी कोई उपाय नहीं जानते हैं ⁠।⁠।⁠ ४१ ⁠।⁠।</div>
<div class="class_54">गहनं भवतो राज्यमन्धकारं तमोऽन्वितम् ⁠।</div>
<div class="class_54">नेह विश्वसिंतु शक्यं भवतापि कुतो मया ⁠।⁠।⁠ ४२ ⁠।⁠।</div>
<div class="class_55">आपका यह राज्य गहन अन्धकारसे आच्छन्न और दुःखसे परिपूर्ण है। आप स्वयं भी इस राज्यपर विश्वास नहीं कर सकते; फिर मैं कैसे करूँगा ⁠।⁠।⁠ ४२ ⁠।⁠।</div>
<div class="class_54">अतो नायं शूभो वासस्तुल्ये सदसती इह ⁠।</div>
<div class="class_54">वधो ह्येवात्र सुकृते दुष्कृते न च संशयः ⁠।⁠।⁠ ४३ ⁠।⁠।</div>
<div class="class_55">अतः यहाँ रहनेमें किसीका कल्याण नहीं है। यहाँ भले-बुरे सब एक समान हैं। इस राज्यमें बुराई करनेवाले और भलाई करनेवालेका भी वध हो सकता है, इसमें संशय नहीं है ⁠।⁠।⁠ ४३ ⁠।⁠।</div>
<div class="class_54">न्यायतो दुष्कृते घातः सुकृते न कथंचन ⁠।</div>
<div class="class_54">नेह युक्तं स्थिरं स्थातुं जवेनैवाव्रजेद् बुधः ⁠।⁠।⁠ ४४ ⁠।⁠।</div>
<div class="class_55">न्यायकी बात तो यह है कि बुराई करनेवालेको ही मारा जाय और पुण्य—श्रेष्ठ कर्म करनेवालेको किसी तरह भी कोई कष्ट न होने पावे, परंतु यहाँ ऐसा नहीं होता; अतः इस राज्यमें स्थिरभावसे निवास करना किसीके लिये भी उचित नहीं है। विद्वान् पुरुषको यहाँसे अति शीघ्र हट जाना चाहिये ⁠।⁠।⁠ ४४ ⁠।⁠।</div>
<div class="class_54">सीता नाम नदी राजन् प्लवो यस्यां निमज्जति ⁠।</div>
<div class="class_54">तथोपमामिमां मन्ये वागुरां सर्वघातिनीम् ⁠।⁠।⁠ ४५ ⁠।⁠।</div>
<div class="class_55">राजन्! सीता नामसे प्रसिद्ध एक नदी है, जिसमें नाव भी डूब जाती है, वैसी ही यहाँकी राजनीति भी है (इसमें मेरे जैसे सहायकोंके भी डूब जानेकी आशङ्का है)। मैं तो इसे समस्त प्राणियोंका विनाश करनेवाली फाँसी ही समझता हूँ ⁠।⁠।⁠ ४५ ⁠।⁠।</div>
<div class="class_54">मधुप्रपातो हि भवान् भोजनं विषसंयुतम् ⁠।</div>
<div class="class_54">असतामिव ते भावो वर्तते न सतामिव ⁠।⁠।⁠ ४६ ⁠।⁠।</div>
<div class="class_55">आप शहदके छत्तेसे युक्त पेड़की उस ऊँची डालीके समान हैं, जहाँसे नीचे गिरनेका ही भय है। आप विष मिलाये हुए भोजनके तुल्य हैं, आपका भाव असज्जनोंके समान है, सज्जनोंके तुल्य नहीं है ⁠।⁠।⁠ ४६ ⁠।⁠।</div>
<div class="class_54">आशीविषैः परिवृतः कूपस्त्वमसि पार्थिव ⁠।</div>
<div class="class_54">दुर्गतीर्था बृहत्कूला कारीरा वेत्रसंयुता ⁠।⁠।⁠ ४७ ⁠।⁠।</div>
<div class="class_54">नदी मधुरपानीया यथा राजंस्तथा भवान् ⁠।</div>
<div class="class_55">भूपाल! आप विषैले सर्पोंसे घिरे हुए कुएँके समान हैं, राजन्! आपकी अवस्था उस मीठे जलवाली नदीके समान हो गयी है, जिसके घाटतक पहुँचना कठिन है, जिसके दोनों किनारे बहुत ऊँचे हों और वहाँ करीलके झाड़ तथा बेंतकी वल्लरियाँ सब ओर छा रही हों ⁠।⁠।⁠ ४७<img src="image_610.jpg" alt="" class="class_58"/> ⁠।⁠।</div>
<div class="class_54">श्वगृध्रगोमायुयुतो राजहंससमो ह्यसि ⁠।⁠।⁠ ४८ ⁠।⁠।</div>
<div class="class_54">यथाऽऽश्रित्य महावृक्षं कक्षः संवर्धते महान् ⁠।</div>
<div class="class_54">ततस्तं संवृणोत्येव तमतीत्य च वर्धते ⁠।⁠।⁠ ४९ ⁠।⁠।</div>
<div class="class_54">तेनैवोग्रेन्धनेनैनं दावो दहति दारुणः ⁠।</div>
<div class="class_54">तथोपमा ह्यमात्यास्ते राजंस्तान् परिशोधय ⁠।⁠।⁠ ५० ⁠।⁠।</div>
<div class="class_55">जैसे कुत्तों, गीधों और गीदड़ोंसे घिरा हुआ राजहंस बैठा हो, उसी तरह दुष्ट कर्मचारियोंसे आप घिरे हुए हैं। जैसे लताओंका विशाल समूह किसी महान् वृक्षका आश्रय लेकर बढ़ता है, फिर धीरे-धीरे उस वृक्षको लपेट लेता है और उसका अतिक्रमण करके उससे भी ऊँचेतक फैल जाता है, फिर वही सूखकर भयानक ईंधन बन जाता है, तब दारुण दावानल उसी ईंधनके सहारे उस विशाल वृक्षको भी जला डालता है, राजन्! आपके मन्त्री भी उन्हीं सूखी लताओंके समान हो गये हैं अर्थात् आपके ही आश्रयसे बढ़कर आपहीके विनाशका कारण बन रहे हैं। अतः आप उनका शोधन कीजिये ⁠।⁠।⁠ ४८—५० ⁠।⁠।</div>
<div class="class_54">त्वया चैव कृता राजन् भवता परिपालिताः ⁠।</div>
<div class="class_54">भवन्तमभिसंधाय जिघांसन्ति भवत्प्रियम् ⁠।⁠।⁠ ५१ ⁠।⁠।</div>
<div class="class_55">नरेश्वर! आपने ही जिन्हें मन्त्री बनाया और आपने जिनका पालन किया, वे आपसे ही कपटभाव रखकर आपके ही हितका विनाश करना चाहते हैं ⁠।⁠।⁠ ५१ ⁠।⁠।</div>
<div class="class_54">उषितं शङ्कमानेन प्रमादं परिरक्षता ⁠।</div>
<div class="class_54">अन्तःसर्प इवागारे वीरपत्न्या इवालये ⁠।⁠।⁠ ५२ ⁠।⁠।</div>
<div class="class_54">शीलं जिज्ञासमानेन राज्ञश्च सहजीविनः ⁠।</div>
<div class="class_55">मैं राजाके साथ रहनेवाले अधिकारियोंका शील-स्वभाव जानना चाहता था, इसलिये सदा सशङ्क रहकर बड़ी सावधानीके साथ यहाँ रहा हूँ। ठीक उसी तरह, जैसे कोई साँपवाले मकानमें रहता हो अथवा किसी शूरवीरकी पत्नीके घरमें घुस गया हो ⁠।⁠।⁠ ५२<img src="image_610.jpg" alt="" class="class_58"/> ⁠।⁠।</div>
<div class="class_54">कच्चिज्जितेन्द्रियो राजा कच्चिदस्यान्तरा जिताः ⁠।⁠।⁠ ५३ ⁠।⁠।</div>
<div class="class_54">कच्चिदेषां प्रियो राजा कच्चिद् राज्ञः प्रिया प्रजाः ⁠।</div>
<div class="class_54">विजिज्ञासुरिह प्राप्तस्तवाहं राजसत्तम ⁠।⁠।⁠ ५४ ⁠।⁠।</div>
<div class="class_55">क्या इस देशके राजा जितेन्द्रिय हैं? क्या इनके अंदर रहनेवाले सेवक इनके वशमें हैं? क्या यहाँकी प्रजाओंका राजापर प्रेम है? और राजा भी क्या अपनी प्रजाओंपर प्रेम रखते हैं? नृपश्रेष्ठ! इन्हीं सब बातोंको जाननेकी इच्छासे मैं आपके यहाँ आया था ⁠।⁠।⁠ ५३-५४ ⁠।⁠।</div>
<div class="class_54">तस्य मे रोचते राजन् क्षुधितस्येव भोजनम् ⁠।</div>
<div class="class_54">अमात्या मे न रोचन्ते वितृष्णस्य यथोदकम् ⁠।⁠।⁠ ५५ ⁠।⁠।</div>
<div class="class_55">जैसे भूखेको भोजन अच्छा लगता है, उसी प्रकार आपका दर्शन मुझे बड़ा प्रिय लगता है; परंतु जैसे प्यास न रहनेपर पानी अच्छा नहीं लगता, उसी प्रकार आपके ये मन्त्री मुझे अच्छे नहीं जान पड़ते हैं ⁠।⁠।⁠ ५५ ⁠।⁠।</div>
<div class="class_54">भवतोऽर्थकृदित्येवं मयि दोषो हि तैः कृतः ⁠।</div>
<div class="class_54">विद्यते कारणं नान्यदिति मे नात्र संशयः ⁠।⁠।⁠ ५६ ⁠।⁠।</div>
<div class="class_55">मैं आपकी भलाई करनेवाला हूँ, यही इन मन्त्रियोंने मुझमें बड़ा भारी दोष पाया है और इसीलिये ये मुझसे द्वेष रखने लगे हैं। इसके सिवा दूसरा कोई इनके रोषका कारण नहीं है। मुझे अपने इस कथनकी सत्यतामें कोई संदेह नहीं है ⁠।⁠।⁠ ५६ ⁠।⁠।</div>
<div class="class_54">न हि तेषामहं द्रुग्धस्तत्तेषां दोषदर्शनम् ⁠।</div>
<div class="class_54">अरेर्हि दुर्हृदाद् भेयं भग्नपुच्छादिवोरगात् ⁠।⁠।⁠ ५७ ⁠।⁠।</div>
<div class="class_55">यद्यपि मैं इन लोगोंसे द्रोह नहीं करता तो भी मेरे प्रति इन लोगोंकी दोष-दृष्टि हो गयी है। जिसकी पूँछ दबा दी गयी हो, उस सर्पके समान दुष्ट हृदयवाले शत्रुसे सदा डरते रहना चाहिये (इसलिये अब मैं यहाँ रहना नहीं चाहता) ⁠।⁠।⁠ ५७ ⁠।⁠।</div>
<div class="class_59">राजोवाच</div>
<div class="class_54">भूयसा परिहारेण सत्कारेण च भूयसा ⁠।</div>
<div class="class_54">पूजितो ब्राह्मणश्रेष्ठ भूयो वस गृहे मम ⁠।⁠।⁠ ५८ ⁠।⁠।</div>
<div class="class_55"><span class="class_60">राजाने कहा—</span>विप्रवर! आपपर आनेवाले भय अथवा संकटका विशेषरूपसे निवारण करते हुए मैं आपको बड़े आदर-सत्कारके साथ अपने यहाँ रखूँगा। आप मेरे द्वारा सम्मानित हो बहुत कालतक मेरे महलमें निवास कीजिये ⁠।⁠।⁠ ५८ ⁠।⁠।</div>
<div class="class_54">ये त्वां ब्राह्मण नेच्छन्ति ते न वत्स्यन्ति मे गृहे ⁠।</div>
<div class="class_54">भवतैव हि तज्ज्ञेयं यत्तदेषामनन्तरम् ⁠।⁠।⁠ ५९ ⁠।⁠।</div>
<div class="class_55">ब्रह्मन्! जो आपको मेरे यहाँ नहीं रहने देना चाहते हैं, वे स्वयं ही मेरे घरमें नहीं रहने पायेंगे अब इन विरोधियोंका दमन करनेके लिये जो आवश्यक कर्त्तव्य हो, उसे आप स्वयं ही सोचिये और समझिये ⁠।⁠।⁠ ५९ ⁠।⁠।</div>
<div class="class_54">यथा स्यात् सुधृतो दण्डो यथा च सुकृतं कृतम् ⁠।</div>
<div class="class_54">तथा समीक्ष्य भगवन् श्रेयसे विनियुङ्क्ष्व माम् ⁠।⁠।⁠ ६० ⁠।⁠।</div>
<div class="class_55">भगवन्! जिस तरह राजदण्डको मैं अच्छी तरह धारण कर सकूँ और मेरे द्वारा अच्छे ही कार्य होते रहें, वह सब सोचकर आप मुझे कल्याणके मार्गपर लगाइये ⁠।⁠।⁠ ६० ⁠।⁠।</div>
<div class="class_59">मुनिरुवाच</div>
<div class="class_54">अदर्शयन्निमं दोषमेकैकं दुर्बलीकुरु ⁠।</div>
<div class="class_54">ततः कारणमाज्ञाय पुरुषं पुरुषं जहि ⁠।⁠।⁠ ६१ ⁠।⁠।</div>
<div class="class_55"><span class="class_60">मुनिने कहा—</span>राजन्! पहले तो कौएको मारनेका जो अपराध है, इसे प्रकट किये बिना ही एक-एक मन्त्रीको उसका अधिकार छीनकर दुर्बल कर दीजिये। उसके बाद अपराधके कारणका पूरा-पूरा पता लगाकर क्रमशः एक-एक व्यक्तिका वध कर डालिये ⁠।⁠।⁠ ६१ ⁠।⁠।</div>
<div class="class_54">एकदोषा हि बहवो मृद्नीयुरपि कण्टकान् ⁠।</div>
<div class="class_54">मन्त्रभेदभयाद् राजंस्तस्मादेतद् ब्रवीमि ते ⁠।⁠।⁠ ६२ ⁠।⁠।</div>
<div class="class_55">नरेश्वर! जब बहुत-से लोगोंपर एक ही तरहका दोष लगाया जाता है तो वे सब मिलकर एक हो जाते हैं और उस दशामें वे बड़े-बड़े कण्टकोंको भी मसल डालते हैं, अतः यह गुप्त विचार दूसरोंपर प्रकट न हो जाय, इसी भयसे मैं तुम्हें इस प्रकार एक-एक करके विरोधियोंके वधकी सलाह दे रहा हूँ ⁠।⁠।⁠ ६२ ⁠।⁠।</div>
<div class="class_54">वयं तु ब्राह्मणा नाम मृदुदण्डाः कृपालवः ⁠।</div>
<div class="class_54">स्वस्ति चेच्छाम भवतः परेषां च यथाऽऽत्मनः ⁠।⁠।⁠ ६३ ⁠।⁠।</div>
<div class="class_55">महाराज! हमलोग ब्राह्मण हैं। हमारा दण्ड भी बहुत कोमल होता है। हम स्वभावसे ही दयालु होते हैं; अतः अपने ही समान आपका और दूसरोंका भी भला चाहते हैं ⁠।⁠।⁠ ६३ ⁠।⁠।</div>
<div class="class_54">राजन्नात्मानमाचक्षे सम्बन्धी भवतो ह्यहम् ⁠।</div>
<div class="class_54">मुनिः कालकवृक्षीय इत्येवमभिसंज्ञितः ⁠।⁠।⁠ ६४ ⁠।⁠।</div>
<div class="class_55">राजन्! अब मैं आपको अपना परिचय देता हूँ। मैं आपका सम्बन्धी हूँ। मेरा नाम है कालकवृक्षीय मुनि ⁠।⁠।</div>
<div class="class_54">पितुः सखा च भवतः सम्मतः सत्यसङ्गरः ⁠।</div>
<div class="class_54">व्यापन्ने भवतो राज्ये राजन् पितरि संस्थिते ⁠।⁠।⁠ ६५ ⁠।⁠।</div>
<div class="class_54">सर्वकामान् परित्यज्य तपस्तप्तं तदा मया ⁠।</div>
<div class="class_54">स्नेहात् त्वां तु ब्रवीम्येतन्मा भूयो विभ्रमेदिति ⁠।⁠।⁠ ६६ ⁠।⁠।</div>
<div class="class_55">मैं आपके पिताका आदरणीय एव सत्यप्रतिज्ञ मित्र हूँ। नरेश्वर! आपके पिताके स्वर्गवास हो जानेके पश्चात् जब आपके राज्यपर भारी संकट आ गया था, तब अपनी समस्त कामनाओंका परित्याग करके मैंने (आपके हितके लिये) तपस्या की थी। आपके प्रति स्नेह होनेके कारण मैं फिर यहाँ आया हूँ और आपको ये सब बातें इसलिये बता रहा हूँ कि आप फिर किसीके चक्करमें न पड़ जायँ ⁠।⁠।⁠ ६५-६६ ⁠।⁠।</div>
<div class="class_54">उभे दृष्ट्वा दुःखसुखे राज्यं प्राप्य यदृच्छया ⁠।</div>
<div class="class_54">राज्येनामात्यसंस्थेन कथं राजन् प्रमाद्यसि ⁠।⁠।⁠ ६७ ⁠।⁠।</div>
<div class="class_55">महाराज! आपने सुख और दुःख दोनों देखे हैं। यह राज्य आपको दैवेच्छासे प्राप्त हुआ है तो भी आप इसे केवल मन्त्रियोंपर छोड़कर क्यों भूल कर रहे हैं? ⁠।⁠।</div>
<div class="class_54">ततो राजकुले नान्दी संजज्ञे भूयसा पुनः ⁠।</div>
<div class="class_54">पुरोहितकुले चैव सम्प्राप्ते ब्राह्मणर्षभे ⁠।⁠।⁠ ६८ ⁠।⁠।</div>
<div class="class_55">तदनन्तर पुरोहितके कुलमें उत्पन्न विप्रवर कालकवृक्षीय मुनिके पुनः आ जानेसे राजपरिवारमें मंगलपाठ एवं आनन्दोत्सव होने लगा ⁠।⁠।⁠ ६८ ⁠।⁠।</div>
<div class="class_54">एकच्छत्रां महीं कृत्वा कौसल्याय यशस्विने ⁠।</div>
<div class="class_54">मुनिः कालकवृक्षीय ईजे क्रतुभिरुत्तमैः ⁠।⁠।⁠ ६९ ⁠।⁠।</div>
<div class="class_55">कालकवृक्षीय मुनिने अपने बुद्धिबलसे यशस्वी कोसलनरेशको भूमण्डलका एकच्छत्र सम्राट् बनाकर अनेक उत्तम यज्ञोंद्वारा यजन किया ⁠।⁠।⁠ ६९ ⁠।⁠।</div>
<div class="class_54">हितं तद्‌वचनं श्रुत्वा कौसल्योऽप्यजयन्महीम् ⁠।</div>
<div class="class_54">तथा च कृतवान् राजा यथोक्तं तेन भारत ⁠।⁠।⁠ ७० ⁠।⁠।</div>
<div class="class_55">भारत! कोसलराजने भी पुरोहितका हितकारी वचन सुना और उन्होंने जैसा कहा, वैसा ही किया। इससे उन्होंने समस्त भूमण्डलपर विजय प्राप्त कर ली ⁠।⁠।⁠ ७० ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि अमात्यपरीक्षायां कालकवृक्षीयोपाख्याने द्व‌‍यशीतितमोऽध्यायः ⁠।⁠।⁠ ८२ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें मन्त्रियोंकी परीक्षाके प्रसङ्गमें कालकवृक्षीय मुनिका उपाख्यानविषयक बयासीवाँ अध्याय पूरा हुआ ⁠।⁠।⁠ ८२ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
