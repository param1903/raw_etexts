<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0333</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50094" class="class_52">अष्टनवत्यधिकद्विशततमोऽध्यायः</div>
<div class="class_85">पराशरगीताका उपसंहार—राजा जनकके विविध प्रश्नोंका उत्तर</div>
<div class="class_86">भीष्म उवाच</div>
<div class="class_54">पुनरेव तु पप्रच्छ जनको मिथिलाधिपः ⁠।</div>
<div class="class_54">पराशरं महात्मानं धर्मे परमनिश्चयम् ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! तदनन्तर मिथिलानरेश जनकने उन धर्मके विषयमें उत्तम निश्चय रखनेवाले महात्मा पराशर मुनिसे इस प्रकार पूछा ⁠।⁠।⁠ १ ⁠।⁠।</div>
<div class="class_59">जनक उवाच</div>
<div class="class_54">किं श्रेयः का गतिर्ब्रह्मन् किं कृतं न विनश्यति ⁠।</div>
<div class="class_54">क्व गतो न निवर्तेत तन्मे ब्रूहि महामते ⁠।⁠।⁠ २ ⁠।⁠।</div>
<div class="class_55"><span class="class_60">जनक बोले—</span>ब्रह्मन्! श्रेयका साधन क्या है? उत्तम गति कौन-सी है? कौन-सा कर्म नष्ट नहीं होता तथा कहाँ गया हुआ जीव फिर इस संसारमें नहीं लौटता है? महामते! मेरे इन प्रश्नोंका समाधान कीजिये ⁠।⁠।⁠ २ ⁠।⁠।</div>
<div class="class_59">पराशर उवाच</div>
<div class="class_54">असङ्गः श्रेयसो मूलं ज्ञानं चैव परा गतिः ⁠।</div>
<div class="class_54">चीर्णं तपो न प्रणश्येद्‌वापः क्षेत्रे न नश्यति ⁠।⁠।⁠ ३ ⁠।⁠।</div>
<div class="class_55"><span class="class_60">पराशरजीने कहा—</span>राजन्! आसक्तिका अभाव ही श्रेयका मूल कारण है। ज्ञान ही सबसे उत्तम गति है। स्वयं किया हुआ तप तथा सुपात्रको दिया हुआ दान—ये कभी नष्ट नहीं होते ⁠।⁠।⁠ ३ ⁠।⁠।</div>
<div class="class_54">छित्त्वाऽधर्ममयं पाशं यदा धर्मेऽभिरज्यते ⁠।</div>
<div class="class_54">दत्त्वाऽभयकृतं दानं तदा सिद्धिमवाप्नुते ⁠।⁠।⁠ ४ ⁠।⁠।</div>
<div class="class_55">जो मनुष्य जब अधर्ममय बन्धनका उच्छेद करके धर्ममें अनुरक्त हो जाता और सम्पूर्ण प्राणियोंको अभयदान कर देता है, उसे उसी समय उत्तम सिद्धि प्राप्त होती है ⁠।⁠।⁠ ४ ⁠।⁠।</div>
<div class="class_54">यो ददाति सहस्राणि गवामश्वशतानि च ⁠।</div>
<div class="class_54">अभयं सर्वभूतेभ्यः सदा तमभिवर्तते ⁠।⁠।⁠ ५ ⁠।⁠।</div>
<div class="class_55">जो एक हजार गौ तथा एक सौ घोड़े दान करता है तथा दूसरा जो सम्पूर्ण भूतोंको अभयदान देता है, वह सदा गौ और अश्वदान करनेवालेसे बढ़ा-चढ़ा रहता है ⁠।⁠।</div>
<div class="class_54">वसन् विषयमध्येऽपि न वसत्येव बुद्धिमान् ⁠।</div>
<div class="class_54">संवसत्येव दुर्बुद्धिरसत्सु विषयेष्वपि ⁠।⁠।⁠ ६ ⁠।⁠।</div>
<div class="class_55">बुद्धिमान् पुरुष विषयोंके बीचमें रहता हुआ भी (असंग होनेके कारण) उनमें नहीं रहनेके बराबर ही है; किंतु जिसकी बुद्धि दूषित होती है, वह विषयोंके निकट न होनेपर भी सदा उन्हींमें रहता है ⁠।⁠।⁠ ६ ⁠।⁠।</div>
<div class="class_54">नाधर्मः श्लिष्यते प्राज्ञं पयः पुष्करपर्णवत् ⁠।</div>
<div class="class_54">अप्राज्ञमधिकं पापं श्लिष्यते जतुकाष्ठवत् ⁠।⁠।⁠ ७ ⁠।⁠।</div>
<div class="class_55">जैसे पानी कमलके पत्तेको लिपायमान नहीं कर सकता, उसी प्रकार ज्ञानी पुरुषोंको अधर्म लिप्त नहीं कर सकता; परंतु जैसे लाह काठमें चिपक जाती है, उसी प्रकार पाप अज्ञानी मनुष्यमें अधिक लिप्त हो जाता है ⁠।⁠।⁠ ७ ⁠।⁠।</div>
<div class="class_54">नाधर्मः कारणापेक्षी कर्तारमभिमुञ्चति ⁠।</div>
<div class="class_54">कर्ता खलु यथाकालं ततः समभिपद्यते ⁠।⁠।⁠ ८ ⁠।⁠।</div>
<div class="class_55">अधर्म फल प्रदानके अवसरकी प्रतीक्षा करनेवाला है, अतः वह कर्ताका पीछा नहीं छोड़ता। समय आनेपर उस कर्ताको उस पापका फल अवश्य भोगना पड़ता है ⁠।⁠।⁠ ८ ⁠।⁠।</div>
<div class="class_54">न भिद्यन्ते कृतात्मान आत्मप्रत्ययदर्शिनः ⁠।</div>
<div class="class_54">बुद्धिकर्मेन्द्रियाणां हि प्रमत्तो यो न बुद्ध‍यते ⁠।</div>
<div class="class_54">शुभाशुभे प्रसक्तात्मा प्राप्नोति सुमहद् भयम् ⁠।⁠।⁠ ९ ⁠।⁠।</div>
<div class="class_55">पवित्र अन्तःकरणवाले आत्मज्ञानी पुरुष कर्मोंके शुभाशुभ फलोंसे कभी विचलित नहीं होते हैं। जो प्रमादवश ज्ञानेन्द्रियों और कर्मेन्द्रियोंद्वारा होनेवाले पापोंपर विचार नहीं करता तथा शुभ एवं अशुभमें आसक्त रहता है, उसे महान् भयकी प्राप्ति होती है ⁠।⁠।⁠ ९ ⁠।⁠।</div>
<div class="class_54">वीतरागो जितक्रोधः सम्यग् भवति यः सदा ⁠।</div>
<div class="class_54">विषये वर्तमानोऽपि न स पापेन युज्यते ⁠।⁠।⁠ १० ⁠।⁠।</div>
<div class="class_55">परंतु जो वीतराग होकर क्रोधको जीत लेता और नित्य सदाचारका पालन करता है, वह विषयोंमें वर्तमान रहकर भी पापकर्मसे सम्बन्ध नहीं जोड़ता है ⁠।⁠।⁠ १० ⁠।⁠।</div>
<div class="class_54">मर्यादायां धर्मसेतुर्निबद्धो नैव सीदति ⁠।</div>
<div class="class_54">पुष्टस्रोत इवासक्तः स्फीतो भवति संचयः ⁠।⁠।⁠ ११ ⁠।⁠।</div>
<div class="class_55">जैसे नदीमें बँधा हुआ मजबूत बाँध टूटता नहीं है और उसके कारण वहाँ जलका स्रोत बढ़ता रहता है, उसी प्रकार प्राचीन मर्यादापर बँधा हुआ धर्मरूपी बाँध नष्ट नहीं होता है तथा उससे आसक्तिरहित संचित तपकी वृद्धि होने लगती है ⁠।⁠।⁠ ११ ⁠।⁠।</div>
<div class="class_54">यथा भानुगतं तेजो मणिः शुद्धः समाधिना ⁠।</div>
<div class="class_54">आदत्ते राजशार्दूल तथा योगः प्रवर्तते ⁠।⁠।⁠ १२ ⁠।⁠।</div>
<div class="class_55">नृपश्रेष्ठ! जिस प्रकार शुद्ध सूर्यकान्तमणि सूर्यके तेजको ग्रहण कर लेती है, उसी प्रकार योगका साधक समाधिके द्वारा ब्रह्मके स्वरूपको ग्रहण करता है ⁠।⁠।⁠ १२ ⁠।⁠।</div>
<div class="class_54">यथा तिलानामिह पुष्पसंश्रयात्</div>
<div class="class_57">पृथक्पृथग्याति गुणोऽतिसौम्यताम् ⁠।</div>
<div class="class_54">तथा नराणां भुवि भावितात्मनां</div>
<div class="class_57">यथाऽऽश्रयं सत्त्वगुणः प्रवर्तते ⁠।⁠।⁠ १३ ⁠।⁠।</div>
<div class="class_55">जैसे तिलका तेल भिन्न-भिन्न प्रकारके सुगन्धित पुष्पोंसे वासित होकर अत्यन्त मनोरम गन्ध ग्रहण करता है, वैसे ही पृथ्वीपर शुद्धचित्त पुरुषोंका स्वभाव सत्पुरुषोंके संगके अनुसार सत्त्वगुणसम्पन्न हो जाता है ⁠।⁠।⁠ १३ ⁠।⁠।</div>
<div class="class_54">जहाति दारांश्च जहाति सम्पदः</div>
<div class="class_57">पदं च यानं विविधाश्च याः क्रियाः ⁠।</div>
<div class="class_54">त्रिविष्टपे जातमतिर्यदा नर-</div>
<div class="class_57">स्तदास्य बुद्धिर्विषयेषु भिद्यते ⁠।⁠।⁠ १४ ⁠।⁠।</div>
<div class="class_55">जिस समय मनुष्य सर्वोत्तम पद पानेके लिये उत्सुक हो जाता है, उस समय उसकी बुद्धि विषयोंसे विलग हो जाती है तथा वह स्त्री, सम्पत्ति, पद, वाहन और नाना प्रकारकी जो क्रियाएँ हैं, उनका भी परित्याग कर देता है ⁠।⁠।⁠ १४ ⁠।⁠।</div>
<div class="class_54">प्रसक्तबुद्धिर्विषयेषु यो नरो</div>
<div class="class_57">न बुध्यते ह्यात्महितं कथंचन ⁠।</div>
<div class="class_54">स सर्वभावानुगतेन चेतसा</div>
<div class="class_57">नृपामिषेणेव झषो विकृष्यते ⁠।⁠।⁠ १५ ⁠।⁠।</div>
<div class="class_55">परंतु जिसकी बुद्धि विषयोंमें आसक्त हो जाती है, वह मनुष्य किसी तरह अपने हितकी बात नहीं समझता। राजन्! जैसे मछली काँटेमें गुँथे हुए मांसपर आकृष्ट होती है और दुःख पाती है, उसी तरह वह सब प्रकारकी वासनाओंसे वासित चित्तके द्वारा विषयोंकी ओर आकृष्ट होता है और दुःख भोगता है ⁠।⁠।⁠ १५ ⁠।⁠।</div>
<div class="class_54">संघातवन्मर्त्यलोकः परस्परमपाश्रितः ⁠।</div>
<div class="class_54">कदलीगर्भनिःसारो नौरिवाप्सु निमज्जति ⁠।⁠।⁠ १६ ⁠।⁠।</div>
<div class="class_55">जैसे शरीरके अंग-प्रत्यंग एक-दूसरेके आश्रित हैं, उसी प्रकार यह मर्त्यलोक—स्त्री-पुत्र और पशु आदिका समुदाय आपसमें एक-दूसरेपर अवलम्बित है। यह संसार केलेके भीतरी भागके समान निस्सार है। जैसे नौका पानीमें डूब जाती है, उसी प्रकार यह सब कुछ कालके प्रवाहमें निमग्न हो जाता है ⁠।⁠।⁠ १६ ⁠।⁠।</div>
<div class="class_54">न धर्मकालः पुरुषस्य निश्चितो</div>
<div class="class_57">न चापि मृत्युः पुरुषं प्रतीक्षते ⁠।</div>
<div class="class_54">सदा हि धर्मस्य क्रियैव शोभना</div>
<div class="class_57">यदा नरो मृत्युमुखेऽभिवर्तते ⁠।⁠।⁠ १७ ⁠।⁠।</div>
<div class="class_55">पुरुषके लिये धर्म करनेका कोई विशेष समय निश्चित नहीं है; क्योंकि मृत्यु किसीकी बाट नहीं जोहती। जब मनुष्य सदा मौतके मुखमें ही है, तब नित्य-निरन्तर धर्मका आचरण करते रहना ही उसके लिये शोभाकी बात है ⁠।⁠।⁠ १७ ⁠।⁠।</div>
<div class="class_54">यथान्धः स्वगृहे युक्तो ह्यभ्यासादेव गच्छति ⁠।</div>
<div class="class_54">तथा युक्तेन मनसा प्राज्ञो गच्छति तां गतिम् ⁠।⁠।⁠ १८ ⁠।⁠।</div>
<div class="class_55">जैसे अन्धा प्रतिदिनके अभ्याससे ही सावधानीके साथ बाहरसे अपने घरमें आ जाता है, उसी प्रकार विवेकी मनुष्य योगयुक्त चित्तके द्वारा उस परम गतिको प्राप्त कर लेता है ⁠।⁠।⁠ १८ ⁠।⁠।</div>
<div class="class_54">मरणं जन्मनि प्रोक्तं जन्म वै मरणाश्रितम् ⁠।</div>
<div class="class_54">अविद्वान् मोक्षधर्मेषु बद्धो भ्रमति चक्रवत् ⁠।</div>
<div class="class_54">बुद्धिमार्गप्रयातस्य सुखं त्विह परत्र च ⁠।⁠।⁠ १९ ⁠।⁠।</div>
<div class="class_55">जन्ममें मृत्युकी स्थिति बतायी गयी है और मृत्युमें जन्म निहित है। जो मोक्ष-धर्मको नहीं जानता, वह अज्ञानी मनुष्य संसारमें आबद्ध होकर जन्म-मृत्युके चक्रमें घूमता रहता है; किंतु ज्ञानमार्गसे चलनेवालेको इहलोक और परलोकमें भी सुख मिलता है ⁠।⁠।⁠ १९ ⁠।⁠।</div>
<div class="class_54">विस्तराः क्लेशसंयुक्ताः संक्षेपास्तु सुखावहाः ⁠।</div>
<div class="class_54">परार्थं विस्तराः सर्वे त्यागमात्महितं विदुः ⁠।⁠।⁠ २० ⁠।⁠।</div>
<div class="class_55">कर्मोंका विस्तार क्लेशयुक्त होता है और संक्षेप सुखदायक है। सभी कर्म-विस्तार परार्थ हैं अर्थात् मन और इन्द्रियोंकी तृप्तिके लिये हैं; परंतु त्याग अपने लिये हितकर माना गया है ⁠।⁠।⁠ २० ⁠।⁠।</div>
<div class="class_54">यथा मृणालानुगतमाशु मुञ्चति कर्दमम् ⁠।</div>
<div class="class_54">तथाऽऽत्मा पुरुषस्येह मनसा परिमुच्यते ⁠।⁠।⁠ २१ ⁠।⁠।</div>
<div class="class_55">जैसे (पानीसे निकालते समय) कमलकी नालमें लगी हुई कीचड़ पानीसे तुरंत धुल जाती है, उसी प्रकार त्यागी पुरुषका आत्मा मनके द्वारा संसारबन्धनसे मुक्त हो जाता है ⁠।⁠।⁠ २१ ⁠।⁠।</div>
<div class="class_54">मनः प्रणयतेऽऽत्मानं स एनमभियुञ्जति ⁠।</div>
<div class="class_54">युक्तो यदा स भवति तदा तं पश्यते परम् ⁠।⁠।⁠ २२ ⁠।⁠।</div>
<div class="class_55">मन आत्माको योगकी ओर ले जाता है। योगी इस मनको योगयुक्त (आत्मामें लीन) करता है। इस प्रकार जब वह योगमें सिद्धि प्राप्त कर लेता है, तब वह उस परमात्माका साक्षात्कार कर लेता है ⁠।⁠।⁠ २२ ⁠।⁠।</div>
<div class="class_54">परार्थे वर्तमानस्तु स्वं कार्यं योऽभिमन्यते ⁠।</div>
<div class="class_54">इन्द्रियार्थेषु संयुक्तः स्वकार्यात् परिमुच्यते ⁠।⁠।⁠ २३ ⁠।⁠।</div>
<div class="class_55">जो परके लिये अर्थात् इन बाह्य इन्द्रियोंकी तृप्तिके लिये विषयभोगोंमें प्रवृत्त होकर इसे अपना मुख्य कार्य समझता है, वह अपने वास्तविक कर्तव्यसे च्युत हो जाता है ⁠।⁠।⁠ २३ ⁠।⁠।</div>
<div class="class_54">अधस्तिर्यग्गतिं चैव स्वर्गे चैव परां गतिम् ⁠।</div>
<div class="class_54">प्राप्नोति स्वकृतैरात्मा प्राज्ञस्येहेतरस्य च ⁠।⁠।⁠ २४ ⁠।⁠।</div>
<div class="class_55">इहलोकमें बुद्धिमान् हो या मूढ़, उसका आत्मा अपने किये हुए कर्मोंके अनुसार ही नरकको, पशु-पक्षी आदि योनियोंको, स्वर्गको और परम गतिको प्राप्त होता है ⁠।⁠।⁠ २४ ⁠।⁠।</div>
<div class="class_54">मृण्मये भाजने पक्वे यथा वै न श्यति द्रवः ⁠।</div>
<div class="class_54">तथा शरीरं तपसा तप्तं विषयमश्नुते ⁠।⁠।⁠ २५ ⁠।⁠।</div>
<div class="class_55">जैसे पके हुए मिट्‌टीके बर्तनमें रक्खा हुआ जल आदि तरल पदार्थ न तो चूता है और न नष्ट ही होता है, उसी प्रकार तपस्यासे तपा हुआ सूक्ष्म शरीर ब्रह्मलोकतकके विषयोंका अनुभव करता है ⁠।⁠।⁠ २५ ⁠।⁠।</div>
<div class="class_54">विषयानश्नुते यस्तु न स भोक्ष्यत्यसंशयम् ⁠।</div>
<div class="class_54">यस्तु भोगांस्त्यजेदात्मा स वै भोक्तुं व्यवस्यति ⁠।⁠।⁠ २६ ⁠।⁠।</div>
<div class="class_55">जो मनुष्य शब्द, स्पर्श आदि विषयोंका उपभोग करता है, वह निश्चय ही ब्रह्मानन्दके अनुभवसे वंचित रह जायगा, परंतु जो विषयोंका परित्याग करता है, वह अवश्य ही ब्रह्मानन्दके अनुभवमें समर्थ हो सकता है ⁠।⁠।⁠ २६ ⁠।⁠।</div>
<div class="class_54">नीहारेण हि संवीतः शिश्नोदरपरायणः ⁠।</div>
<div class="class_54">जात्यन्ध इव पन्थानमावृतात्मा न बुद्ध‍यते ⁠।⁠।⁠ २७ ⁠।⁠।</div>
<div class="class_55">जैसे जन्मका अंधा रास्तेको नहीं देख पाता, वैसे ही शिश्नोदरपरायण एवं अज्ञानसे आवृत जीव मायारूप कुहासासे आच्छन्न होनेके कारण मोक्षमार्गको नहीं समझ पाता है ⁠।⁠।⁠ २७ ⁠।⁠।</div>
<div class="class_54">वणिग् यथा समुद्राद् वै यथार्थं लभते धनम् ⁠।</div>
<div class="class_54">तथा मर्त्यार्णवे जन्तोः कर्मविज्ञानतो गतिः ⁠।⁠।⁠ २८ ⁠।⁠।</div>
<div class="class_55">जैसे वैश्य समुद्रमार्गसे व्यापार करने जाकर अपने मूलधनके अनुसार द्रव्य कमाकर लाता है, उसी प्रकार संसारसागरमें व्यापार करनेवाला जीव अपने कर्म एवं विज्ञानके अनुरूप गति पाता है ⁠।⁠।⁠ २८ ⁠।⁠।</div>
<div class="class_54">अहोरात्रमये लोके जरारूपेण संसरन् ⁠।</div>
<div class="class_54">मृत्युर्ग्रसति भूतानि पवनं पन्नगो यथा ⁠।⁠।⁠ २९ ⁠।⁠।</div>
<div class="class_55">दिन और रात्रिमय संसारमें बुढ़ापाका रूप धारण करके घूमती हुई मृत्यु समस्त प्राणियोंको उसी प्रकार खाती रहती है, जैसे सर्प हवा पीया करता है ⁠।⁠।⁠ २९ ⁠।⁠।</div>
<div class="class_54">स्वयंकृतानि कर्माणि जातो जन्तुः प्रपद्यते ⁠।</div>
<div class="class_54">नाकृत्वा लभते कश्चित् किंचिदत्र प्रियाप्रियम् ⁠।⁠।⁠ ३० ⁠।⁠।</div>
<div class="class_55">जीव जगत्‌में जन्म लेकर अपने पूर्वकृत कर्मोंका ही फल भोगता है; पूर्वजन्ममें कुछ किये बिना यहाँ कोई भी किसी इष्ट या अनिष्ट फलको नहीं पाता है ⁠।⁠।⁠ ३० ⁠।⁠।</div>
<div class="class_54">शयानं यान्तमासीनं प्रवृत्तं विषयेषु च ⁠।</div>
<div class="class_54">शुभाशुभानि कर्माणि प्रपद्यन्ते नरं सदा ⁠।⁠।⁠ ३१ ⁠।⁠।</div>
<div class="class_55">मनुष्य सोता हो, बैठा हो, चलता हो या विषय-भोगमें लगा हो, उसके शुभाशुभ कर्म सदा उसे प्राप्त होते रहते हैं ⁠।⁠।⁠ ३१ ⁠।⁠।</div>
<div class="class_54">न ह्यन्यत् तीरमासाद्य पुनस्तर्तुं व्यवस्यति ⁠।</div>
<div class="class_54">दुर्लभो दूश्यते ह्यस्य विनिपातो महार्णवे ⁠।⁠।⁠ ३२ ⁠।⁠।</div>
<div class="class_55">जैसे समुद्रके परलेपार पहुँचकर पुनः कोई उसमें तैरनेका विचार नहीं करता, उसी प्रकार संसार-सागरसे पार हुए मनुष्यका फिर उसमें पड़ना अर्थात् वापस आना दुर्लभ दिखायी देता है ⁠।⁠।⁠ ३२ ⁠।⁠।</div>
<div class="class_54">यथा भावावसन्ना हि नौर्महाम्भसि तन्तुना ⁠।</div>
<div class="class_54">तथा मनोभियोगाद् वै शरीरं प्रचिकीर्षति ⁠।⁠।⁠ ३३ ⁠।⁠।</div>
<div class="class_55">जैसे गम्भीर जलमें पड़ी हुई नौका नाविकद्वारा रस्सीसे खींची जानेपर उसके मनोभावके अधीन होकर चलती है, उसी प्रकार यह जीव इस शरीररूपी नौकाको अपने मनके अभिप्रायानुसार चलाना चाहता है ⁠।⁠।⁠ ३३ ⁠।⁠।</div>
<div class="class_54">यथा समुद्रमभितः संश्रिताः सरितोऽपराः ⁠।</div>
<div class="class_54">तथाद्या प्रकृतिर्योगादभिसंश्रियते सदा ⁠।⁠।⁠ ३४ ⁠।⁠।</div>
<div class="class_55">जैसे बहुत-सी नदियाँ सब ओरसे आकर समुद्रमें मिल जाती हैं, उसी प्रकार योगसे वशमें किया हुआ मन सदाके लिये मूल प्रकृतिमें लीन हो जाता है ⁠।⁠।⁠ ३४ ⁠।⁠।</div>
<div class="class_54">स्नेहपाशैर्बहुविधैरासक्तमनसो नराः ⁠।</div>
<div class="class_54">प्रकृतिस्था विषीदन्ति जले सैकतवेश्मवत् ⁠।⁠।⁠ ३५ ⁠।⁠।</div>
<div class="class_55">जिनका मन नाना प्रकारके स्नेह-बन्धनोंमें जकड़ा हुआ है, वे प्रकृतिमें स्थित हुए जीव जलमें ढह जानेवाले बालूके मकानकी भाँति महान् दुःखसे नष्टप्राय हो जाते हैं ⁠।⁠।⁠ ३५ ⁠।⁠।</div>
<div class="class_54">शरीरगृहसंज्ञस्य शौचतीर्थस्थ देहिनः ⁠।</div>
<div class="class_54">बुद्धिमार्गप्रयातस्य सुखं त्विह परत्र च ⁠।⁠।⁠ ३६ ⁠।⁠।</div>
<div class="class_55">शरीर ही जिसका घर है, जो बाहर-भीतरकी पवित्रताको ही तीर्थ मानता है तथा बुद्धिपूर्वक कल्याणके मार्गपर चलता है, उस देहधारी जीवको इहलोक और परलोकमें भी सुख मिलता है ⁠।⁠।⁠ ३६ ⁠।⁠।</div>
<div class="class_54">विस्तराः क्लेशसंयुक्ताः संक्षेपास्तु सुखावहाः ⁠।</div>
<div class="class_54">परार्थं विस्तराः सर्वे त्यागमात्महितं विदुः ⁠।⁠।⁠ ३७ ⁠।⁠।</div>
<div class="class_55">क्रियाओंका विस्तार क्लेशदायक होता है और संक्षेप सुखदायक है। सभी कर्मविस्तार परार्थरूप अर्थात् मन और इन्द्रियोंकी तृप्तिके लिये होते हैं, परंतु त्याग अपने लिये हितकर माना गया है ⁠।⁠।⁠ ३७ ⁠।⁠।</div>
<div class="class_54">संकल्पजो मित्रवर्गो ज्ञातयः कारणात्मकाः ⁠।</div>
<div class="class_54">भार्या पुत्रश्च दासश्च स्वमर्थमनुयुज्यते ⁠।⁠।⁠ ३८ ⁠।⁠।</div>
<div class="class_55">कोई-न-कोई संकल्प (मनोरथ) लेकर ही लोग मित्र बनते हैं, कुटुम्बी जन भी किसी हेतुसे ही नाता रखते हैं, पत्नी, पुत्र और सेवक सभी अपने-अपने स्वार्थका ही अनुसरण करते हैं ⁠।⁠।⁠ ३८ ⁠।⁠।</div>
<div class="class_54">न माता न पिता किंचित् कस्यचित् प्रतिपद्यते ⁠।</div>
<div class="class_54">दानपथ्यौदनो जन्तुः स्वकर्मफलमश्नुते ⁠।⁠।⁠ ३९ ⁠।⁠।</div>
<div class="class_55">माता और पिता भी परलोक-साधनमें किसीकी कुछ सहायता नहीं कर सकते। परलोकके पथमें तो अपना किया हुआ दान अर्थात् त्याग ही राहखर्चका काम देता है। प्रत्येक जीव अपने कर्मका ही फल भोगता है ⁠।⁠।⁠ ३९ ⁠।⁠।</div>
<div class="class_54">माता पुत्रः पिता भ्राता भार्या मित्रजनस्तथा ⁠।</div>
<div class="class_54">अष्टापदपदस्थाने लक्षमुद्रेव लक्ष्यते ⁠।⁠।⁠ ४० ⁠।⁠।</div>
<div class="class_55">माता, पिता, पुत्र, भ्राता, भार्या और मित्रगण—ये सब सुवर्णके सिक्कोंके स्थानपर रखी हुई लाखकी मुद्राके समान देखे जाते हैं ⁠।⁠।⁠ ४० ⁠।⁠।</div>
<div class="class_54">सर्वाणि कर्माणि पुरा कृतानि</div>
<div class="class_57">शुभाशुभान्यात्मनो यान्ति जन्तोः ⁠।</div>
<div class="class_54">उपस्थितं कर्मफलं विदित्वा</div>
<div class="class_57">बुद्धिं तथा चोदयतेऽन्तरात्मा ⁠।⁠।⁠ ४१ ⁠।⁠।</div>
<div class="class_55">पूर्वजन्मके किये हुए सम्पूर्ण शुभाशुभ कर्म जीवका अनुसरण करते हैं। इस प्रकार प्राप्त हुई परिस्थितिको अपने कर्मोंका फल जानकर जिसका मन अन्तर्मुख हो गया है, वह अपनी बुद्धिको वैसी शुभ प्रेरणा देता है जिससे भविष्यमें दुःख न भोगना पड़े ⁠।⁠।</div>
<div class="class_54">व्यवसायं समाश्रित्य सहायान् योऽधिगच्छति ⁠।</div>
<div class="class_54">न तस्य कश्चिदारम्भः कदाचिदवसीदति ⁠।⁠।⁠ ४२ ⁠।⁠।</div>
<div class="class_55">जो दृढ़ निश्चय एवं पूर्ण उद्योगका सहारा ले तदनुकूल सहायकोंका संग्रह करता है, उसका कोई भी कार्य कभी भी व्यर्थ नहीं होता ⁠।⁠।⁠ ४२ ⁠।⁠।</div>
<div class="class_54">अद्वैधमनसं युक्तं शूरं धीरं विपश्चितम् ⁠।</div>
<div class="class_54">न श्रीः संत्यजते नित्यमादित्यमिव रश्मयः ⁠।⁠।⁠ ४३ ⁠।⁠।</div>
<div class="class_55">जिसके मनमें दुविधा नहीं होती, जो उद्योगी, शूरवीर, धीर और विद्वान् होता है, उसे सम्पत्ति उसी तरह कभी नहीं छोड़ती, जैसे किरणें सूर्यको ⁠।⁠।⁠ ४३ ⁠।⁠।</div>
<div class="class_54">आस्तिक्यव्यवसायाभ्यामुपायाद् विस्मयाद् धिया ⁠।</div>
<div class="class_54">समारभेदनिन्द्यात्मा न सोऽर्थः परिषीदति ⁠।⁠।⁠ ४४ ⁠।⁠।</div>
<div class="class_55">जिसका हृदय उदार एवं प्रशस्त है, जो आस्तिक भाव, निश्चय एवं आवश्यक उपायसे गर्वहीनताके साथ उत्तम बुद्धिपूर्वक कार्य आरम्भ करता है, उसका वह कार्य कभी असफल नहीं होता है ⁠।⁠।⁠ ४४ ⁠।⁠।</div>
<div class="class_54">सर्वः स्वानि शुभाशुभानि नियतं कर्माणि जन्तुः स्वयं</div>
<div class="class_57">गर्भात् सम्प्रतिपद्यते तदुभयं यत् तेन पूर्वं कृतम् ⁠।</div>
<div class="class_54">मृत्युश्चापरिहारवान् समगतिः कालेन विच्छेदिना</div>
<div class="class_57">दारोश्चूर्णमिवाश्मसारविहितं कर्मान्तिकं प्रापयेत् ⁠।⁠।⁠ ४५ ⁠।⁠।</div>
<div class="class_55">सभी जीव, पूर्वजन्ममें उन्होंने जो कुछ किया है, उन अपने शुभाशुभ कर्मोंके नियत फलोंको गर्भमें प्रवेश करनेके समयसे ही क्रमशः पाने और भोगने लगते हैं। जैसे वायु आरेसे चीरकर बनाये गये लकड़ीके चूरेको उड़ा देती है, उसी प्रकार कभी टाली न जा सकनेवाली मृत्यु विनाशकारी कालकी सहायतासे मनुष्यका अन्त कर देती है ⁠।⁠।⁠ ४५ ⁠।⁠।</div>
<div class="class_54">स्वरूपतामात्मकृतं च विस्तरं</div>
<div class="class_57">कुलान्वयं द्रव्यसमृद्धिसंचयम् ⁠।</div>
<div class="class_54">नरो हि सर्वो लभते यथाकृतं</div>
<div class="class_57">शुभाशुभेनात्मकृतेन कर्मणा ⁠।⁠।⁠ ४६ ⁠।⁠।</div>
<div class="class_55">सब मनुष्य अपने किये हुए शुभाशुभ कर्मके अनुसार ही सुन्दर या असुन्दर रूप, अपनेसे होनेवाले योग्य-अयोग्य पुत्र-पौत्र आदिका विस्तार, उत्तम या अधम कुलमें जन्म तथा द्रव्य-समृद्धिका संचय आदि पाते हैं ⁠।⁠।⁠ ४६ ⁠।⁠।</div>
<div class="class_59">भीष्म उवाच</div>
<div class="class_54">इत्युक्तो जनको राजन् याथातथ्यं मनीषिणा ⁠।</div>
<div class="class_54">श्रुत्वा धर्मविदां श्रेष्ठः परां मुदमवाप ह ⁠।⁠।⁠ ४७ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! ज्ञानी महात्मा पराशर मुनिके मुखसे इस यथार्थ उपदेशको सुनकर धर्मज्ञोंमें श्रेष्ठ राजा जनक बहुत प्रसन्न हुए ⁠।⁠।⁠ ४७ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि पराशरगीतायामष्टनवत्यधिकद्विशततमोऽध्यायः ⁠।⁠।⁠ २९८ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें पराशरगीताविषयक दो सौ अट्‌ठानबेवाँ अध्याय पूरा हुआ ⁠।⁠।⁠ २९८ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
