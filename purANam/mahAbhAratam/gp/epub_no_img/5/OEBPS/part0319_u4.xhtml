<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0319</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50355" class="class_11"><img src="image_37627.jpg" alt="" class="class_139"/></div>
<div class="class_62">दक्षके यज्ञमें शिवजीका प्राकट्य</div>
<div class="class_54">तथास्त्वित्याह भगवान् भगनेत्रहरो हरः ⁠।</div>
<div class="class_54">धर्माध्यक्षो विरूपाक्षस्त्र्यक्षो देवः प्रजापतिः ⁠।⁠।⁠ ६५ ⁠।⁠।</div>
<div class="class_55">तब धर्मके अध्यक्ष, प्रजापालक, विरूपाक्ष, त्रिनेत्रधारी, भगनेत्रहारी देवेश्वर भगवान् हरने ‘तथास्तु’ कहकर दक्षको मनोवांछित वर दे दिया ⁠।⁠।⁠ ६५ ⁠।⁠।</div>
<div class="class_54">जानुभ्यामवनीं गत्वा दक्षो लब्ध्या भवाद् वरम् ⁠।</div>
<div class="class_54">नाम्नामष्टसहस्रेण स्तुतवान् वृषभध्वजम् ⁠।⁠।⁠ ६६ ⁠।⁠।</div>
<div class="class_55">महादेवजीसे वर पाकर दक्षने धरतीपर घुटने टेककर उन्हें प्रणाम किया और एक हजार आठ नामोंद्वारा उन भगवान् वृषभध्वजका स्तवन किया ⁠।⁠।⁠ ६६ ⁠।⁠।</div>
<div class="class_59">युधिष्ठिर उवाच</div>
<div class="class_54">यैर्नामधेयैः स्तुतवान् दक्षो देवं प्रजापतिः ⁠।</div>
<div class="class_54">वक्तुमर्हसि मे तात श्रीतुं श्रद्धा ममानघ ⁠।⁠।⁠ ६७ ⁠।⁠।</div>
<div class="class_55"><span class="class_60">युधिष्ठिरने पूछा—</span>तात! निष्पाप पितामह! प्रजापति दक्षने जिन नामोंद्वारा महादेवजीकी स्तुति की थी, उनका मुझसे वर्णन कीजिये। उन्हें सुननेके लिये मेरे हृदयमें बड़ी श्रद्धा है ⁠।⁠।⁠ ६७ ⁠।⁠।</div>
<div class="class_59">भीष्म उवाच</div>
<div class="class_54">श्रूयतां देवदेवस्य नामान्यद्भुतकर्मणः ⁠।</div>
<div class="class_54">गूढव्रतस्य गुह्यानि प्रकाशानि च भारत ⁠।⁠।⁠ ६८ ⁠।⁠।</div>
<div class="class_55"><span class="class_60">भीष्मजी कहते हैं—</span>भरतनन्दन! अद्भुत कर्म करनेवाले गूढ व्रतधारी देवाधिदेव महादेवजीके कुछ नाम गोपनीय हैं और कुछ प्रकाशित हैं। तुम उन सबको सुनो ⁠।⁠।⁠ ६८ ⁠।⁠।</div>
<div class="class_54">नमस्ते देवदेवेश देवारिबलसूदन ⁠।</div>
<div class="class_54">देवेन्द्रबलविष्टम्भ देवदानवपूजित ⁠।⁠।⁠ ६९ ⁠।⁠।</div>
<div class="class_55">(दक्ष बोले)—देवदेवेश्वर! आपको नमस्कार है। आप देववैरी दानवोंकी सेनाके संहारक और देवराज इन्द्रकी शक्तिको भी स्तम्भित करनेवाले हैं। देवता और दानव—सबने आपकी पूजा की है ⁠।⁠।⁠ ६९ ⁠।⁠।</div>
<div class="class_54">सहस्राक्ष विरूपाक्ष त्र्यक्ष यक्षाधिपप्रिय ⁠।</div>
<div class="class_54">सर्वतःपाणिपादान्त सर्वतोऽक्षिशिरोमुख ⁠।⁠।⁠ ७० ⁠।⁠।</div>
<div class="class_55">आप सहस्रों नेत्रोंसे युक्त होनेके कारण सहस्राक्ष हैं। आपकी इन्द्रियाँ सबसे विलक्षण अर्थात् परोक्ष विषयको भी प्रत्यक्ष करनेवाली हैं, इसलिये आपको विरूपाक्ष कहते हैं। आप त्रिनेत्रधारी होनेके कारण त्र्यक्ष कहलाते हैं। यक्षराज कुबेरके भी आप प्रिय (इष्टदेव) हैं। आपके सब ओर हाथ और पैर हैं तथा सब ओर नेत्र, मस्तक और मुख हैं ⁠।⁠।⁠ ७० ⁠।⁠।</div>
<div class="class_54">सर्वतःश्रुतिमँल्लोके सर्वमावृत्य तिष्ठसि ⁠।</div>
<div class="class_54">शंकुकर्ण महाकर्ण कुम्भकर्णार्णवालय ⁠।⁠।⁠ ७१ ⁠।⁠।</div>
<div class="class_54">गजेन्द्रकर्ण गोकर्ण पाणिकर्ण नमोऽस्तु ते ⁠।</div>
<div class="class_55">आपके कान भी सब ओर हैं। संसारमें जो कुछ है, सबको व्याप्त करके आप स्थित हैं। शंकुकर्ण, महाकर्ण, कुम्भकर्ण, अर्णवालय, गजेन्द्रकर्ण, गोकर्ण और पाणिकर्ण—ये सात पार्षद् आपके ही स्वरूप हैं। इन सबके रूपमें आपको नमस्कार है ⁠।⁠।⁠ ७१<img src="image_610.jpg" alt="" class="class_58"/> ⁠।⁠।</div>
<div class="class_54">शतोदर शतावर्त शतजिह्व नमोऽस्तु ते ⁠।⁠।⁠ ७२ ⁠।⁠।</div>
<div class="class_54">गायन्ति त्वा गायत्रिणोऽर्चन्त्यर्कमर्किणः ⁠।</div>
<div class="class_54">ब्रह्माणं त्वा शतक्रतुमूर्ध्वं खमिव मेनिरे ⁠।⁠।⁠ ७३ ⁠।⁠।</div>
<div class="class_55">आपके सैकड़ों उदर, सैकड़ों आवर्त और सैकड़ों जिह्वाएँ होनेके कारण आप क्रमशः शतोदर, शतावर्त और शतजिह्व नामसे प्रसिद्ध हैं। आपको प्रणाम है। गायत्री-मन्त्रका जप करनेवाले द्विज आपकी ही महिमाका गान करते हैं और सूर्योपासक सूर्यके रूपमें आपकी ही आराधना करते हैं। ऋषिगण आपको ही ब्रह्मा, शतक्रतु इन्द्र और आकाशके समान सर्वोच्च पद मानते हैं ⁠।⁠।</div>
<div class="class_54">मूर्तौ हि ते महामूर्ते समुद्राम्बरसंनिभ ⁠।</div>
<div class="class_54">सर्वा वै देवता ह्यस्मिन् गावो गोष्ठ इवासते ⁠।⁠।⁠ ७४ ⁠।⁠।</div>
<div class="class_55">समुद्र और आकाशके समान अपार, अनन्त रूप धारण करनेवाले महामूर्तिधारी महेश्वर! जैसे गोशालामें गौएँ निवास करती हैं, उसी प्रकार आपकी भूमि, जल, वायु, अग्नि, आकाश, सूर्य, चन्द्रमा एवं यजमानरूप आठ प्रकारकी मूर्तियोंमें सम्पूर्ण देवताओंका निवास है ⁠।⁠।</div>
<div class="class_54">भवच्छरीरे पश्यामि सोममग्निं जलेश्वरम् ⁠।</div>
<div class="class_54">आदित्यमथ वै विष्णुं ब्रह्माणं च बृहस्पतिम् ⁠।⁠।⁠ ७५ ⁠।⁠।</div>
<div class="class_55">मैं आपके शरीरमें सोम, अग्नि, वरुण, सूर्य, विष्णु, ब्रह्मा तथा बृहस्पतिको भी देख रहा हूँ ⁠।⁠।⁠ ७५ ⁠।⁠।</div>
<div class="class_54">भगवान् कारणं कार्यं क्रिया करणमेव च ⁠।</div>
<div class="class_54">असतश्च सतश्चैव तथैव प्रभवाप्ययौ ⁠।⁠।⁠ ७६ ⁠।⁠।</div>
<div class="class_55">आप ही कारण, कार्य, क्रिया (प्रयत्न) और करण हैं। सत् और असत् पदार्थोंकी उत्पत्ति और प्रलयके स्थान भी आप ही हैं ⁠।⁠।⁠ ७६ ⁠।⁠।</div>
<div class="class_54">नमो भवाय शर्वाय रुद्राय वरदाय च ⁠।</div>
<div class="class_54">पशूनां पतये नित्यं नमोऽस्त्वन्धकघातिने ⁠।⁠।⁠ ७७ ⁠।⁠।</div>
<div class="class_55">आप सबके उद्भवका स्थान होनेसे भव, संहार करनेके कारण शर्व, ‘रु’ अर्थात् पाप एवं दुःखको दूर करनेसे रुद्र, वरदाता होनेसे वरद तथा पशुओं (जीवों) के पालक होनेके कारण सदा पशुपति कहलाते हैं। आपने ही अन्धकासुरका वध किया है, इसलिये आपका नाम अन्धकघाती है। आपको बारंबार नमस्कार है ⁠।⁠।⁠ ७७ ⁠।⁠।</div>
<div class="class_54">त्रिजटाय त्रिशीर्षाय त्रिशूलवरपाणिने ⁠।</div>
<div class="class_54">त्र्यम्बकाय त्रिनेत्राय त्रिपुरघ्नाय वै नमः ⁠।⁠।⁠ ७८ ⁠।⁠।</div>
<div class="class_55">आप तीन जटा और तीन मस्तक धारण करनेवाले हैं। आपके हाथमें श्रेष्ठ त्रिशूल शोभा पाता है। आप त्र्यम्बक, त्रिनेत्रधारी तथा त्रिपुरासुरका विनाश करनेवाले हैं। आपको नमस्कार है ⁠।⁠।⁠ ७८ ⁠।⁠।</div>
<div class="class_54">नमश्चण्डाय कुण्डाय अण्डायाण्डधराय च ⁠।</div>
<div class="class_54">दण्डिने समकर्णाय दण्डिमुण्डाय वै नमः ⁠।⁠।⁠ ७९ ⁠।⁠।</div>
<div class="class_55">आप दुष्टोंपर अत्यन्त क्रोध करनेके कारण चण्ड हैं। कुण्डमें जलकी भाँति आपके उदरमें सम्पूर्ण जगत् स्थित है, इसलिये आपको कुण्ड कहते हैं। आप अण्ड (ब्रह्माण्ड स्वरूप) और अण्डधर (ब्रह्माण्डको धारण करनेवाले) हैं। आप दण्डधारी (सबको दण्ड देनेवाले) और समकर्ण (सबकी समान रूपसे सुननेवाले) हैं। दण्डधारण करके मूँड़ मुँड़ानेवाले संन्यासी भी आपके ही स्वरूप हैं, इसलिये आपका नाम दण्डिमुण्ड है। आपको नमस्कार है ⁠।⁠।⁠ ७९ ⁠।⁠।</div>
<div class="class_54">नमोर्ध्वदंष्ट्रकेशाय शुक्लायावतताय च ⁠।</div>
<div class="class_54">विलोहिताय धूम्राय नीलग्रीवाय वै नमः ⁠।⁠।⁠ ८० ⁠।⁠।</div>
<div class="class_55">आपकी दाढें बड़ी-बड़ी और सिरके बाल ऊपरकी ओर उठे हुए हैं, इसलिये आप ऊर्ध्वदंष्ट्र तथा ऊर्ध्वकेश कहलाते हैं। आप ही शुक्ल (विशुद्ध ब्रह्म) और आप ही अवतत (जगत्‌के रूपमें विस्तृत) हैं। आप रजोगुणको अपनानेपर विलोहित और तमोगुणका आश्रय लेनेपर धूम्र कहलाते हैं। आपकी ग्रीवामें नीले रंगका चिह्न है, इसलिये आपको नीलग्रीव कहते हैं। आपको नमस्कार है ⁠।⁠।⁠ ८० ⁠।⁠।</div>
<div class="class_54">नमोऽस्त्वप्रतिरूपाय विरूपाय शिवाय च ⁠।</div>
<div class="class_54">सूर्याय सूर्यमालाय सूर्यध्वजपताकिने ⁠।⁠।⁠ ८१ ⁠।⁠।</div>
<div class="class_55">आपके रूपकी कहीं भी समता नहीं है, इसलिये आप अप्रतिरूप हैं। विविध रूप धारण करनेके कारण आपका नाम विरूप है। आप ही परम कल्याणकारी शिव हैं। आप ही सूर्य हैं, आप ही सूर्यमण्डलके भीतर सुशोभित होते हैं। आप अपनी ध्वजा और पताकापर सूर्यका चिह्न धारण करते हैं। आपको नमस्कार है ⁠।⁠।</div>
<div class="class_54">नमः प्रमथनाथाय वृषस्कन्धाय धन्विने ⁠।</div>
<div class="class_54">शत्रुंदमाय दण्डाय पर्णचीरपटाय च ⁠।⁠।⁠ ८२ ⁠।⁠।</div>
<div class="class_55">आप प्रमथगणोंके अधीश्वर हैं। वृषभके कंधोंके समान आपके कंधे भरे हुए हैं। आप पिनाक धनुष धारण करते हैं। शत्रुओंका दमन करनेवाले और दण्डस्वरूप हैं। किरात या तपस्वीके रूपमें विचरते समय आप भोजपत्र और वल्कलवस्त्र धारण करते हैं। आपको नमस्कार है ⁠।⁠।</div>
<div class="class_54">नमो हिरण्यगर्भाय हिरण्यकवचाय च ⁠।</div>
<div class="class_54">हिरण्यकृतचूडाय हिरण्यपतये नमः ⁠।⁠।⁠ ८३ ⁠।⁠।</div>
<div class="class_55">हिरण्य (सुवर्ण) को उत्पन्न करनेके कारण हिरण्यगर्भ कहलाते हैं। सुवर्णके ही कवच और मुकुट धारण करनेसे आपको हिरण्यकवच और हिरण्यचूड कहा गया है। आप सुवर्णके अधिपति हैं। आपको सादर नमस्कार है ⁠।⁠।⁠ ८३ ⁠।⁠।</div>
<div class="class_54">नमः स्तुताय स्तुत्याय स्तूयमानाय वै नमः ⁠।</div>
<div class="class_54">सर्वाय सर्वभक्षाय सर्वभूतान्तरात्मने ⁠।⁠।⁠ ८४ ⁠।⁠।</div>
<div class="class_55">जिनकी स्तुति हो चुकी है, वे आप हैं। जो स्तुतिके योग्य हैं, वे भी आप हैं और जिनकी स्तुति हो रही है, वे भी आप ही हैं। आप सर्वस्वरूप, सर्वभक्षी और सम्पूर्ण भूतोंके अन्तरात्मा हैं। आपको बारंबार नमस्कार है ⁠।⁠।⁠ ८४ ⁠।⁠।</div>
<div class="class_54">नमो होत्रेऽथ मन्त्राय शुक्लध्वजपताकिने ⁠।</div>
<div class="class_54">नमो नाभाय नाभ्याय नमः कटकटाय च ⁠।⁠।⁠ ८५ ⁠।⁠।</div>
<div class="class_55">आप ही होता और मन्त्र हैं। आपको नमस्कार है। आपकी ध्वजा और पताकाका रंग श्वेत है। आपको नमस्कार है। आप नाभ (नाभिमें सम्पूर्ण जगत्‌को धारण करनेवाले), नाभ्य (संसार-चक्रके नाभि-स्थान) तथा कट-कट (आवरणके भी आवरण) हैं। आपको नमस्कार है ⁠।⁠।⁠ ८५ ⁠।⁠।</div>
<div class="class_54">नमोऽस्तु कृशनासाय कृशाङ्गाय कृशाय च ⁠।</div>
<div class="class_54">संहृष्टाय विहृष्टाय नमः किलकिलाय च ⁠।⁠।⁠ ८६ ⁠।⁠।</div>
<div class="class_55">आपकी नासिका कृश (पतली) है, इसलिये आप कृशनस कहलाते हैं। आपके अवयव कृश होनेसे आपको कृशांग तथा शरीर दुबला होनेसे कृश कहते हैं। आप अत्यन्त हर्षोल्लाससे परिपूर्ण, विशेष हर्षका अनुभव करनेवाले और हर्षकी किल-किल ध्वनि हैं। आपको नमस्कार है ⁠।⁠।⁠ ८६ ⁠।⁠।</div>
<div class="class_54">नमोऽस्तु शयमानाय शयितायोत्थिताय च ⁠।</div>
<div class="class_54">स्थिताय धावमानाय मुण्डाय जटिलाय च ⁠।⁠।⁠ ८७ ⁠।⁠।</div>
<div class="class_55">आप समस्त प्राणियोंके भीतर शयन करनेवाले अन्तर्यामी पुरुष हैं। प्रलयकालमें योगनिद्राका आश्रय लेकर सोते और सृष्टिके प्रारम्भकालमें कल्पान्त निद्रासे जागते हैं। आप ब्रह्मरूपसे सर्वत्र स्थित और कालरूपसे सदा दौड़नेवाले हैं। मूँड़ मुँड़ानेवाले संन्यासी और जटाधारी तपस्वी भी आपके ही स्वरूप हैं। आपको नमस्कार है ⁠।⁠।⁠ ८७ ⁠।⁠।</div>
<div class="class_54">नमो नर्तनशीलाय मुखवादित्रवादिने ⁠।</div>
<div class="class_54">नाद्योपहारलुब्धाय गतिवादित्रशालिने ⁠।⁠।⁠ ८८ ⁠।⁠।</div>
<div class="class_55">आपका ताण्डव-नृत्य बराबर चलता रहता है। आप मुखसे शृंगी आदि बाजे बजानेमें कुशल हैं। कमलपुष्पकी भेंट लेनेके लिये सदा उत्सुक रहते हैं। गाने और बजानेकी कलामें तत्पर रहकर आप बड़ी शोभा पाते हैं। आपको प्रणाम है ⁠।⁠।⁠ ८८ ⁠।⁠।</div>
<div class="class_54">नमो ज्येष्ठाय श्रेष्ठाय बलप्रमथनाय च ⁠।</div>
<div class="class_54">कालनाथाय कल्याय क्षयायोपक्षयाय च ⁠।⁠।⁠ ८९ ⁠।⁠।</div>
<div class="class_55">आप अवस्थामें सबसे ज्येष्ठ और गुणोंमें भी सबसे श्रेष्ठ हैं। आपने बल नामक दैत्यको इन्द्ररूपसे मथ डाला था। आप कालके भी नियन्ता और सर्वशक्तिमान् हैं। महाप्रलय और अवान्तर-प्रलय भी आप ही हैं। आपको नमस्कार है ⁠।⁠।⁠ ८९ ⁠।⁠।</div>
<div class="class_54">भीमदुन्दुभिहासाय भीमव्रतधराय च ⁠।</div>
<div class="class_54">उग्राय च नमो नित्यं नमोऽस्तु दशबाहवे ⁠।⁠।⁠ ९० ⁠।⁠।</div>
<div class="class_55">प्रभो! आपका अट्टहास भयंकर शब्द करनेवाली दुन्दुभिके समान जान पड़ता है। आप भीषण व्रतको धारण करनेवाले हैं। दस भुजाओंसे सुशोभित होनेवाले उग्ररूपधारी आपको मेरा नित्य बारंबार नमस्कार है ⁠।⁠।</div>
<div class="class_54">नमःकपालहस्ताय चितिभस्मप्रियाय च ⁠।</div>
<div class="class_54">विभीषणाय भीष्माय भीमव्रतधराय च ⁠।⁠।⁠ ९१ ⁠।⁠।</div>
<div class="class_55">आपके हाथमें कपाल है। चिताका भस्म आपको बहुत प्रिय है। आप सबको भयभीत करनेवाले और स्वयं निर्भय हैं तथा शम-दम आदि तीक्ष्ण व्रतोंको धारण करते हैं। आपको नमस्कार है ⁠।⁠।⁠ ९१ ⁠।⁠।</div>
<div class="class_54">नमो विकृतवक्त्राय खड्‌गजिह्वाय दंष्ट्रिणे ⁠।</div>
<div class="class_54">पक्वाममांसलुब्धाय तुम्बीवीणाप्रियाय च ⁠।⁠।⁠ ९२ ⁠।⁠।</div>
<div class="class_55">आपका मुख विकृत है। जिह्वा खड्‌गके समान है। आपका मुख दाढ़ोंसे सुशोभित होता है। आप कच्चे-पक्के फलोंके गुद्देके लिये लुभायमान रहते हैं। तुम्बी और वीणा आपको विशेष प्रिय हैं। आपको प्रणाम है ⁠।⁠।</div>
<div class="class_54">नमो वृषाय वृष्याय गोवृषाय वृषाय च ⁠।</div>
<div class="class_54">कटंकटाय दण्डाय नमः पचपचाय च ⁠।⁠।⁠ ९३ ⁠।⁠।</div>
<div class="class_55">आप वृष (वृष्टिकर्ता), वृष्य (धर्मकी वृद्धि करनेवाले), गोवृष (नन्दी) और वृष (धर्म) आदि नामोंसे प्रसिद्ध हैं। कटंकट (नित्य गतिशील), दण्ड (शासक) और पचपच (सम्पूर्ण भूतोंको पचानेवाला काल) भी आपके ही नाम हैं। आपको नमस्कार है ⁠।⁠।</div>
<div class="class_54">नमः सर्ववरिष्ठाय वराय वरदाय च ⁠।</div>
<div class="class_54">वरमाल्यगन्धवस्त्राय वरातिवरदे नमः ⁠।⁠।⁠ ९४ ⁠।⁠।</div>
<div class="class_55">आप सबसे श्रेष्ठ वरस्वरूप और वरदाता हैं। उत्तम वस्त्र, माल्य और गन्ध धारण करते हैं तथा भक्तको इच्छानुसार एवं उससे भी अधिक वर देनेवाले हैं। आपको प्रणाम है ⁠।⁠।⁠ ९४ ⁠।⁠।</div>
<div class="class_54">नमो रक्तविरक्ताय भावनायाक्षमालिने ⁠।</div>
<div class="class_54">सम्भिन्नाय विभिन्नाय छायायातपनाय च ⁠।⁠।⁠ ९५ ⁠।⁠।</div>
<div class="class_55">रागी और विरागी—दोनों जिनके स्वरूप हैं, जो ध्यानपरायण, रुद्राक्षकी माला धारण करनेवाले, कारण-रूपसे सबमें व्याप्त और कार्यरूपसे पृथक्-पृथक् दिखायी देनेवाले हैं तथा जो सम्पूर्ण जगत्‌को छाया और धूप प्रदान करते हैं, उन भगवान् शंकरको नमस्कार है ⁠।⁠।</div>
<div class="class_54">अघोरघोररूपाय घोरघोरतराय च ⁠।</div>
<div class="class_54">नमः शिवाय शान्ताय नमः शान्ततमाय च ⁠।⁠।⁠ ९६ ⁠।⁠।</div>
<div class="class_55">जो अघोर, घोर और घोरसे भी घोरतर रूप धारण करनेवाले हैं तथा जो शिव, शान्त एवं परमशान्तरूप हैं, उन भगवान् शंकरको मेरा बारंबार नमस्कार है ⁠।⁠।⁠ ९६ ⁠।⁠।</div>
<div class="class_54">एकपाद्वहुनेत्राय एकशीर्ष्णे नमोऽस्तु ते ⁠।</div>
<div class="class_54">रुद्राय क्षुद्रलुब्धाय संविभागप्रियाय च ⁠।⁠।⁠ ९७ ⁠।⁠।</div>
<div class="class_55">एक पाद, अनेक नेत्र और एक मस्तकवाले आपको प्रणाम है। भक्तोंकी दी हुई छोटी-से-छोटी वस्तुके लिये भी लालायित रहनेवाले और उसके बदलेमें उन्हें अपार धनराशि बाँट देनेकी रुचि रखनेवाले आप भगवान् रुद्रको नमस्कार है ⁠।⁠।⁠ ९७ ⁠।⁠।</div>
<div class="class_54">पञ्चालाय सिताङ्गाय नमः शमशमाय च ⁠।</div>
<div class="class_54">नमश्चण्डिकघण्टाय घण्टायाघण्टघण्टिने ⁠।⁠।⁠ ९८ ⁠।⁠।</div>
<div class="class_55">जो इस विश्वका निर्माण करनेवाले कारीगर, गौरवर्णके शरीरवाले तथा सदा शान्तरूपसे रहनेवाले हैं, जिनकी घण्टाध्वनि शत्रुओंको भयभीत कर देती है तथा जो स्वयं ही घण्टानाद और अनाहतध्वनिके रूपमें श्रवण्गोचर होते हैं उन महेश्वरको प्रणाम है ⁠।⁠।⁠ ९८ ⁠।⁠।</div>
<div class="class_54">सहस्राध्मातघण्टाय घण्टामालाप्रियाय च ⁠।</div>
<div class="class_54">प्राणघण्टाय गन्धाय नमः कलकलाय च ⁠।⁠।⁠ ९९ ⁠।⁠।</div>
<div class="class_55">जिनके मन्दिरमें लगे हुए घण्टोंको सहस्रों आदमी बजाते हैं, घण्टोंकी माला जिन्हें प्रिय है, जिनके प्राण ही घण्टाके समान ध्वनि करते हैं, जो ग्रन्थ और कोलाहलरूप हैं, उन भगवान् शिवको नमस्कार है ⁠।⁠।</div>
<div class="class_54">हूंहूंहूंकारपाराय हूंहूंकारप्रियाय च ⁠।</div>
<div class="class_54">नमः शमशमे नित्यं गिरिवृक्षालयाय च ⁠।⁠।⁠ १०० ⁠।⁠।</div>
<div class="class_55">आप हूं (क्रोध), हूं (हिंकार), हूं (आकाश, सूर्य और ईश्वर)—इन सबसे परे विद्यमान शान्तस्वरूप परब्रह्म हैं, ‘हूं’ हूं’ करना आपको प्रिय लगता है, आप ‘शान्त रहो’ शान्त रहो’ ऐसा कहकर सदा सबको आश्वासन देनेवाले हैं तथा पर्वतोंपर और वृक्षोंके नीचे निवास करते हैं। आपको प्रणाम है ⁠।⁠।⁠ १०० ⁠।⁠।</div>
<div class="class_54">गर्भमांससृगालाय तारकाय तराय च ⁠।</div>
<div class="class_54">नमो यज्ञाय यजिने हुताय प्रहुताय च ⁠।⁠।⁠ १०१ ⁠।⁠।</div>
<div class="class_55">आप फलके भीतरके गुद्देरूप मांसके प्रलोभी शृगालरूप हैं। आप ही सबको तारनेवाले तथा तरण-तारणके साधन हैं। आप ही यज्ञ और आप ही यजमान हैं। आप ही हुत (हवन) और आप ही प्रहुत (अग्नि) हैं। आपको नमस्कार है ⁠।⁠।⁠ १०१ ⁠।⁠।</div>
<div class="class_54">यज्ञवाहाय दान्ताय तप्यायातपनाय च ⁠।</div>
<div class="class_54">नमस्तटाय तट्याय तटानां पतये नमः ⁠।⁠।⁠ १०२ ⁠।⁠।</div>
<div class="class_55">आप ही यज्ञके निर्वाहक अथवा उसे सब देवताओंतक पहुँचानेवाले अग्निदेव हैं। आप मन और इन्द्रियोंको वशमें रखनेवाले हैं। आप ही भक्तोंका कष्ट देखकर संतप्त होनेवाले तथा शत्रुओंको संताप देनेवाले हैं। आप ही तट हैं। आप ही तटवर्ती नदी आदि हैं तथा आप ही तटोंके पालक हैं। आपको नमस्कार है ⁠।⁠।</div>
<div class="class_54">अन्नदायान्नपतये नमस्त्वन्नभुजे तथा ⁠।</div>
<div class="class_54">नमः सहस्रशीर्षाय सहस्रचरणाय च ⁠।⁠।⁠ १०३ ⁠।⁠।</div>
<div class="class_55">आप ही अन्नदाता, अन्नपति और अन्नके भोक्ता हैं। आपके सहस्रों मस्तक और सहस्रों चरण हैं। आपको बारंबार प्रणाम है ⁠।⁠।⁠ १०३ ⁠।⁠।</div>
<div class="class_54">सहस्रोद्यतशूलाय सहस्रनयनाय च ⁠।</div>
<div class="class_54">नमो बालार्कवर्णाय बालरूपधराय च ⁠।⁠।⁠ १०४ ⁠।⁠।</div>
<div class="class_55">आप अपने सहस्रों हाथोंमें सहस्रों शूल लिये रहते हैं। आपके सहस्रों नेत्र हैं। आपकी अंगकान्ति प्रातःकालीन सूर्यके समान देदीप्यमान है। आप बालकरूप धारण करनेवाले हैं। आपको नमस्कार है ⁠।⁠।⁠ १०४ ⁠।⁠।</div>
<div class="class_54">बालानुचरगोप्ताय बालक्रीडनकाय च ⁠।</div>
<div class="class_54">नमो वृद्धाय लुब्धाय क्षुब्धाय क्षोभणाय च ⁠।⁠।⁠ १०५ ⁠।⁠।</div>
<div class="class_55">आप श्रीकृष्णरूपसे संगी-साथी बालकोंके रक्षक तथा बालकोंके साथ खेल करनेवाले हैं। आप सबकी अपेक्षा वृद्ध हैं। भक्ति और प्रेमके लोभी हैं। दुष्टोंके पापाचारसे क्षुब्ध हो उठते है और दुराचारियोंको क्षोभमें डालनेवाले हैं। आपको नमस्कार है ⁠।⁠।⁠ १०५ ⁠।⁠।</div>
<div class="class_54">तरङ्गाङ्कितकेशाय मुञ्जकेशाय वै नमः ⁠।</div>
<div class="class_54">नमः षट्‌कर्मतुष्टाय त्रिकर्मनिरताय च ⁠।⁠।⁠ १०६ ⁠।⁠।</div>
<div class="class_55">आपके केश गंगाके तरंगोंसे अंकित तथा मुञ्जके समान हैं। आपको नमस्कार है। आप ब्राह्मणोंके छः कर्म—अध्ययन-अध्यापन, यजन-याजन तथा दान और प्रतिग्रहसे संतुष्ट रहते हैं; स्वयं यजन, अध्ययन और दानरूप तीन कर्मोंमें ही तत्पर रहते हैं। आपको मेरा प्रणाम है ⁠।⁠।</div>
<div class="class_54">वर्णाश्रमाणां विधिवत् पृथक्कर्मनिवर्तिने ⁠।</div>
<div class="class_54">नमो घुष्याय घोषाय नमः कलकलाय च ⁠।⁠।⁠ १०७ ⁠।⁠।</div>
<div class="class_55">आप वर्ण और आश्रमोंके भिन्न-भिन्न कर्मोंका विधिवत् विभाग करनेवाले, जपनीय मन्त्ररूप, घोषस्वरूप तथा कोलाहलमय हैं। आपको बारंबार नमस्कार है ⁠।⁠।</div>
<div class="class_54">श्वेतपिङ्गलनेत्राय कृष्णरक्तेक्षणाय च ⁠।</div>
<div class="class_54">प्राणभग्नाय दण्डाय स्फोटनाय कृशाय च ⁠।⁠।⁠ १०८ ⁠।⁠।</div>
<div class="class_55">आपके नेत्र श्वेत पिङ्गलवर्णके हैं, काले और लाल रंगके हैं। आप प्राणवायु (श्वास)को जीतनेवाले, दण्ड (आयुध) रूप, ब्रह्माण्डरूपी घटको फोड़नेवाले तथा कृश-शरीरधारी हैं। आपको नमस्कार है ⁠।⁠।⁠ १०८ ⁠।⁠।</div>
<div class="class_54">धर्मकामार्थमोक्षाणां कथनीयकथाय च ⁠।</div>
<div class="class_54">सांख्याय सांख्यमुख्याय सांख्ययोगप्रवर्तिने ⁠।⁠।⁠ १०९ ⁠।⁠।</div>
<div class="class_55">धर्म, अर्थ, काम तथा मोक्ष देनेके विषयमें आपकी कीर्तिकथा वर्णन करनेके योग्य है। आप सांख्यस्वरूप, सांख्ययोगियोंमें प्रधान तथा सांख्यशास्त्रको प्रवृत्त करनेवाले हैं। आपको प्रणाम है ⁠।⁠।⁠ १०९ ⁠।⁠।</div>
<div class="class_54">नमो रथ्यविरथ्याय चतुष्पथरथाय च ⁠।</div>
<div class="class_54">कृष्णाजिनोत्तरीयाय व्यालयज्ञोपवीतिने ⁠।⁠।⁠ ११० ⁠।⁠।</div>
<div class="class_55">आप रथपर बैठकर तथा बिना रथके भी घूमनेवाले हैं। जल, अग्नि, वायु तथा आकाश—इन चारों मार्गोंपर आपकी गति है। आप काले मृगचर्मको दुपट्टेकी भाँति ओढ़नेवाले तथा सर्पमय यज्ञोपवीत धारण करनेवाले हैं। आपको प्रणाम है ⁠।⁠।⁠ ११० ⁠।⁠।</div>
<div class="class_54">ईशान वज्रसंघात हरिकेश नमोऽस्तु ते ⁠।</div>
<div class="class_54">त्र्यम्बकाम्बिकनाथाय व्यक्ताव्यक्त नमोऽस्तु ते ⁠।⁠।⁠ १११ ⁠।⁠।</div>
<div class="class_55">ईशान! आपका शरीर वज्रके समान कठोर है। हरिकेश! आपको नमस्कार है। व्यक्ताव्यक्तस्वरूप परमेश्वर! आप त्रिनेत्रधारी तथा अम्बिकाके स्वामी हैं। आपको नमस्कार है ⁠।⁠।⁠ १११ ⁠।⁠।</div>
<div class="class_54">काम कामद कामघ्न तृप्तातृप्तविचारिणे ⁠।</div>
<div class="class_54">सर्व सर्वद सर्वघ्न संध्याराग नमोऽस्तु ते ⁠।⁠।⁠ ११२ ⁠।⁠।</div>
<div class="class_55">आप कामस्वरूप, कामनाओंको पूर्ण करनेवाले, कामदेवके नाशक, तृप्त और अतृप्तका विचार करनेवाले, सर्वस्वरूप, सब कुछ देनेवाले, सबके संहारक और संध्याकालके समान रंगवाले हैं। आपको प्रणाम है ⁠।⁠।</div>
<div class="class_54">महाबल महाबाहो महासत्त्व महाद्युते ⁠।</div>
<div class="class_54">महामेघचयप्रख्य महाकाल नमोऽस्तु ते ⁠।⁠।⁠ ११३ ⁠।⁠।</div>
<div class="class_55">महाबल! महाबाहो! महासत्त्व! महाद्युते! आप महान् मेघोंकी घटाके समान रंगवाले महाकालस्वरूप हैं। आपको नमस्कार है ⁠।⁠।⁠ ११३ ⁠।⁠।</div>
<div class="class_54">स्थूल जीर्णाङ्ग जटिले वल्कलाजिनधारिणे ⁠।</div>
<div class="class_54">दीप्तसूर्याग्निजटिले वल्कलाजिनवाससे ⁠।</div>
<div class="class_54">सहस्रसूर्यप्रतिम तपोनित्य नमोऽस्तु ते ⁠।⁠।⁠ ११४ ⁠।⁠।</div>
<div class="class_55">आपका श्रीविग्रह स्थूल और जीर्ण है। आप जटाधारी हैं। वल्कल और मृगचर्म धारण करते हैं। देदीप्यमान सूर्य और अग्निके समान ज्योतिर्मयी जटासे सुशोभित हैं। वल्कल और मृगचर्म ही आपके वस्त्र हैं। आप सहस्रों सूर्योंके समान प्रकाशमान और सदा तपस्यामें संलग्न रहनेवाले हैं। आपको नमस्कार है ⁠।⁠।⁠ ११४ ⁠।⁠।</div>
<div class="class_54">उन्मादन शतावर्त गङ्गातोयार्द्रमूर्धज ⁠।</div>
<div class="class_54">चन्द्रावर्त युगावर्त मेघावर्त नमोऽस्तु ते ⁠।⁠।⁠ ११५ ⁠।⁠।</div>
<div class="class_55">आप जगत्‌को उन्माद (मोह)-में डालनेवाले हैं। आपके मस्तकपर गंगाजीकी सैकड़ों लहरें और भँवरें उठती रहती हैं। आपके केश सदा गंगाजलसे भीगे रहते हैं। आप चन्द्रमाको क्षय-वृद्धिके चक्करमें डालनेवाले हैं। आप ही युगोंकी पुनरावृत्ति करनेवाले और मेघोंके प्रवर्तक हैं। आपको नमस्कार है ⁠।⁠।⁠ ११५ ⁠।⁠।</div>
<div class="class_54">त्वमन्नमन्नभोक्ता च अन्नदोऽन्नभुगेव च ⁠।</div>
<div class="class_54">अन्नस्रष्टा च पक्ता च पक्वभुक्पवनोऽनलः ⁠।⁠।⁠ ११६ ⁠।⁠।</div>
<div class="class_55">आप ही अन्न, अन्नके भोक्ता, अन्नदाता, अन्नका पालन करनेवाले, अन्नस्रष्टा, पाचक, पक्वान्नभोजी, प्राणवायु तथा जठरानलरूप हैं ⁠।⁠।⁠ ११६ ⁠।⁠।</div>
<div class="class_54">जरायुजाण्डजाश्चैव स्वेदजाश्च तथोद्भिजाः ⁠।</div>
<div class="class_54">त्वमेव देवदेवेश भूतग्रामश्चतुर्विधः ⁠।⁠।⁠ ११७ ⁠।⁠।</div>
<div class="class_55">देवदेवेश्वर! जरायुज, अण्डज, स्वेदज तथा उद्भिज्ज—ये चार प्रकारके प्राणिसमूह आप ही हैं ⁠।⁠।</div>
<div class="class_54">चराचरस्य स्रष्टा त्वं प्रतिहर्ता तथैव च ⁠।</div>
<div class="class_54">त्वामाहुर्ब्रह्मविदुषो ब्रह्म ब्रह्मविदां वर ⁠।⁠।⁠ ११८ ⁠।⁠।</div>
<div class="class_55">ब्रह्मवेत्ताओंमें श्रेष्ठ! आप ही चराचर जीवोंकी सृष्टि तथा संहार करनेवाले हैं। ब्रह्मज्ञानी पुरुष आपहीको ब्रह्म कहते हैं ⁠।⁠।⁠ ११८ ⁠।⁠।</div>
<div class="class_54">मनसः परमा योनिः खं वायुर्ज्योतिषां निधिः ⁠।</div>
<div class="class_54">ऋक्सामानि तथोङ्कारमाहुस्त्वां ब्रह्मवादिनः ⁠।⁠।⁠ ११९ ⁠।⁠।</div>
<div class="class_55">वेदवादी विद्वान् आपको ही मनका परम कारण, आकाश, वायु, तेजकी निधि, ऋक्, साम तथा ॐकार बताते हैं ⁠।⁠।⁠ ११९ ⁠।⁠।</div>
<div class="class_54">हायिहायिहुवाहायिहावुहायि तथाऽसकृत् ⁠।</div>
<div class="class_54">गायन्ति त्वां सुरश्रेष्ठ सामगा ब्रह्मवादिनः ⁠।⁠।⁠ १२० ⁠।⁠।</div>
<div class="class_55">सुरश्रेष्ठ! सामगान करनेवाले वेदवेत्ता पुरुष ‘हा ३ यि, हा ३ यि, हू ३ वा, हा ३ यि, हा ३ वु, हा ३ यि’ आदिका बारंबार उच्चारण करके निरन्तर आपकी ही महिमाका गान करते हैं ⁠।⁠।⁠ १२० ⁠।⁠।</div>
<div class="class_54">यजुर्मयो ऋङ्‌मयश्च त्वमाहुतिमयस्तथा ⁠।</div>
<div class="class_54">पठ्यसे स्तुतिभिश्चैव वेदोपनिषदां गणैः ⁠।⁠।⁠ १२१ ⁠।⁠।</div>
<div class="class_55">यजुर्वेद और ऋग्वेद आपके ही स्वरूप हैं। आप ही हविष्य हैं। वेदों और उपनिषदोंके समूह अपनी स्तुतियोंद्वारा आपकी ही महिमाका प्रतिपादन करते हैं ⁠।⁠।⁠ १२१ ⁠।⁠।</div>
<div class="class_54">ब्राह्मणाः क्षत्रिया वैश्याः शूद्रा वर्णावराश्च ये ⁠।</div>
<div class="class_54">त्वमेव मेघसंघाश्च विद्युत्स्तनितगर्जितः ⁠।⁠।⁠ १२२ ⁠।⁠।</div>
<div class="class_55">ब्राह्मण, क्षत्रिय, वैश्य, शूद्र तथा अन्त्यज—ये आपके ही स्वरूप हैं। मेघोंकी घटा, बिजली, गर्जना और गड़गड़ाहट भी आप ही हैं ⁠।⁠।⁠ १२२ ⁠।⁠।</div>
<div class="class_54">संवत्सरस्त्वमृतवो मासो मासार्धमेव च ⁠।</div>
<div class="class_54">युगं निमेषाः काष्ठास्त्वं नक्षत्राणि ग्रहाः कलाः ⁠।⁠।⁠ १२३ ⁠।⁠।</div>
<div class="class_55">संवत्सर, ऋतु, मास, पक्ष, युग, निमेष, काष्ठा, नक्षत्र, ग्रह और कला भी आप ही हैं ⁠।⁠।⁠ १२३ ⁠।⁠।</div>
<div class="class_54">वृक्षाणां ककुदोऽसि त्वं गिरीणां शिखराणि च ⁠।</div>
<div class="class_54">व्याघ्रो मृगाणां पततां तार्क्ष्योऽनन्तश्च भोगिनाम् ⁠।⁠।⁠ १२४ ⁠।⁠।</div>
<div class="class_55">वृक्षोंमें प्रधान वट-पीपल आदि, पर्वतोंमें उनके शिखर, वन-जन्तुओंमें व्याघ्र, पक्षियोंमें गरुड़ तथा सर्पोंमें अनन्त आप ही हैं ⁠।⁠।⁠ १२४ ⁠।⁠।</div>
<div class="class_54">क्षीरोदो ह्युदधीनां च यन्त्राणां धनुरेव च ⁠।</div>
<div class="class_54">वज्रः प्रहरणानां च व्रतानां सत्यमेव च ⁠।⁠।⁠ १२५ ⁠।⁠।</div>
<div class="class_55">समुद्रोंमें क्षीरसागर, यन्त्रों (अस्त्रों)-में धनुष, चलाये जानेवाले आयुधोंमें वज्र और व्रतोंमें सत्य भी आप ही हैं ⁠।⁠।⁠ १२५ ⁠।⁠।</div>
<div class="class_54">त्वमेव द्वेष इच्छा च रागो मोहः क्षमाक्षमे ⁠।</div>
<div class="class_54">व्यवसायो धृतिर्लोभः कामक्रोधौ जयाजयौ ⁠।⁠।⁠ १२६ ⁠।⁠।</div>
<div class="class_55">आप ही द्वेष, इच्छा, राग, मोह, क्षमा, अक्षमा, व्यवसाय, धैर्य, लोभ, काम, क्रोध, जय तथा पराजय हैं ⁠।⁠।</div>
<div class="class_54">त्वं गदी त्वं शरी चापी खट्‌वाङ्गी झर्झरी तथा ⁠।</div>
<div class="class_54">छेत्ता भेत्ता प्रहर्ता त्वं नेता मन्ता पिता मतः ⁠।⁠।⁠ १२७ ⁠।⁠।</div>
<div class="class_55">आप गदा, बाण, धनुष, खाटका अंग तथा झर्झर नामक अस्त्र धारण करनेवाले हैं। आप छेदन, भेदन और प्रहार करनेवाले हैं। सत्पथपर ले जानेवाले, शुभका मनन करनेवाले तथा पिता माने गये हैं ⁠।⁠।⁠ १२७ ⁠।⁠।</div>
<div class="class_54">दशलक्षणसंयुक्तो धर्मोऽर्थः काम एव च ⁠।</div>
<div class="class_54">गङ्गा समुद्राः सरितः पल्वलानि सरांसि च ⁠।⁠।⁠ १२८ ⁠।⁠।</div>
<div class="class_54">लता वल्यस्तृणौषध्यः पशवो मृगपक्षिणः ⁠।</div>
<div class="class_54">द्रव्यकर्मसमारम्भः कालः पुष्पफलप्रदः ⁠।⁠।⁠ १२९ ⁠।⁠।</div>
<div class="class_55">दस लक्षणोंवाला धर्म तथा अर्थ और काम भी आप ही हैं। गंगा, समुद्र, नदियाँ, गड़हे, तालाब, लता, वल्ली, तृण, ओषधि, पशु, मृग, पक्षी, द्रव्य और कर्मोंके आरम्भ तथा फूल और फल देनेवाला काल भी आप ही हैं ⁠।⁠।⁠ १२८-१२९ ⁠।⁠।</div>
<div class="class_54">आदिश्चान्तश्च देवानां गायत्र्योंकार एव च ⁠।</div>
<div class="class_54">हरितो रोहितो नीलः कृष्णो रक्तस्तथारुणः ⁠।</div>
<div class="class_54">कद्रुश्च कपिलश्चैव कपोतो मेचकस्तथा ⁠।⁠।⁠ १३० ⁠।⁠।</div>
<div class="class_55">आप देवताओंके आदि और अन्त हैं। गायत्री-मन्त्र और ॐकार भी आप ही हैं। हरित, लोहित, नील, कृष्ण, रक्त, अरुण, कद्रु, कपिल, कबूतरके समान तथा मेचक (श्याम मेघके समान)—ये दस प्रकारके रंग भी आपके ही स्वरूप हैं ⁠।⁠।⁠ १३० ⁠।⁠।</div>
<div class="class_54">अवर्णश्च सुवर्णश्च वर्णकारो घनोपमः ⁠।</div>
<div class="class_54">सुवर्णनामा च तथा सुवर्णप्रिय एव च ⁠।⁠।⁠ १३१ ⁠।⁠।</div>
<div class="class_55">आप वर्णरहित होनेके कारण अवर्ण और अच्छे वर्णवाले होनेसे सुवर्ण कहलाते हैं। आप वर्णोंके निर्माता और मेघके समान हैं। आपके नाममें सुन्दर वर्णों (अक्षरों)-का उपयोग हुआ है, इसलिये आप सुवर्णनामा हैं तथा आपको श्रेष्ठ वर्ण प्रिय है ⁠।⁠।⁠ १३१ ⁠।⁠।</div>
<div class="class_54">त्वमिन्द्रश्च यमश्चैव वरुणो धनदोऽनलः ⁠।</div>
<div class="class_54">उपप्लवश्चित्रभानुः स्वर्भानुर्भानुरेव च ⁠।⁠।⁠ १३२ ⁠।⁠।</div>
<div class="class_55">आप ही इन्द्र, यम, वरुण, कुबेर, अग्नि, सूर्य-चन्द्रका ग्रहण, चित्रभानु (सूर्य), राहु और भानु हैं ⁠।⁠।⁠ १३२ ⁠।⁠।</div>
<div class="class_54">होत्रं होता च होम्यं च हुतं चैव तथा प्रभुः ⁠।</div>
<div class="class_54">त्रिसौपर्णं तथा ब्रह्म यजुषां शतरुद्रियम् ⁠।⁠।⁠ १३३ ⁠।⁠।</div>
<div class="class_55">होत्र (स्रुवा), होता, हवनीय पदार्थ, हवन-क्रिया तथा (उसके फल देनेवाले) परमेश्वर भी आप ही हैं। वेदकी त्रिसौपर्ण नामक श्रुतियोंमें तथा यजुर्वेदके शतरुद्रिय-प्रकरणमें जो बहुत-से वैदिक नाम हैं, वे सब आपहीके नाम हैं ⁠।⁠।⁠ १३३ ⁠।⁠।</div>
<div class="class_54">पवित्रं च पवित्राणां मङ्गलानां च मङ्गलम् ⁠।</div>
<div class="class_54">गिरिको हिंडुको वृक्षो जीवः पुद्‌गल एव च ⁠।⁠।⁠ १३४ ⁠।⁠।</div>
<div class="class_54">प्राणः सत्त्वं रजश्चैव तमश्चाप्रमदस्तथा ⁠।</div>
<div class="class_54">प्राणोऽपानः समानश्च उदानो व्यान एव च ⁠।⁠।⁠ १३५ ⁠।⁠।</div>
<div class="class_54">उन्मेषश्च निमेषश्च क्षुतं जृम्भितमेव च ⁠।</div>
<div class="class_54">लोहितान्तर्गता दृष्टिर्महावक्त्रो महोदरः ⁠।⁠।⁠ १३६ ⁠।⁠।</div>
<div class="class_55">आप पवित्रोंके भी पवित्र और मंगलोंके भी मंगल हैं। आप ही गिरिक (अचेतनको भी चेतन करनेवाले), हिंडुक (गमनागमन करनेवाले), संसार-वृक्ष, जीव, शरीर, प्राण, सत्त्व, रज, तम, अप्रमद (स्त्रीरहित—ऊर्ध्वरेता), प्राण, अपान, समान, उदान, व्यान, उन्मेष, निमेष (आँखोंका खोलना-मींचना), छींकना और जँभाई लेना आदि चेष्टाएँ भी आप ही हैं। आपकी अग्निमयी लाल रंगकी दृष्टि भीतर छिपी हुई है। आपके मुख और उदर महान् हैं ⁠।⁠।⁠ १३४—१३६ ⁠।⁠।</div>
<div class="class_54">सूचीरोमा हरिश्मश्रुरूर्ध्वकेशश्चलाचलः ⁠।</div>
<div class="class_54">गीतवादित्रतत्त्वज्ञो गीतवादनकप्रियः ⁠।⁠।⁠ १३७ ⁠।⁠।</div>
<div class="class_55">रोएँ सूईके समान हैं। दाढ़ी-मूछ काली है। सिरके बाल ऊपरकी ओर उठे हुए हैं। आप चराचर-स्वरूप हैं। गाने-बजानेके तत्त्वको जाननेवाले हैं। गाना-बजाना आपको अधिक प्रिय है ⁠।⁠।⁠ १३७ ⁠।⁠।</div>
<div class="class_54">मत्स्यो जलचरो जाल्योऽकलः केलिकलः कलिः ⁠।</div>
<div class="class_54">अकालश्चातिकालश्च दुष्कालः काल एव च ⁠।⁠।⁠ १३८ ⁠।⁠।</div>
<div class="class_55">आप मत्स्य, जलचर और जालधारी घड़ियाल हैं। फिर भी अकल (बन्धनसे परे) हैं। आप केलिकलासे युक्त और कलहरूप हैं। आपही अकाल, अतिकाल, दुष्काल तथा काल हैं ⁠।⁠।⁠ १३८ ⁠।⁠।</div>
<div class="class_54">मृत्युः क्षुरश्च कृत्यश्च पक्षोऽपक्षक्षयंकरः ⁠।</div>
<div class="class_54">मेघकालो महादंष्ट्रः संवर्तकबलाहकः ⁠।⁠।⁠ १३९ ⁠।⁠।</div>
<div class="class_55">मृत्यु, क्षुर (छेदन करनेका शस्त्र), कृत्य (छेदन करने योग्य), पक्ष (मित्र) तथा अपक्ष-क्षयंकर (शत्रुपक्षका नाश करनेवाले) भी आप ही हैं। आप मेघके समान काले, बड़ी-बड़ी दाढ़ोंवाले और प्रलयकालीन मेघ हैं ⁠।⁠।</div>
<div class="class_54">घण्टोऽघण्टो घटी घण्टी चरुचेली मिलीमिली ⁠।</div>
<div class="class_54">ब्रह्मकायिकमग्नीनां दण्डी मुण्डस्त्रिदण्डधृक् ⁠।⁠।⁠ १४० ⁠।⁠।</div>
<div class="class_55">घण्ट (प्रकाशवान्), अघण्ट (अव्यक्त प्रकाशवाले), घटी (कर्मफलसे युक्त करनेवाले), घण्टी (घण्टावाले), चरुचेली (जीवोंके साथ क्रीडा करनेवाले) तथा मिली-मिली (कारणरूपसे सबमें व्याप्त)—ये सब आप ही हैं। आप ही ब्रह्म, अग्नियोंके स्वरूप, दण्डी, मुण्ड तथा त्रिदण्डधारी हैं ⁠।⁠।⁠ १४० ⁠।⁠।</div>
<div class="class_54">चतुर्युगश्चतुर्वेदश्चातुर्होत्रप्रवर्तकः ⁠।</div>
<div class="class_54">चातुराश्रम्यनेता च चातुर्वर्ण्यकरश्च यः ⁠।⁠।⁠ १४१ ⁠।⁠।</div>
<div class="class_55">चार युग और चार वेद आपके ही स्वरूप हैं तथा चार प्रकारके होतृ-कर्मोंके प्रवर्तक आप ही हैं। आप चारों आश्रमोंके नेता तथा चारों वर्णोंकी सृष्टि करनेवाले हैं ⁠।⁠।⁠ १४१ ⁠।⁠।</div>
<div class="class_54">सदा चाक्षप्रियो धूर्तो गणाध्यक्षो गणाधिपः ⁠।</div>
<div class="class_54">रक्तमाल्याम्बरधरो गिरिशो गिरिकप्रियः ⁠।⁠।⁠ १४२ ⁠।⁠।</div>
<div class="class_55">आप ही अक्षप्रिय, धूर्त, गणाध्यक्ष और गणाधिप आदि नामोंसे प्रसिद्ध हैं। आप रक्त वस्त्र तथा लाल फूलोंकी माला पहनते हैं, पर्वतपर शयन करते और गेरुए वस्त्रसे प्रेम रखते हैं ⁠।⁠।⁠ १४२ ⁠।⁠।</div>
<div class="class_54">शिल्पिकः शिल्पिनां श्रेष्ठः सर्वशिल्पप्रवर्तकः ⁠।</div>
<div class="class_54">भगनेत्राङ्कुशश्चण्डः पूष्णो दन्तविनाशनः ⁠।⁠।⁠ १४३ ⁠।⁠।</div>
<div class="class_55">आप ही शिल्पियोंमें सर्वश्रेष्ठ शिल्पी (कारीगर) तथा सब प्रकारकी शिल्पकलाके प्रवर्तक हैं। आप भगदेवताकी आँख फोड़नेके लिये अंकुश, चण्ड (अत्यन्त कोप करनेवाले) और पूषाके दाँत नष्ट करनेवाले हैं ⁠।⁠।</div>
<div class="class_54">स्वाहा स्वधा वषट्‌कारो नमस्कारो नमो नमः ⁠।</div>
<div class="class_54">गूढव्रतो गुह्यतपास्तारकस्तारकामयः ⁠।⁠।⁠ १४४ ⁠।⁠।</div>
<div class="class_55">स्वाहा, स्वधा, वषट्-नमस्कार और नमो नमः आदि पद आपके ही नाम हैं। आप गूढ़ व्रतधारी, गुप्त तपस्या करनेवाले, तारकमन्त्र और ताराओंसे भरे हुए आकाश हैं ⁠।⁠।⁠ १४४ ⁠।⁠।</div>
<div class="class_54">धाता विधाता संधाता विधाता धारणोऽधरः ⁠।</div>
<div class="class_54">ब्रह्मा तपश्च सत्यं च ब्रह्मचर्यमथार्जवम् ⁠।⁠।⁠ १४५ ⁠।⁠।</div>
<div class="class_54">भूतात्मा भूतकृद्भूतो भूतभव्यभवोद्भवः ⁠।</div>
<div class="class_54">भूर्भुवः स्वरितश्चैव ध्रुवो दान्तो महेश्वरः ⁠।⁠।⁠ १४६ ⁠।⁠।</div>
<div class="class_55">धाता (धारण करनेवाले), विधाता (सृष्टि करनेवाले), संधाता (जोड़नेवाले), विधाता, धारण और अधर (आधाररहित) भी आपहीके नाम हैं। आप ब्रह्मा, तप, सत्य, ब्रह्मचर्य आर्जव (सरलता), भूतात्मा (प्राणियोंके आत्मा), भूतोंकी सृष्टि करनेवाले, भूत (नित्यसिद्ध), भूत, भविष्य और वर्तमानकी उत्पत्तिके कारण, भूर्लोक, भुवर्लोक, स्वर्लोक, ध्रुव (स्थिर), दान्त (दमनशील) और महेश्वर हैं ⁠।⁠।⁠ १४५-१४६ ⁠।⁠।</div>
<div class="class_54">दीक्षितोऽदीक्षितः क्षान्तो दुर्दान्तोऽदान्तनाशनः ⁠।</div>
<div class="class_54">चन्द्रावर्तो युगावर्तः संवर्तः सम्प्रवर्तकः ⁠।⁠।⁠ १४७ ⁠।⁠।</div>
<div class="class_55">दीक्षित (यज्ञकी दीक्षा लेनेवाले), अदीक्षित, क्षमावान्, दुर्दान्त, उद्‌दण्ड प्राणियोंका नाश करनेवाले, चन्द्रमाकी आवृत्ति करनेवाले (मास), युगोंकी आवृत्ति करनेवाले (कल्प), संवर्त (प्रलय) तथा सम्प्रवर्तक (पुनः सृष्टि-संचालन करनेवाले) भी आप ही हैं ⁠।⁠।⁠ १४७ ⁠।⁠।</div>
<div class="class_54">कामो बिन्दुरणुः स्थूलः कर्णिकारस्रजप्रियः ⁠।</div>
<div class="class_54">नन्दीमुखो भीममुखः सुमुखो दुर्मुखोऽमुखः ⁠।⁠।⁠ १४८ ⁠।⁠।</div>
<div class="class_54">चतुर्मुखो बहुमुखो रणेष्वग्निमुखस्तथा ⁠।</div>
<div class="class_54">हिरण्यगर्भः शकुनिर्महोरगपतिर्विराट् ⁠।⁠।⁠ १४९ ⁠।⁠।</div>
<div class="class_55">आप ही काम, बिन्दु, अणु (सूक्ष्म) और स्थूलरूप हैं। आप कनेरके फूलकी माला अधिक पसंद करते हैं। आप ही नन्दीमुख, भीममुख (भयंकर मुखवाले), सुमुख, दुर्मुख, अमुख (मुखरहित), चतुर्मुख, बहुमुख तथा युद्धके समय शत्रुका संहार करनेके कारण अग्निमुख (अग्निके समान मुखवाले) हैं। हिरण्यगर्भ (ब्रह्मा), शकुनि (पक्षीके समान असंग), महान् सर्पोंके स्वामी (शेषनाग) और विराट् भी आप ही हैं ⁠।⁠।⁠ १४८-१४९ ⁠।⁠।</div>
<div class="class_54">अधर्महा महापार्श्वश्चण्डधारो गणाधिपः ⁠।</div>
<div class="class_54">गोनर्दो गोप्रतारश्च गोवृषेश्वरवाहनः ⁠।⁠।⁠ १५० ⁠।⁠।</div>
<div class="class_54">त्रैलोक्यगोप्ता गोविन्दो गोमार्गोऽमार्ग एव च ⁠।</div>
<div class="class_54">श्रेष्ठः स्थिरश्च स्थाणुश्च निष्कम्पः कम्प एव च ⁠।⁠।⁠ १५१ ⁠।⁠।</div>
<div class="class_54">दुर्वारणो दुर्विषहो दुःसहो दुरतिक्रमः ⁠।</div>
<div class="class_54">दुर्घर्षो दुष्प्रकम्पश्च दुर्विषो दुर्जयो जयः ⁠।⁠।⁠ १५२ ⁠।⁠।</div>
<div class="class_54">शशः शशाङ्कः शमनः शीतोष्णक्षुज्जराधिकृत् ⁠।</div>
<div class="class_54">आधयो व्याधयश्चैव व्याधिहा व्याधिरेव च ⁠।⁠।⁠ १५३ ⁠।⁠।</div>
<div class="class_55">आप अधर्मके नाशक, महापार्श्व, चण्डधार, गणाधिप, गोनर्द, गौओंको आपत्तिसे बचानेवाले, नन्दीकी सवारी करनेवाले, त्रैलोक्यरक्षक, गोविन्द (श्रीकृष्णरूप), गोमार्ग (इन्द्रियोंके संचालक), अमार्ग (इन्द्रियोंके अगोचर), श्रेष्ठ, स्थिर, स्थाणु, निष्कम्प, कम्प, दुर्वारण (जिनका सामना करना कठिन है, ऐसे), दुर्विषह (असह्य वेगवाले), दुःसह, दुर्लङ्घ्य, दुर्द्धर्ष, दुष्प्रकम्प, दुर्विष, दुर्जय, जय, शश (शीघ्रगामी), शशांक (चन्द्रमा) तथा शमन (यमराज) हैं। सर्दी-गर्मी, क्षुधा, वृद्धावस्था तथा मानसिक चिन्ताको दूर करनेवाले भी आप ही हैं। आप ही आधि-व्याधि तथा उसे दूर करनेवाले हैं ⁠।⁠।⁠ १५०—१५३ ⁠।⁠।</div>
<div class="class_54">मम यज्ञमृगव्याधो व्याधीनामागमो गमः ⁠।</div>
<div class="class_54">शिखण्डी पुण्डरीकाक्षः पुण्डरीकवनालयः ⁠।⁠।⁠ १५४ ⁠।⁠।</div>
<div class="class_54">दण्डधारस्त्र्यम्बकश्च उग्रदण्डोऽण्डनाशनः ⁠।</div>
<div class="class_54">विषाग्निपाः सुरश्रेष्ठः सोमपास्त्वं मरुत्पतिः ⁠।⁠।⁠ १५५ ⁠।⁠।</div>
<div class="class_55">मेरे यज्ञरूपी मृगके वधिक तथा व्याधियोंको लाने और मिटानेवाले भी आप ही हैं। (कृष्णरूपमें) मस्तकपर शिखण्ड (मोरपंख) धारण करनेके कारण आप शिखण्डी हैं। आप कमलके समान नेत्रोंवाले, कमलके वनमें निवास करनेवाले, दण्ड धारण करनेवाले, त्र्यम्बक, उग्रदण्ड और ब्रह्माण्डके संहारक हैं। विषाग्निको पी जानेवाले, देवश्रेष्ठ, सोमरसका पान करनेवाले और मरुद्‌गणोंके स्वामी हैं ⁠।⁠।⁠ १५४-१५५ ⁠।⁠।</div>
<div class="class_54">अमृतपास्त्वं जगन्नाथ देवदेव गणेश्वरः ⁠।</div>
<div class="class_54">विषाग्निपा मृत्युपाश्च क्षीरपाः सोमपास्तथा ⁠।</div>
<div class="class_54">मधुश्च्युतानामग्रपास्त्वमेव तुषिताद्यपाः ⁠।⁠।⁠ १५६ ⁠।⁠।</div>
<div class="class_55">देवाधिदेव! जगन्नाथ! आप अमृत पान करनेवाले और गणोंके स्वामी हैं। विषाग्नि तथा मृत्युसे रक्षा करनेवाले और दूध एवं सोमरसका पान करनेवाले हैं। आप सुखसे भ्रष्ट हुए जीवोंके प्रधान रक्षक तथा तुषितनामक देवताओंके आदिभूत ब्रह्माजीका भी पालन करनेवाले हैं ⁠।⁠।⁠ १५६ ⁠।⁠।</div>
<div class="class_54">हिरण्यरेताः पुरुषस्त्वमेव</div>
<div class="class_57">त्वं स्त्री पुमांस्त्वं च नपुंसकं च ⁠।</div>
<div class="class_54">बालो युवा स्थविरो जीर्णदंष्ट्र-</div>
<div class="class_57">स्त्वं नागेन्द्र शक्रस्त्वं विश्वकृद्विश्वकर्ता ⁠।⁠।⁠ १५७ ⁠।⁠।</div>
<div class="class_54">विश्वकृद् विश्वकृतां वरेण्यस्त्वं विश्ववाहो</div>
<div class="class_54">विश्वरूपस्तेजस्वी विश्वतोमुखः ⁠।</div>
<div class="class_54">चन्द्रादित्यौ चक्षुषी ते हृदयं च पितामहः ⁠।⁠।⁠ १५८ ⁠।⁠।</div>
<div class="class_55">आप ही हिरण्यरेता (अग्नि), पुरुष (अन्तर्यामी) तथा आप ही स्त्री, पुरुष और नपुंसक हैं। बालक-युवा और वृद्ध भी आप ही हैं। नागेश्वर! आप जीर्ण दाढ़ोंवाले और इन्द्र हैं। आप विश्वकृत् (जगत्‌के संहारक), विश्वकर्ता (प्रजापति), विश्वकृत् (ब्रह्माजी), विश्वकी रचना करनेवाले प्रजापतियोंमें श्रेष्ठ, विश्वका भार वहन करनेवाले, विश्वरूप, तेजस्वी और सब ओर मुखवाले हैं। चन्द्रमा और सूर्य आपके नेत्र तथा पितामह ब्रह्मा आपके हृदय हैं ⁠।⁠।⁠ १५७-१५८ ⁠।⁠।</div>
<div class="class_54">महोदधिः सरस्वती वाग् बलमनलो-</div>
<div class="class_57">ऽनिलःअहोरात्रं निमेषोन्मेषकर्म ⁠।⁠।⁠ १५९ ⁠।⁠।</div>
<div class="class_55">आप ही समुद्र हैं, सरस्वती आपकी वाणी हैं, अग्नि और वायु बल हैं तथा आपके नेत्रोंका खुलना और बंद होना ही दिन और रात्रि है ⁠।⁠।⁠ १५९ ⁠।⁠।</div>
<div class="class_54">न ब्रह्मा न च गोविन्दः पौराणा ऋषयो न ते ⁠।</div>
<div class="class_54">माहात्म्यं वेदितुं शक्ता याथातथ्येन ते शिव ⁠।⁠।⁠ १६० ⁠।⁠।</div>
<div class="class_55">शिव! आपके माहात्म्यको ठीक-ठीक जाननेमें ब्रह्मा, विष्णु तथा प्राचीन ऋषि भी समर्थ नहीं हैं ⁠।⁠।⁠ १६० ⁠।⁠।</div>
<div class="class_54">या मूर्तयः सुसूक्ष्मास्ते न मह्यं यान्ति दर्शनम् ⁠।</div>
<div class="class_54">त्राहि मां सततं रक्ष पिता पुत्रमिवौरसम् ⁠।⁠।⁠ १६१ ⁠।⁠।</div>
<div class="class_55">आपके जो सूक्ष्म रूप हैं वे हमलोगोंकी दृष्टिमें नहीं आते। भगवन्! जैसे पिता अपने औरस पुत्रकी रक्षा करता है, उसी तरह आप सर्वदा मेरी रक्षा करें ⁠।⁠।⁠ १६१ ⁠।⁠।</div>
<div class="class_54">रक्ष मां रक्षणीयोऽहं तवानघ नमोऽस्तु ते ⁠।</div>
<div class="class_54">भक्तानुकम्पी भगवान् भक्तश्चाहं सदा त्वयि ⁠।⁠।⁠ १६२ ⁠।⁠।</div>
<div class="class_55">अनघ! मैं आपके द्वारा रक्षित होने योग्य हूँ, आप अवश्य मेरी रक्षा करें, मैं आपको नमस्कार करता हूँ। आप भक्तोंपर दया करनेवाले भगवान् हैं और मैं सदाके लिये आपका भक्त हूँ ⁠।⁠।⁠ १६२ ⁠।⁠।</div>
<div class="class_54">यः सहस्राण्यनेकानि पुंसामावृत्य दुर्दृशः ⁠।</div>
<div class="class_54">तिष्ठत्येकः समुद्रान्ते स मे गोप्तास्तु नित्यशः ⁠।⁠।⁠ १६३ ⁠।⁠।</div>
<div class="class_55">जो हजारों मनुष्योंपर मायाका परदा डालकर सबके लिये दुर्बोध हो रहे हैं, अद्वितीय हैं तथा समुद्रके समान कामनाओंका अन्त होनेपर प्रकाशमें आते हैं, वे परमेश्वर नित्य मेरी रक्षा करें ⁠।⁠।⁠ १६३ ⁠।⁠।</div>
<div class="class_54">यं विनिद्रा जितश्वासाः सत्त्वस्थाः संयतेन्द्रियाः ⁠।</div>
<div class="class_54">ज्योतिः पश्यन्ति युञ्जानास्तस्मै योगात्मने नमः ⁠।⁠।⁠ १६४ ⁠।⁠।</div>
<div class="class_55">जो निद्राके वशीभूत न होकर प्राणोंपर विजय पा चुके हैं और इन्द्रियोंको जीतकर सत्त्वगुणमें स्थित हैं, ऐसे योगीलोग ध्यानमें जिस ज्योतिर्मय तत्त्वका साक्षात्कार करते हैं, उस योगात्मा परमेश्वरको नमस्कार है ⁠।⁠।⁠ १६४ ⁠।⁠।</div>
<div class="class_54">जटिले दण्डिने नित्यं लम्बोदरशरीरिणे ⁠।</div>
<div class="class_54">कमण्डलुनिषङ्गाय तस्मै ब्रह्मात्मने नमः ⁠।⁠।⁠ १६५ ⁠।⁠।</div>
<div class="class_55">जो सदा जटा और दण्ड धारण किये रहते हैं, जिनका उदर और शरीर विशाल है तथा कमण्डलु ही जिनके लिये तरकसका काम देता है, ऐसे ब्रह्माजीके रूपमें विराजमान भगवान् शिवको प्रणाम है ⁠।⁠।⁠ १६५ ⁠।⁠।</div>
<div class="class_54">यस्य केशेषु जीमूता नद्यः सर्वाङ्गसंधिषु ⁠।</div>
<div class="class_54">कुक्षौ समुद्राश्चत्वारस्तस्मै तोयात्मने नमः ⁠।⁠।⁠ १६६ ⁠।⁠।</div>
<div class="class_55">जिनके केशोंमें बादल, शरीरकी संधियोंमें नदियाँ और उदरमें चारों समुद्र हैं, उन जलस्वरूप परमात्माको नमस्कार है ⁠।⁠।⁠ १६६ ⁠।⁠।</div>
<div class="class_54">सम्भक्ष्य सर्वभूतानि युगान्ते पर्युपस्थिते ⁠।</div>
<div class="class_54">यः शेते जलमध्यस्थस्तं प्रपद्येऽम्बुशायिनम् ⁠।⁠।⁠ १६७ ⁠।⁠।</div>
<div class="class_55">जो प्रलयकाल उपस्थित होनेपर सब प्राणियोंका संहार करके एकार्णवके जलमें शयन करते हैं, उन जलशायी भगवान्‌की मैं शरण लेता हूँ ⁠।⁠।⁠ १६७ ⁠।⁠।</div>
<div class="class_54">प्रविश्य वदनं राहोर्यः सोमं पिबते निशि ⁠।</div>
<div class="class_54">ग्रसत्यर्कं च स्वर्भानुर्भूत्वा मां सोऽभिरक्षतु ⁠।⁠।⁠ १६८ ⁠।⁠।</div>
<div class="class_55">जो रातमें राहुके मुखमें प्रवेश करके स्वयं चन्द्रमाके अमृतका पान करते हैं; तथा स्वयं ही राहु बनकर सूर्यपर ग्रहण लगाते हैं, वे परमात्मा मेरी रक्षा करें ⁠।⁠।</div>
<div class="class_54">ये चानुपतिता गर्भा यथा भागानुपासते ⁠।</div>
<div class="class_54">नमस्तेभ्यः स्वधा स्वाहा प्राप्नुवन्तु मुदन्तु ते ⁠।⁠।⁠ १६९ ⁠।⁠।</div>
<div class="class_55">ब्रह्माजीके बाद उत्पन्न होनेवाले जो देवता और पितर बालककी भाँति यज्ञमें अपने-अपने भाग ग्रहण करते हैं, उन्हें नमस्कार है। वे ‘स्वाहा और स्वधा’ के द्वारा अपने भाग प्राप्त करके प्रसन्न हों ⁠।⁠।⁠ १६९ ⁠।⁠।</div>
<div class="class_54">येऽङ्‌गुष्ठमात्राः पुरुषा देहस्थाः सर्वदेहिनाम् ⁠।</div>
<div class="class_54">रक्षन्तु ते हि मां नित्यं नित्यं चाप्याययन्तु माम् ⁠।⁠।⁠ १७० ⁠।⁠।</div>
<div class="class_55">जो अंगुष्ठमात्र जीवके रूपमें सम्पूर्ण देहधारियोंके भीतर विराजमान हैं, वे सदा मेरी रक्षा और वृद्धि करें ⁠।⁠।</div>
<div class="class_54">ये न रोदन्ति देहस्था देहिनो रोदयन्ति च ⁠।</div>
<div class="class_54">हर्षयन्ति न हृष्यन्ति नमस्तेभ्योऽस्तु नित्यशः ⁠।⁠।⁠ १७१ ⁠।⁠।</div>
<div class="class_55">जो देहके भीतर रहते हुए स्वयं न रोकर देहधारियोंको ही रुलाते हैं, स्वयं हर्षित न होकर उन्हें ही हर्षित करते हैं, उन सब रुद्रोंको मैं नित्य नमस्कार करता हूँ ⁠।⁠।⁠ १७१ ⁠।⁠।</div>
<div class="class_54">ये नदीषु समुद्रेषु पर्वतेषु गुहासु च ⁠।</div>
<div class="class_54">वृक्षमूलेषु गोष्ठेषु कान्तारे गहनेषु च ⁠।⁠।⁠ १७२ ⁠।⁠।</div>
<div class="class_54">चतुष्पथेषु रथ्यासु चत्वरेषु तटेषु च ⁠।</div>
<div class="class_54">हस्त्यश्वरथशालासु जीर्णोद्यानालयेषु च ⁠।⁠।⁠ १७३ ⁠।⁠।</div>
<div class="class_54">येषु पञ्चसु भूतेषु दिशासु विदिशासु च ⁠।</div>
<div class="class_54">चन्द्रार्कयोर्मध्यगता ये च चन्द्रार्करश्मिषु ⁠।⁠।⁠ १७४ ⁠।⁠।</div>
<div class="class_54">रसातलगता ये च ये च तस्मै परं गताः ⁠।</div>
<div class="class_54">नमस्तेभ्यो नमस्तेभ्यो नमस्तेभ्योऽस्तु नित्यशः ⁠।⁠।⁠ १७५ ⁠।⁠।</div>
<div class="class_55">नदी, समुद्र, पर्वत, गुहा, वृक्षोंकी जड़, गोशाला, दुर्गम पथ, वन, चौराहे, सड़क, चौतरे, किनारे, हस्तिशाला, अश्वशाला, रथशाला, पुराने बगीचे, जीर्ण गृह, पञ्चभूत, दिशा, विदिशा, चन्द्रमा, सूर्य तथा उन-उनकी किरणोंमें, रसातलमें और उससे भिन्न स्थानोंमें भी जो अधिष्ठातृ देवताके रूपमें व्याप्त हैं, उन सबको सदा नमस्कार है, नमस्कार है, नमस्कार है ⁠।⁠।⁠ १७२—१७५ ⁠।⁠।</div>
<div class="class_54">येषां न विद्यते संख्या प्रमाणं रूपमेव च ⁠।</div>
<div class="class_54">असंख्येयगुणा रुद्रा नमस्तेभ्योऽस्तु नित्यशः ⁠।⁠।⁠ १७६ ⁠।⁠।</div>
<div class="class_55">जिनकी संख्या, प्रमाण और रूपकी सीमा नहीं है, जिनके गुणोंकी गिनती नहीं हो सकती, उन रुद्रोंको मैं सदा नमस्कार करता हूँ ⁠।⁠।⁠ १७६ ⁠।⁠।</div>
<div class="class_54">सर्वभूतकरो यस्मात् सर्वभूतपतिर्हरः ⁠।</div>
<div class="class_54">सर्वभूतान्तरात्मा च तेन त्वं न निमन्त्रितः ⁠।⁠।⁠ १७७ ⁠।⁠।</div>
<div class="class_55">आप सम्पूर्ण भूतोंके जन्मदाता, सबके पालक और संहारक हैं; तथा आप ही समस्त प्राणियोंके अन्तरात्मा हैं। इसीलिये मैंने आपको पृथक् निमन्त्रण नहीं दिया ⁠।⁠।⁠ १७७ ⁠।⁠।</div>
<div class="class_54">त्वमेव हीज्यसे यस्माद् यज्ञैर्विविधदक्षिणैः ⁠।</div>
<div class="class_54">त्वमेव कर्ता सर्वस्य तेन त्वं न निमन्त्रितः ⁠।⁠।⁠ १७८ ⁠।⁠।</div>
<div class="class_55">नाना प्रकारकी दक्षिणाओंवाले यज्ञोंद्वारा आपहीका यजन किया जाता है और आप ही सबके कर्ता हैं, इसीलिये मैंने आपको अलग निमन्त्रण नहीं दिया ⁠।⁠।</div>
<div class="class_54">अथवा मायया देव सूक्ष्मया तव मोहितः ⁠।</div>
<div class="class_54">एतस्मात्‌ कारणाद् वापि तेन त्वं न निमन्त्रितः ⁠।⁠।⁠ १७९ ⁠।⁠।</div>
<div class="class_55">अथवा देव! आपकी सूक्ष्म मायासे मैं मोहमें पड़ गया था, इस कारणसे भी मैंने आपको निमन्त्रण नहीं दिया ⁠।⁠।⁠ १७९ ⁠।⁠।</div>
<div class="class_54">प्रसीद मम भद्रं ते भव भावगतस्य मे ⁠।</div>
<div class="class_54">त्वयि मे हृदयं देव त्वयि बुद्धिर्मनस्त्वयि ⁠।⁠।⁠ १८० ⁠।⁠।</div>
<div class="class_55">भगवन् भव! आपका भला हो, मैं भक्तिभावके साथ आपकी शरणमें आया हूँ, इसलिये अब मुझपर प्रसन्न होइये। मेरा हृदय, मेरी बुद्धि और मेरा मन सब आपमें समर्पित हैं ⁠।⁠।⁠ १८० ⁠।⁠।</div>
<div class="class_54">स्तुत्वैवं स महादेवं विरराम प्रजापतिः ⁠।</div>
<div class="class_54">भगवानपि सुप्रीतः पुनर्दक्षमभाषत ⁠।⁠।⁠ १८१ ⁠।⁠।</div>
<div class="class_55">इस प्रकार महादेवजीकी स्तुति करके प्रजापति दक्ष चुप हो गये। तब भगवान् शिवने भी बहुत प्रसन्न होकर दक्षसे कहा— ⁠।⁠।⁠ १८१ ⁠।⁠।</div>
<div class="class_54">परितुष्टोऽस्मि ते दक्ष स्तवेनानेन सुव्रत ⁠।</div>
<div class="class_54">बहुनात्र किमुक्तेन मत्समीपे भविष्यसि ⁠।⁠।⁠ १८२ ⁠।⁠।</div>
<div class="class_55">‘उत्तम व्रतका पालन करनेवाले दक्ष! तुम्हारे द्वारा की हुई इस स्तुतिसे मैं बहुत संतुष्ट हूँ। यहाँ अधिक क्या कहूँ, तुम मेरे निकट निवास करोगे ⁠।⁠।⁠ १८२ ⁠।⁠।</div>
<div class="class_54">अश्वमेधसहस्रस्य वाजपेयशतस्य च ⁠।</div>
<div class="class_54">प्रजापते मत्प्रसादात् फलभागी भविष्यसि ⁠।⁠।⁠ १८३ ⁠।⁠।</div>
<div class="class_55">‘प्रजापते! मेरे प्रसादसे तुम्हें एक हजार अश्वमेध तथा एक सौ वाजपेय यज्ञका फल मिलेगा’ ⁠।⁠।⁠ १८३ ⁠।⁠।</div>
<div class="class_54">अथैनमब्रवीद् वाक्यं लोकस्याधिपतिर्भवः ⁠।</div>
<div class="class_54">आश्वासनकरं वाक्यं वाक्यविद्‌वाक्य सम्मतम् ⁠।⁠।⁠ १८४ ⁠।⁠।</div>
<div class="class_55">तदनन्तर वाक्यविशारद, लोकनाथ भगवान् शिवने प्रजापतिको सान्त्वना देनेवाला युक्तियुक्त एवं उत्तम वचन कहा— ⁠।⁠।⁠ १८४ ⁠।⁠।</div>
<div class="class_54">दक्ष दक्ष न कर्तव्यो मन्युर्विघ्नमिमं प्रति ⁠।</div>
<div class="class_54">अहं यज्ञहरस्तुभ्यं दृष्टमेतत् पुरातनम् ⁠।⁠।⁠ १८५ ⁠।⁠।</div>
<div class="class_55">‘दक्ष! दक्ष! इस यज्ञमें जो विघ्न डाला गया है, इसके लिये तुम खेद न करना। मैंने पहले कल्पमें भी तुम्हारे यज्ञका विध्वंस किया था। यह घटना भी पूर्वकल्पके अनुसार ही हुई है ⁠।⁠।⁠ १८५ ⁠।⁠।</div>
<div class="class_54">भूयश्च ते वरं दद्मि तं त्वं गृह्णीष्व सुव्रत ⁠।</div>
<div class="class_54">प्रसन्नवदनो भूत्वा तदिहैकमनाः शृणु ⁠।⁠।⁠ १८६ ⁠।⁠।</div>
<div class="class_55">‘सुव्रत! मैं पुनः तुम्हें वरदान देता हूँ, तुम इसे स्वीकार करो और प्रसन्नवदन तथा एकाग्रचित्त होकर यहाँ मेरी यह बात सुनो ⁠।⁠।⁠ १८६ ⁠।⁠।</div>
<div class="class_54">वेदात्‌ षडङ्गादुद्‌धृत्य सांख्ययोगाच्च युक्तितः ⁠।</div>
<div class="class_54">तपः सुतप्तं विपुलं दुश्चरं देवदानवैः ⁠।⁠।⁠ १८७ ⁠।⁠।</div>
<div class="class_55">‘पूर्वकालमें षडङ्ग वेद, सांख्ययोग और तर्कसे निश्चित करके देवताओं और दानवोंने जिस विशाल एवं दुष्कर तपका अनुष्ठान किया था (उससे भी उत्तम व्रत मैं तुम्हें बता रहा हूँ) ⁠।⁠।⁠ १८७ ⁠।⁠।</div>
<div class="class_54">अपूर्वं सर्वतोभद्रं सर्वतोमुखमव्ययम् ⁠।</div>
<div class="class_54">अब्दैर्दशाहसंयुक्तं गूढमप्राज्ञनिन्दितम् ⁠।⁠।⁠ १८८ ⁠।⁠।</div>
<div class="class_54">वर्णाश्रमकृतैर्धर्मैर्विपरीतं क्वचित्समम् ⁠।</div>
<div class="class_54">गतान्तैरध्यवसितमत्याश्रममिदं व्रतम् ⁠।⁠।⁠ १८९ ⁠।⁠।</div>
<div class="class_54">मया पाशुपतं दक्ष शुभमुत्पादितं पुरा ⁠।</div>
<div class="class_54">तस्य चीर्णस्य तत्‌ सम्यक् फलं भवति पुष्कलम् ⁠।</div>
<div class="class_54">तच्चास्तु ते महाभाग त्यज्यतां मानसो ज्वरः ⁠।⁠।⁠ १९० ⁠।⁠।</div>
<div class="class_55">‘दक्ष! मैंने पूर्वकालमें एक शुभकारक पाशुपत नामक व्रतको प्रकट किया था, जो अपूर्व है। साधन और सिद्धि सभी अवस्थाओंमें सब प्रकारसे कल्याणकारी, सर्वतोमुखी (सभी वर्णों और आश्रमोंके अनुकूल) तथा मोक्षका साधक होनेके कारण अविनाशी है। वर्षोंतक पुण्यकर्म करने और यम-नियम नामक दस साधनोंको अभ्यासमें लानेसे उसकी उपलब्धि होती है। वह गूढ़ है। मूर्ख मनुष्य उसकी निन्दा करते हैं। वह समस्त वर्णधर्म और आश्रम-धर्मके अनुकूल, सम और किसी-किसी अंशमें विपरीत भी है। जिन्हें सिद्धान्तका ज्ञान है उन्होंने इसे अपनानेका पूर्ण निश्चय कर लिया है। यह व्रत सभी आश्रमोंसे बढ़कर है। इसके अनुष्ठानसे उत्तम एवं प्रचुर फलकी प्राप्ति होती है। महाभाग! उस पाशुपत व्रतके अनुष्ठानका फल तुम्हें प्राप्त हो। अब तुम अपनी मानसिक चिन्ताका परित्याग कर दो’ ⁠।⁠।⁠ १८८—१९० ⁠।⁠।</div>
<div class="class_54">एवमुक्त्वा महादेवः सपत्नीकः सहानुगः ⁠।</div>
<div class="class_54">अदर्शनमनुप्राप्तो दक्षस्यामितविक्रमः ⁠।⁠।⁠ १९१ ⁠।⁠।</div>
<div class="class_55">दक्षसे ऐसा कहकर पत्नी और पार्षदोंसहित अमित पराक्रमी महादेवजी वहीं अन्तर्धान हो गये ⁠।⁠।</div>
<div class="class_54">दक्षप्रोक्तं स्तवमिमं कीर्तयेद् यः शृणोति वा ⁠।</div>
<div class="class_54">नाशुभं प्राप्नुयात् किंचिद् दीर्घमायुरवाप्नुयात् ⁠।⁠।⁠ १९२ ⁠।⁠।</div>
<div class="class_55">जो मनुष्य दक्षके द्वारा कहे हुए इस स्तोत्रका कीर्तन अथवा श्रवण करेगा, उसे कोई अमंगल नहीं प्राप्त होगा। वह दीर्घ आयु प्राप्त करता है ⁠।⁠।⁠ १९२ ⁠।⁠।</div>
<div class="class_54">यथा सर्वेषु देवेषु वरिष्ठो भगवान् शिवः ⁠।</div>
<div class="class_54">तथा स्तवो वरिष्ठोऽयं स्तवानां ब्रह्मसम्मितः ⁠।⁠।⁠ १९३ ⁠।⁠।</div>
<div class="class_55">जैसे भगवान् शिव सब देवताओंमें श्रेष्ठ हैं, उसी प्रकार यह वेदतुल्य स्तोत्र सभी स्तुतियोंमें श्रेष्ठ है ⁠।⁠।</div>
<div class="class_54">यशोराज्यसुखैश्वर्यकामार्थधनकांक्षिभिः ⁠।</div>
<div class="class_54">श्रोतव्यो भक्तिमास्थाय विद्याकामैश्च यत्नतः ⁠।⁠।⁠ १९४ ⁠।⁠।</div>
<div class="class_55">यश, राज्य, सुख, ऐश्वर्य, काम, अर्थ, धन और विद्याकी इच्छा रखनेवाले पुरुषोंको भक्तिभावका आश्रय लेकर यत्नपूर्वक इस स्तोत्रका श्रवण करना चाहिये ⁠।⁠।</div>
<div class="class_54">व्याधितो दुःखितो दीनश्चोरग्रस्तो भयार्दितः ⁠।</div>
<div class="class_54">राजकार्याभियुक्तो वा मुच्यते महतो भयात् ⁠।⁠।⁠ १९५ ⁠।⁠।</div>
<div class="class_55">रोगी, दुखी, दीन, चोरके हाथमें पड़ा हुआ, भयभीत तथा राजकार्यका अपराधी मनुष्य भी इस स्तोत्रका पाठ करनेसे महान् भयसे छुटकारा पा जाता है ⁠।⁠।⁠ १९५ ⁠।⁠।</div>
<div class="class_54">अनेनैव तु देहेन गणानां समतां व्रजेत् ⁠।</div>
<div class="class_54">तेजसा यशसा चैव युक्तो भवति निर्मलः ⁠।⁠।⁠ १९६ ⁠।⁠।</div>
<div class="class_55">इतना ही नहीं, वह इसी शरीरसे भगवान् शिवके गणोंकी समानता प्राप्त कर लेता है तथा तेज और यशसे सम्पन्न होकर निर्मल हो जाता है ⁠।⁠।⁠ १९६ ⁠।⁠।</div>
<div class="class_54">न राक्षसाः पिशाचा वा न भूता न विनायकाः ⁠।</div>
<div class="class_54">विघ्नं कुर्युर्गृहे तस्य यत्रायं पठ्यते स्तवः ⁠।⁠।⁠ १९७ ⁠।⁠।</div>
<div class="class_55">जिसके यहाँ इस स्तोत्रका पाठ होता है, उसके घरमें राक्षस, पिशाच, भूत और विनायक कभी कोई विघ्न नहीं करते हैं ⁠।⁠।⁠ १९७ ⁠।⁠।</div>
<div class="class_54">शृणुयाच्चैव या नारी तद्भक्ता ब्रह्मचारिणी ⁠।</div>
<div class="class_54">पितृपक्षे भर्तृपक्षे पूज्या भवति देववत् ⁠।⁠।⁠ १९८ ⁠।⁠।</div>
<div class="class_55">जो नारी भगवान् शंकरमें भक्तिभाव रखकर ब्रह्मचर्यका पालन करती हुई इस स्तोत्रको सुनती है, वह पितृकुल और पतिकुलमें देवताके समान आदरणीय होती है ⁠।⁠।⁠ १९८ ⁠।⁠।</div>
<div class="class_54">शृणुयाद्‌ यः स्तवं कृत्स्नं कीर्तयेद् वा समाहितः ⁠।</div>
<div class="class_54">तस्य सर्वाणि कर्माणि सिद्धिं गच्छन्त्यभीक्ष्णशः ⁠।⁠।⁠ १९९ ⁠।⁠।</div>
<div class="class_55">जो एकाग्रचित्त होकर इस सम्पूर्ण स्तोत्रको सुनता अथवा पढ़ता है, उसके सारे कार्य सदा ही सिद्ध होते रहते हैं ⁠।⁠।⁠ १९९ ⁠।⁠।</div>
<div class="class_54">मनसा चिन्तितं यच्च यच्च वाचानुकीर्तितम् ⁠।</div>
<div class="class_54">सर्वं सम्पद्यते तस्य स्तवस्यास्यानुकीर्तनात् ⁠।⁠।⁠ २०० ⁠।⁠।</div>
<div class="class_55">वह मनसे जिस वस्तुके लिये चिन्तन करता है अथवा वाणीसे जिस मनोरथकी याचना करता है, उसका वह सारा अभीष्ट इस स्तोत्रके बार-बार पाठसे सिद्ध हो जाता है ⁠।⁠।⁠ २०० ⁠।⁠।</div>
<div class="class_54">देवस्य च गुहस्यापि देव्या नन्दीश्वरस्य च ⁠।</div>
<div class="class_54">बलिं सुविहितं कृत्वा दमेन नियमेन च ⁠।⁠।⁠ २०१ ⁠।⁠।</div>
<div class="class_54">ततस्तु युक्तो गृह्णीयान्नामान्याशु यथाक्रमम् ⁠।</div>
<div class="class_54">ईप्सितान् लभते सोऽर्थान् भोगान् कामांश्च मानवः ⁠।⁠।⁠ २०२ ⁠।⁠।</div>
<div class="class_54">मृतश्च स्वर्गमाप्नोति तिर्यक्षु च न जायते ⁠।</div>
<div class="class_54">इत्याह भगवान् व्यासः पराशरसुतः प्रभुः ⁠।⁠।⁠ २०३ ⁠।⁠।</div>
<div class="class_55">मनुष्यको चाहिये कि वह इन्द्रियोंको संयममें रखकर शौच-संतोष आदि नियमोंका पालन करते हुए महादेवजी, कार्तिकेय, पार्वतीदेवी और नन्दिकेश्वरको विधिपूर्वक पूजोपहार समर्पित करे, फिर एकाग्रचित्त होकर क्रमशः इन सहस्र नामोंका पाठ करे। ऐसा करनेसे मनुष्य शीघ्र ही मनोवाञ्छित पदार्थों, भोगों और कामनाओंको प्राप्त कर लेता है तथा मृत्युके पश्चात् स्वर्गमें जाता है। उसे पशु-पक्षी आदिकी योनिमें जन्म नहीं लेना पड़ता है। इस प्रकार सर्वसमर्थ पराशरनन्दन भगवान् व्यासजीने इस स्तोत्रका माहात्म्य बतलाया है ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि दक्षप्रोक्तशिवसहस्रनामस्तवे चतुरशीत्यधिकद्विशततमोऽध्यायः ⁠।⁠।⁠ २८४ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें दक्षद्वारा कथित शिवसहस्रनामस्तोत्रविषयक दो सौ चौरासीवाँ अध्याय पूरा हुआ ⁠।⁠।⁠ २८४ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
