<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0383</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50138" class="class_92">द्विचत्वारिंशदधिकत्रिशततमोऽध्यायः</div>
<div class="class_93">सृष्टिकी प्रारम्भिक अवस्थाका वर्णन, ब्राह्मणोंकी महिमा बतानेवाली अनेक प्रकारकी संक्षिप्त कथाओंका उल्लेख, भगवन्नामोंके हेतु तथा रुद्रके साथ होनेवाले युद्धमें नारायणकी विजय</div>
<div class="class_86">अर्जुन उवाच</div>
<div class="class_54">अग्नीषोमौ कथं पूर्वमेकयोनी प्रवर्तितौ ⁠।</div>
<div class="class_54">एष मे संशयो जातस्तं छिन्धि मधुसूदन ⁠।⁠।⁠ १ ⁠।⁠।</div>
<div class="class_55"><span class="class_60">अर्जुनने पूछा—</span>मधुसूदन! अग्नि और सोम पूर्वकालमें एकयोनि कैसे हो गये? मेरे मनमें यह संदेह उत्पन्न हुआ है। आप इसका निवारण कीजिये ⁠।⁠।⁠ १ ⁠।⁠।</div>
<div class="class_59">श्रीभगवानुवाच</div>
<div class="class_54">हन्त ते वर्तयिष्यामि पुराणं पाण्डुनन्दन ⁠।</div>
<div class="class_54">आत्मतेजोद्भवं पार्थ शृणुष्वैकमना मम ⁠।⁠।⁠ २ ⁠।⁠।</div>
<div class="class_55"><span class="class_60">श्रीभगवान् बोले—</span>पाण्डुनन्दन! कुन्तीकुमार! अपने तेजके उद्भवका प्राचीन वृत्तान्त मैं तुम्हें हर्षपूर्वक बताऊँगा। तुम एकचित्त होकर मुझसे सुनो ⁠।⁠।⁠ २ ⁠।⁠।</div>
<div class="class_24">सम्प्रक्षालनकालेऽतिक्रान्ते चतुर्युगसहस्रान्ते अव्यक्ते सर्वभूते प्रलये सर्वभूतस्था वरजङ्गमे ज्योतिर्धरणिवायुरहितेऽन्धे तमसि जलैकार्णवे लोके ⁠।⁠।⁠ ३ ⁠।⁠।</div>
<div class="class_55">एक सहस्र चतुर्युग बीत जानेपर सम्पूर्ण लोकोंके लिये प्रलयकाल आ पहुँचा था। समस्त भूतोंका अव्यक्तमें लय हो गया था। स्थावर-जंगम सभी प्राणी विलीन हो गये थे। पृथ्वी, तेज और वायुका कहीं पता नहीं था। चारों ओर घोर अन्धकार छा रहा था तथा समस्त संसार एकार्णवके जलमें निमग्न हो चुका था ⁠।⁠।⁠ ३ ⁠।⁠।</div>
<div class="class_54">आप इत्येवं ब्रह्मभूतसंज्ञकेऽद्वितीये प्रतिष्ठिते ⁠।⁠।⁠ ४ ⁠।⁠।</div>
<div class="class_55">सब ओर केवल जल-ही-जल स्थित था। दूसरा कोई तत्त्व नहीं दिखायी देता था, मानो एकमात्र अद्वितीय ब्रह्म अपनी ही महिमामें प्रतिष्ठित हो ⁠।⁠।⁠ ४ ⁠।⁠।</div>
<div class="class_24">न वै रात्र्यां न दिवसे न सति नासति न व्यक्ते न चाप्यव्यक्ते व्यवस्थिते ⁠।⁠।⁠ ५ ⁠।⁠।</div>
<div class="class_55">उस समय न रात थी, न दिन। न सत् था, न असत्। न व्यक्त था और न अव्यक्तकी ही स्थिति थी ⁠।⁠।⁠ ५ ⁠।⁠।</div>
<div class="class_24">एवमस्यां व्यवस्थायां नारायणगुणाश्रयादजराम-रादनिन्द्रियादग्राह्यादसम्भवात् सत्यादहिंस्राल्ललामाद् विविधप्रवृत्तिविशेषादवैरादक्षयादमरादजरादमूर्तितः सर्वव्यापिनः सर्वकर्तुः शाश्वतस्तस्मात्‌ पुरुषः प्रादुर्भूतो हरिरव्ययः ⁠।⁠।⁠ ६ ⁠।⁠।</div>
<div class="class_55">इस अवस्थामें नारायणके गुणोंका आश्रय लेकर रहनेवाले उस अजर, अमर, इन्द्रियरहित, अग्राह्य, असम्भव, सत्यस्वरूप, हिंसारहित, सुन्दर, नाना प्रकारकी विशेष प्रवृत्तियोंके हेतुभूत, वैररहित, अक्षय, अमर, जरारहित, निराकार, सर्वव्यापी तथा सर्वकर्ता सत्त्वसे अविनाशी सनातन पुरुष हरिका प्रादुर्भाव हुआ ⁠।⁠।⁠ ६ ⁠।⁠।</div>
<div class="class_54">निदर्शनमपि ह्यत्र भवति ⁠।⁠।⁠ ७ ⁠।⁠।</div>
<div class="class_55">इस विषयमें श्रुतिका यह दृष्टान्त भी है ⁠।⁠।⁠ ७ ⁠।⁠।</div>
<div class="class_24">नासीदहो न रात्रिरासीन्न सदासीन्नासदासीत्‌ तम एव पुरस्तादभवद् विश्वरूपम् ⁠। सा विश्वरूपस्य रजनी हि एवमस्यार्थोऽनुभाष्यः ⁠।⁠।⁠ ८ ⁠।⁠।</div>
<div class="class_55">उस प्रलयकालमें न दिन था न रात थी, न सत् था न असत् था, केवल तम ही सामने था। वही सर्वरूप हो रहा था। वही विश्वात्माकी रात्रि है। इस प्रकार इस श्रुतिका अर्थ कहना और समझना चाहिये ⁠।⁠।⁠ ८ ⁠।⁠।</div>
<div class="class_24">तस्येदानीं तमसः सम्भवस्य पुरुषस्य ब्रह्मयोने-र्ब्रह्मणः प्रादुर्भावे स पुरुषः प्रजाः सिसृक्षमाणो नेत्राभ्यामग्नीषोमौ ससर्ज ⁠। ततो भूतसर्गेषु सृष्टेषु प्रजाक्रमवशाद् ब्रह्मक्षत्रमुपातिष्ठत् ⁠। यः सोमस्तद् ब्रह्म यद् ब्रह्म ते ब्राह्मणा योऽग्निस्तत् क्षत्रं क्षत्राद् ब्रह्म बलवत्तरम् ⁠। कस्मादिति लोकप्रत्यक्षगुणमेतत्‌तद्यथा ⁠। ब्राह्मणेभ्यः परं भूतं नोत्पन्नपूर्वं दीप्यमानेऽग्नौ जुहोति ⁠। यो ब्राह्मणमुखे जुहोतीति कृत्वा ब्रवीमि भूतसर्गः कृतो ब्रह्मणा भूतानि च प्रतिष्ठाप्य त्रैलोक्यं धार्यत इति मन्त्रवादोऽपि हि भवति ⁠।⁠।⁠ ९ ⁠।⁠।</div>
<div class="class_55">उस समय उस मायाविशिष्ट ईश्वरसे प्रकट हुए उस ब्रह्मयोनि पुरुषसे जब ब्रह्माजीका प्रादुर्भाव हुआ, तब उस पुरुषने प्रजासृष्टिकी इच्छासे अपने नेत्रोंद्वारा अग्नि और सोमको उत्पन्न किया। इस प्रकार भौतिक सर्गकी सृष्टि हो जानेपर प्रजाकी उत्पत्तिके समय क्रमशः ब्रह्म और क्षत्रका प्रादुर्भाव हुआ। जो सोम है, वही ब्रह्म है और जो ब्रह्म है, वही ब्राह्मण। जो अग्नि है, वही क्षत्र या क्षत्रिय जाति है। क्षत्रियसे ब्राह्मण जाति अधिक प्रबल है। यदि कहो, कैसे? तो इसका उत्तर यह है कि ब्राह्मणकी यह प्रबलताका गुण सब लोगोंको प्रत्यक्ष है। यथा ब्राह्मणसे बढ़कर कोई प्राणी पहले कभी उत्पन्न नहीं हुआ। जो ब्राह्मणके मुखमें भोजन देता है, वह मानो प्रज्वलित अग्निमें आहुति प्रदान करता है। यही सोचकर मैं ऐसा कहता हूँ। ब्रह्माने भूतोंकी सृष्टि की और सम्पूर्ण भूतोंको यथास्थान स्थापित करके वे तीनों लोकोंको धारण करते हैं। यह मन्त्रवाक्य भी इसी बातका समर्थक है ⁠।⁠।⁠ ९ ⁠।⁠।</div>
<div class="class_24">त्वमग्ने यज्ञानां होता विश्वेषां हितो देवानां मानुषाणां च जगत इति ⁠।⁠।⁠ १० ⁠।⁠।</div>
<div class="class_55">अग्ने! तुम यज्ञोंके होता तथा सम्पूर्ण देवताओं, मनुष्यों और सारे जगत्‌के हितैषी हो ⁠।⁠।⁠ १० ⁠।⁠।</div>
<div class="class_24">निदर्शनं चात्र भवति विश्वेषामग्ने यज्ञानां त्वं होतेति ⁠। त्वं हितो देवैर्मनुष्यैर्जगत इति ⁠।⁠।⁠ ११ ⁠।⁠।</div>
<div class="class_55">इस विषयमें यह दृष्टान्त भी है—हे अग्निदेव! तुम सम्पूर्ण यज्ञोंके होता हो। समस्त देवताओं तथा मनुष्योंसहित जगत्‌के हितैषी हो ⁠।⁠।⁠ ११ ⁠।⁠।</div>
<div class="class_54">अग्निर्हि यज्ञानां होता कर्ता स चाग्निर्ब्रह्म ⁠।⁠।⁠ १२ ⁠।⁠।</div>
<div class="class_55">अग्निदेव यज्ञोंके होता और कर्ता हैं। वे अग्निदेव ब्राह्मण हैं ⁠।⁠।⁠ १२ ⁠।⁠।</div>
<div class="class_55"><span class="class_60">न ह्यृते मन्त्राणां हवनमस्ति न विना पुरुषं तपः सम्भवति ⁠। हविर्मन्त्राणां सम्पूजा विद्यते देवमानुष-ऋषीणामनेन त्वं होतेति नियुक्तः ⁠। ये च मानुष-होत्राधिकारास्ते च ब्राह्मणस्य हि याजनं विधीयते न क्षत्रवैश्ययोर्द्विजात्योस्तस्माद् ब्राह्मणा ह्यग्निभूता</span> <span class="class_60">यज्ञानुद्वहन्ति ⁠। यज्ञास्ते देवांस्तर्पयन्ति देवाः पृथिवीं भावयन्ति शतपथेऽपि हि ब्राह्मणमुखे भवति ⁠।⁠।⁠ १३ ⁠।⁠।</span></div>
<div class="class_55">क्योंकि मन्त्रोंके बिना हवन नहीं होता और पुरुषके बिना तपस्या सम्भव नहीं होती। हविष्ययुक्त मन्त्रोंके सम्बन्धसे देवताओं, मनुष्यों और ऋषियोंकी पूजा होती है; इसलिये हे अग्निदेव! तुम होता नियुक्त किये गये हो। मनुष्योंमें जो होताके अधिकारी हैं, वे ब्राह्मणके ही हैं; क्योंकि उसीके लिये यज्ञ करानेका विधान है। द्विजातियोंमें जो क्षत्रिय और वैश्य हैं, उन्हें यज्ञ करानेका अधिकार नहीं है; इसलिये अग्निस्वरूप ब्राह्मण ही यज्ञोंका भार वहन करते हैं। वे यज्ञ देवताओंको तृप्त करते हैं और देवता भूमण्डलको धन-धान्यसे सम्पन्न बनाते हैं। शतपथब्राह्मणमें भी ब्राह्मणके मुखमें आहुति देनेकी बात कही गयी है ⁠।⁠।⁠ १३ ⁠।⁠।</div>
<div class="class_24">अग्नौ समिद्धे स जुहोति यो विद्वान् ब्राह्मण-मुखेनाहुतिं जुहोति ⁠।⁠।⁠ १४ ⁠।⁠।</div>
<div class="class_55">जो विद्वान् ब्राह्मणके मुखरूपी अग्निमें अन्नकी आहुति देता है, वह मानो प्रज्वलित अग्निमें होम करता है ⁠।⁠।⁠ १४ ⁠।⁠।</div>
<div class="class_24">एवमप्यग्निभूता ब्राह्मणा विद्वांसोऽग्निं भावयन्ति ⁠। अग्निर्विष्णुः सर्वभूतान्यनुप्रविश्य प्राणान्‌ धारयति ⁠।⁠।⁠ १५ ⁠।⁠।</div>
<div class="class_55">इस प्रकार ब्राह्मण अग्निस्वरूप हैं। विद्वान् ब्राह्मण अग्निकी आराधना करते हैं। अग्निदेव विष्णु हैं। वे समस्त प्राणियोंके भीतर प्रवेश करके उनके प्राणोंको धारण करते हैं ⁠।⁠।⁠ १५ ⁠।⁠।</div>
<div class="class_24">अपि चात्र सनत्कुमारगीताः श्लोका भवन्ति—</div>
<div class="class_54">ब्रह्मा विश्वं सृजत् पूर्वं सर्वादिर्निरवस्कृतम् ⁠।</div>
<div class="class_54">ब्रह्मघोषैर्दिवं गच्छन्त्यमरा ब्रह्मयोनयः ⁠।⁠।⁠ १६ ⁠।⁠।</div>
<div class="class_55">इसके सिवा इस विषयमें सनत्कुमारजीके द्वारा गाये हुए श्लोक भी उपलब्ध होते हैं। सबके आदिकारण ब्रह्माजीने (जो ब्राह्मण ही हैं) पहले निर्मल विश्वकी सृष्टि की थी। ब्रह्म ही जिनकी उत्पत्तिके स्थान हैं, वे अमर देवता ब्राह्मणोंकी वेदध्वनिसे ही स्वर्गलोकको जाते हैं ⁠।⁠।⁠ १६ ⁠।⁠।</div>
<div class="class_54">ब्राह्मणानां मतिर्वाक्यं कर्म श्रद्धां तपांसि च ⁠।</div>
<div class="class_54">धारयन्ति महीं द्यां च शैक्यो वागमृतं तथा ⁠।⁠।⁠ १७ ⁠।⁠।</div>
<div class="class_55">जैसे छींका दूध, दही आदिको धारण करता है, उसी प्रकार ब्राह्मणोंकी बुद्धि, वाक्य, कर्म, श्रद्धा, तप और वचनामृत पृथ्वी और स्वर्गको धारण करते हैं ⁠।⁠।</div>
<div class="class_54">नास्ति सत्यात् परो धर्मो नास्ति मातृसमो गुरुः ⁠।</div>
<div class="class_54">ब्राह्मणेभ्यः परं नास्ति प्रेत्य चेह च भूतये ⁠।⁠।⁠ १८ ⁠।⁠।</div>
<div class="class_55">सत्यसे बढ़कर दूसरा धर्म नहीं है। माताके समान दूसरा कोई गुरु नहीं है तथा ब्राह्मणोंसे बढ़कर इहलोक और परलोकमें कल्याण करनेवाला और कोई नहीं है ⁠।⁠।⁠ १८ ⁠।⁠।</div>
<div class="class_54">नैषामुक्षा वहति नोत वाहा</div>
<div class="class_57">न गर्गरो मथ्यति सम्प्रदाने ⁠।</div>
<div class="class_54">अपध्वस्ता दस्युभूता भवन्ति</div>
<div class="class_57">येषां राष्ट्रे ब्राह्मणा वृत्तिहीनाः ⁠।⁠।⁠ १९ ⁠।⁠।</div>
<div class="class_55">जिनके राज्यमें ब्राह्मणोंके लिये कोई आजीविका न हो उन राजाओंकी सवारी, बैल और घोड़े नहीं रहते; दूसरोंको देनेके लिये उनके यहाँ दही-दूधके मटके नहीं मथे जाते हैं तथा वे अपनी मर्यादासे भ्रष्ट होकर लुटेरे हो जाते हैं ⁠।⁠।⁠ १९ ⁠।⁠।</div>
<div class="class_24">वेदपुराणेतिहासप्रामाण्यान्नारायणमुखोद्गताः सर्वात्मानः सर्वकर्तारः सर्वभावाश्च ब्राह्मणाश्च ⁠।⁠।⁠ २० ⁠।⁠।</div>
<div class="class_55">वेद, पुराण और इतिहासके प्रमाणसे यह सिद्ध है कि ब्राह्मणोंकी उत्पत्ति भगवान् नारायणके मुखसे हुई है; अतः वे ब्राह्मण सर्वात्मा, सर्वकर्ता और सर्वभावस्वरूप हैं ⁠।⁠।⁠ २० ⁠।⁠।</div>
<div class="class_24">वाक्संयमकाले हितस्य वरप्रदस्य देवदेवस्य ब्राह्मणाः प्रथमं प्रादुर्भूता ब्राह्मणेभ्यश्च शेषा वर्णाः प्रादुर्भूताः ⁠।⁠।⁠ २१ ⁠।⁠।</div>
<div class="class_55">वाणीके संयमकालमें सबके हितैषी, वरदाता, देवाधिदेव ब्रह्माजीके द्वारा सबसे पहले ब्राह्मण उत्पन्न हुए। फिर ब्राह्मणोंसे शेष वर्णोंका प्रादुर्भाव हुआ ⁠।⁠।⁠ २१ ⁠।⁠।</div>
<div class="class_24">इत्थं च सुरासुरविशिष्टा ब्राह्मणा य एव मया ब्रह्मभूतेन पुरा स्वयमेवोत्पादिताः सुरासुरमहर्षयो भूतविशेषाः स्थापिता निगृहीताश्च ⁠।⁠।⁠ २२ ⁠।⁠।</div>
<div class="class_55">इस प्रकार ब्राह्मण देवताओं और असुरोंसे भी श्रेष्ठ हैं। पूर्वकालमें मैंने स्वयं ही ब्रह्मारूप होकर उन ब्राह्मणोंको उत्पन्न किया था। देवता, असुर और महर्षि आदि जो भूतविशेष हैं, उन्हें ब्राह्मणोंने ही उनके अधिकारपर स्थापित किया और उनके द्वारा अपराध होनेपर उन्हें दण्ड भी दिया ⁠।⁠।⁠ २२ ⁠।⁠।</div>
<div class="class_24">अहल्याधर्षणनिमित्तं हि गौतमाद्धरिश्मश्रुतामिन्द्रः प्राप्तः कौशिकनिमित्तं चेन्द्रो मुष्कवियोगं मेषवृषणत्वं चावाप ⁠।⁠।⁠ २३ ⁠।⁠।</div>
<div class="class_55">अहल्यापर बलात्कार करनेके कारण गौतमके शापसे इन्द्रको हरिश्मश्रु (हरी दाढ़ी-मूछोंसे युक्त) होना पड़ा तथा विश्वामित्रके शापसे इन्द्रको अपना अण्डकोष खो देना पड़ा और उनके भेंड़ेके अण्डकोष जोड़े गये ⁠।⁠।⁠ २३ ⁠।⁠।</div>
<div class="class_24">अश्विनोर्ग्रहप्रतिषेधोद्यतवज्रस्य पुरन्दरस्य च्यवनेन स्तम्भितौ बाहू ⁠।⁠।⁠ २४ ⁠।⁠।</div>
<div class="class_55">अश्विनीकुमारोंके लिये नियत यज्ञभागका निषेध करनेके लिये वज्र उठाये हुए इन्द्रकी दोनों भुजाओंको महर्षि च्यवनने स्तम्भित कर दिया था ⁠।⁠।⁠ २४ ⁠।⁠।</div>
<div class="class_24">क्रतुवधप्राप्तमन्युना च दक्षेण भूयस्तपसा चात्मानं संयोज्य नेत्राकृतिरन्या ललाटे रुद्रस्योत्पादिता ⁠।⁠।⁠ २५ ⁠।⁠।</div>
<div class="class_55">इसी प्रकार दक्ष प्रजापतिने रुद्रद्वारा किये गये अपने यज्ञके विध्वंससे कुपित हो बड़ी भारी तपस्या की और रुद्रदेवके ललाटमें एक तीसरा नेत्र-चिह्न प्रकट कर दिया था ⁠।⁠।⁠ २५ ⁠।⁠।</div>
<div class="class_24">त्रिपुरवधार्थं दीक्षामुपगतस्य रुद्रस्य उशनसा जटाः शिरस उत्कृत्य प्रयुक्तास्ततः प्रादुर्भूता भुजगास्तैरस्य भुजगैः पीड्यमानः कण्ठो नीलतामुपगतः पूर्वे च मन्वन्तरे स्वायम्भुवे नारायणहस्तग्रहणान्नीलकण्ठत्वमेव च ⁠।⁠।⁠ २६ ⁠।⁠।</div>
<div class="class_55">जिस समय रुद्रने त्रिपुरनिवासी दैत्योंके वधके लिये दीक्षा ली थी, उस समय शुक्राचार्यने अपने मस्तकसे जटाएँ उखाड़कर उन्हींका महादेवजीपर प्रयोग किया। फिर तो उन जटाओंसे बहुतेरे सर्प उत्पन्न हुए, जिन्होंने रुद्रदेवके कण्ठमें डँसना आरम्भ किया। इससे उनका कण्ठ नीला हो गया तथा पहले स्वायम्भुव मन्वन्तरमें नारायणने अपने हाथसे उनका कण्ठ पकड़ा था, इसलिये भी कण्ठका रंग नीला हो जानेसे वे रुद्रदेव नीलकण्ठ हो गये ⁠।⁠।⁠ २६ ⁠।⁠।</div>
<div class="class_24">अमृतोत्पादने पुरश्चरणतामुपगतस्याङ्गिरसो बृहस्यतेरुपस्पृशतो न प्रसादं गतवत्यः किलापः, अथ बृहस्पतिरपां चुक्रोध यस्मान्ममोपस्पृशतः कलुषीभूता न च प्रसादमुपगतास्तस्मादद्यप्रभृति झषमकरकच्छप-जन्तुभिःकलुषीभवतेति, तदा प्रभृत्यापो यादोभिः संकीर्णाः सम्प्रवृत्ताः ⁠।⁠।⁠ २७ ⁠।⁠।</div>
<div class="class_55">अंगिराके पुत्र बृहस्पतिने अमृत उत्पन्न करनेके समय पुरश्चरण आरम्भ किया। उस समय जब वे आचमन करने लगे, तब जल स्वच्छ नहीं हुआ। इससे बृहस्पति जलके प्रति कुपित हो उठे और बोले—‘मेरे आचमन करते समय भी तुम स्वच्छ न हुए, मैले ही बने रह गये; इसलिये आजसे मत्स्य, मकर और कछुए आदि जन्तुओंद्वारा तुम कलुषित होते रहो।’ तभीसे सारे जलाशय जल-जन्तुओंसे भरे रहने लगे ⁠।⁠।⁠ २७ ⁠।⁠।</div>
<div class="class_24">विश्वरूपो हि वै त्वाष्ट्रः पुरोहितो देवानामासीत्, स्वस्रीयोऽसुराणां स प्रत्यक्षं देवेभ्यो भागमदात् परोक्षमसुरेभ्यः ⁠।⁠।⁠ २८ ⁠।⁠।</div>
<div class="class_55">त्वष्टाके पुत्र विश्वरूप देवताओंके पुरोहित थे। वे असुरोंके भानजे लगते थे; अतः देवताओंको प्रत्यक्ष और असुरोंको परोक्षरूपसे यज्ञोंका भाग दिया करते थे ⁠।⁠।⁠ २८ ⁠।⁠।</div>
<div class="class_24">अथ हिरण्यकशिपुं पुरस्कृत्य विश्वरूपमातरं स्वसारमसुरा वरमयाचन्त हे स्वसरयं ते पुत्रस्त्वाष्ट्रो विश्वरूपस्त्रिशिरा देवानां पुरोहितः प्रत्यक्षं देवेभ्यो भागमदात् परोक्षमस्माकं ततो देवा वर्धन्ते वयं क्षीयामस्तदेनं त्वं वारयितुमर्हसि तथा यथास्मान् भजेदिति ⁠।⁠।⁠ २९ ⁠।⁠।</div>
<div class="class_55">कुछ कालके अनन्तर हिरण्यकशिपुको आगे करके सब असुर विश्वरूपकी माताके पास गये और उनसे वर माँगने लगे—‘बहिन! यह तुम्हारा पुत्र विश्वरूप, जिसके तीन सिर हैं, देवताओंका पुरोहित बना हुआ है। यह देवताओंको तो प्रत्यक्ष भाग देता है और हमलोगोंको परोक्षरूपसे भाग समर्पित करता है। इससे देवता तो बढ़ते हैं और हमलोग निरन्तर क्षीण होते चले जा रहे हैं। तुम इसे मना कर दो, जिससे यह देवताओंको छोड़कर हमारा पक्ष ग्रहण करे’ ⁠।⁠।⁠ २९ ⁠।⁠।</div>
<div class="class_24">अथ विश्वरूपं नन्दनवनमुपगतं मातोवाच पुत्र किं परपक्षवर्धनस्त्वं मातुलपक्षं नाशयसि नार्हस्येवं कर्तुमिति स विश्वरूपो मातुर्वाक्यमनतिक्रमणीयमिति मत्वा सम्पूज्य हिरण्यकशिपुमगात् ⁠।⁠।⁠ ३० ⁠।⁠।</div>
<div class="class_55">तब एक दिन माताने नन्दनवनमें गये हुए विश्वरूपसे कहा—‘बेटा! क्यों तुम दूसरे पक्षकी वृद्धि करते हुए मामाके पक्षका नाश कर रहे हो? तुम्हें ऐसा नहीं करना चाहिये।’ विश्वरूपने माताकी आज्ञाको अलंघनीय मानकर उसका सम्मान करके विदा कर दिया और वे स्वयं हिरण्यकशिपुके पास चले गये ⁠।⁠।⁠ ३० ⁠।⁠।</div>
<div class="class_24">हैरण्यगर्भाच्च वसिष्ठाद्धिरण्यकशिपुः शापं प्राप्तवान् यस्मात् त्वयान्यो वृतो होता तस्मादसमाप्त-यज्ञस्त्वमपूर्वात् सत्त्वजाताद् वधं प्राप्स्यसीति तच्छापदानाद्धिरण्यकशिपुः प्राप्तवान् वधम् ⁠।⁠।⁠ ३१ ⁠।⁠।</div>
<div class="class_55">(हिरण्यकशिपुने उन्हें अपना होता बना लिया) इधर ब्रह्माजीके पुत्र वसिष्ठकी ओरसे हिरण्यकशिपुको शाप प्राप्त हुआ—‘तुमने मेरी अवहेलना करके दूसरा होता चुन लिया है; इसलिये इस यज्ञकी समाप्ति होनेसे पहले ही किसी अभूतपूर्व प्राणीके हाथसे तुम्हारा वध हो जायगा।’ वसिष्ठजीके वैसा शाप देनेसे हिरण्यकशिपु वधको प्राप्त हुआ ⁠।⁠।⁠ ३१ ⁠।⁠।</div>
<div class="class_24">अथ विश्वरूपो मातृपक्षवर्धनोऽत्यर्थं तपस्य भवत् तस्य व्रतभङ्गार्थमिन्द्रो बह्वीः श्रीमत्योऽप्सरसो नियुयोज ताश्च दृष्ट्वा मनः क्षुभितं तस्याभवत्‌ तासु चाप्सरःसु नचिरादेव सक्तोऽभवत् सक्तं चैनं ज्ञात्वा अप्सरस ऊचुर्गच्छामहे वयं यथागतमिति ⁠।⁠।⁠ ३२ ⁠।⁠।</div>
<div class="class_55">तदनन्तर विश्वरूप मातृपक्षकी वृद्धि करनेके लिये बड़ी भारी तपस्यामें संलग्न हो गये। यह देख उनके व्रतको भंग करनेके लिये इन्द्रने बहुत-सी सुन्दरी अप्सराओंको नियुक्त कर दिया। उन अप्सराओंको देखते ही विश्वरूपका मन चंचल हो गया और वे तुरंत ही उनमें आसक्त हो गये। उन्हें आसक्त जानकर अप्सराओंने कहा—‘अब हमलोग जहाँसे आयी हैं, वहीं जा रही हैं’ ⁠।⁠।⁠ ३२ ⁠।⁠।</div>
<div class="class_24">तास्त्वाष्ट्र उवाच क्व गमिष्यथास्यतां तावन्मया सह श्रेयो भविष्यन्तीति तास्तमब्रुवन् वयं देवस्त्रियोऽप्सरस इन्द्रं देवं वरदं पुरा प्रभविष्णुं वृणीमह इति ⁠।⁠।⁠ ३३ ⁠।⁠।</div>
<div class="class_55">तब त्वष्टाके पुत्र विश्वरूपने उनसे कहा—‘कहाँ जाओगी? अभी यहीं मेरे साथ रहो। इससे तुम्हारा भला होगा।’ यह सुनकर वे अप्सराएँ बोलीं—‘हम सब देवांगना—अप्सराएँ हैं। हमने पहलेसे ही वरदायक देवता प्रभावशाली इन्द्रका वरण कर लिया है’ ⁠।⁠।⁠ ३३ ⁠।⁠।</div>
<div class="class_24">अथ ता विश्वरूपोऽब्रवीदद्यैव सेन्द्रा देवा न भविष्यन्तीति ततो मन्त्रान् जजाप तैर्मन्त्रैरवर्धत त्रिशिरा एकेनास्येन सर्वलोकेषु यथावद् द्विजैः क्रियावद्भियज्ञेषु सुहुतं सोमं पपावेकेनान्नमेकेन सेन्द्रान् देवानथेन्द्रस्तं विवर्धमानं सोमपानाप्यायितसर्वगात्रं दृष्ट्वा चिन्तामापेदे सह देवैः ⁠।⁠।⁠ ३४ ⁠।⁠।</div>
<div class="class_55">तब विश्वरूपने उनसे कहा—‘आज ही इन्द्र आदि सम्पूर्ण देवताओंका अभाव हो जायगा।’ ऐसा कहकर वे मन्त्रोंका जप करने लगे। उन मन्त्रोंसे उनकी शक्ति बहुत बढ़ गयी। तीन सिरोंवाले विश्वरूप अपने एक मुखसे सारे संसारके क्रियानिष्ठ ब्राह्मणोंद्वारा विधिपूर्वक यज्ञोंमें होमे गये सोमरसको पी लेते थे, दूसरेसे अन्न खाते थे और तीसरेसे इन्द्र आदि देवताओंके तेजको पी लेते थे। इन्द्रने देखा, विश्वरूपका सारा शरीर सोमपानसे परिपुष्ट हो रहा है। यह देखकर देवताओंसहित इन्द्रको बड़ी चिन्ता हुई ⁠।⁠।⁠ ३४ ⁠।⁠।</div>
<div class="class_24">ते देवाः सेन्द्रा ब्रह्माणमभिजग्मुस्त ऊचुर्विश्वरूपेण सर्वयज्ञेषु सुहुतः सोमः पीयते वयमभागाः संवृत्ता असुरपक्षो वर्धते वयं क्षीयामस्तदर्हसि नो विधातुं श्रेयोऽनन्तरमिति ⁠।⁠।⁠ ३५ ⁠।⁠।</div>
<div class="class_55">तदनन्तर इन्द्रसहित सम्पूर्ण देवता ब्रह्माजीके पास गये और इस प्रकार बोले—‘भगवन्! विश्वरूप सम्पूर्ण यज्ञोंमें विधिपूर्वक होमे गये सोमरसको पी लेते हैं। हम यज्ञभागसे वंचित हो गये। असुरपक्ष बढ़ रहा है और हमलोग क्षीण होते जा रहे हैं; अतः आपको अब हमलोगोंका कल्याण-साधन करना चाहिये’ ⁠।⁠।⁠ ३५ ⁠।⁠।</div>
<div class="class_24">तान् ब्रह्मोवाच ऋषिर्भार्गवस्तपस्तप्यते दधीचः स याच्यतां वरं स यथा कलेवरं जह्यात् तथा विधीयतां तस्यास्थिभिर्वज्रं क्रियतामिति ⁠।⁠।⁠ ३६ ⁠।⁠।</div>
<div class="class_55">तब ब्रह्माजीने उन देवताओंसे कहा—‘भृगुवंशी दधीचि ऋषि तपस्या करते हैं। उनके पास जाकर ऐसा वर माँगो, जिससे वे अपने शरीरको त्याग दें। फिर उन्हींकी हड्डियोंसे वज्र नामक अस्त्रका निर्माण करो’ ⁠।⁠।</div>
<div class="class_24">ततो देवास्तत्रागच्छन् यत्र दधीचो भगवानृषिस्तपस्तेपे सेन्द्रा देवास्तं तथाभिगम्यो-चुर्भगवंस्तपः सुकुशलमभिन्नं चेति ⁠।⁠।⁠ ३७ ⁠।⁠।</div>
<div class="class_55">तब देवता वहाँ गये, जहाँ भगवान् दधीचि ऋषि तपस्या करते थे। इन्द्रसहित सम्पूर्ण देवता उनके निकट जाकर इस प्रकार बोले—‘भगवन्! आपकी तपस्या सकुशल चल रही है न? उसमें कोई बाधा तो नहीं आती है?’ ⁠।⁠।⁠ ३७ ⁠।⁠।</div>
<div class="class_24">तान् दधीच उवाच स्वागतं भवद्भ‍य उच्यतां किं क्रियतामिति यद् वक्ष्यथ तत् करिष्यामि ⁠।⁠।⁠ ३८ ⁠।⁠।</div>
<div class="class_55">दधीचिने इन देवताओंसे कहा—‘आपलोगोंका स्वागत है। बताइये, मैं आपकी क्या सेवा करूँ? आप जो कहेंगे, वही करूँगा’ ⁠।⁠।⁠ ३८ ⁠।⁠।</div>
<div class="class_24">ते तमब्रुवन् शरीरपरित्यागं लोकहितार्थं भगवान् कर्तुमर्हतीति ⁠।⁠।⁠ ३९ ⁠।⁠।</div>
<div class="class_55"><span class="class_60">देवता बोले—</span>‘भगवन्! आप लोकहितके लिये अपने शरीरका परित्याग कर दें’ ⁠।⁠।⁠ ३९ ⁠।⁠।</div>
<div class="class_24">अथ दधीचस्तथैवाविमनाः सुखदुःखसमो महायोगी आत्मानं समाधाय शरीरपरित्यागं चकार ⁠।⁠।⁠ ४० ⁠।⁠।</div>
<div class="class_55">यह सुनकर दधीचिके मनमें पूर्ववत् सोत्साह बना रहा, तनिक भी उदासी नहीं हुई। वे सुख और दुःखमें समान भाव रखनेवाले महान् योगी थे। उन्होंने आत्माको परमात्मामें लगाकर अपने शरीरका परित्याग कर दिया ⁠।⁠।⁠ ४० ⁠।⁠।</div>
<div class="class_24">तस्य परमात्मन्यपसृते तान्यस्थीनि धाता संगृह्य वज्रमकरोत्‌ तेन वज्रेणाभेद्येनाप्रधृष्येण ब्रह्मास्थिसम्भूतेन विष्णुप्रविष्टेनेन्द्रो विश्वरूपं जघान शिरसां चास्य च्छेदनमकरोत्‌ तस्मादनन्तरं विश्वरूपगात्रमथनसम्भवं त्वष्ट्रोत्पादितमेवारिं वृत्रमिन्द्रो जघान ⁠।⁠।⁠ ४१ ⁠।⁠।</div>
<div class="class_55">उनके परमात्मामें लीन हो जानेपर उनकी उन अस्थियोंका संग्रह करके धाताने वज्रास्त्रका निर्माण किया। ब्राह्मणकी हड्डीसे बने हुए उस अभेद्य एवं दुर्जय वज्रसे, जिसमें भगवान् विष्णु प्रविष्ट हुए थे, इन्द्रने विश्वरूपका वध कर डाला और उनके तीनों सिरोंको काट दिया। तदनन्तर त्वष्टा प्रजापतिने विश्वरूपके शरीरका मन्थन करके जिसे उत्पन्न किया था, उस अपने वैरी वृत्रासुरका भी इन्द्रने उसी वज्रसे संहार कर डाला ⁠।⁠।⁠ ४१ ⁠।⁠।</div>
<div class="class_24">तस्यां द्वैधीभूतायां ब्रह्मवध्यायां भयादिन्द्रो देवराज्यं पर्यत्यजदप्सु सम्भवां च शीतलां मानससरोगतां नलिनीं प्रतिपेदे तत्र चैश्वर्ययोगादणुमात्रो भूत्वा बिसग्रन्थिं प्रविवेश ⁠।⁠।⁠ ४२ ⁠।⁠।</div>
<div class="class_55">अब इन्द्रके पास दोहरी ब्रह्महत्या उपस्थित हुई। उसके भयसे इन्द्रने देवराजपदका परित्याग कर दिया और मानसरोवरके जलमें उत्पन्न हुई एक शीतल कमलिनीके पास जा पहुँचे। वहाँ अणिमा आदि ऐश्वर्यके योगसे इन्द्र अणुमात्र रूप धारण करके कमलनालकी ग्रन्थिमें प्रविष्ट हो गये ⁠।⁠।⁠ ४२ ⁠।⁠।</div>
<div class="class_24">अथ ब्रह्मवध्याभयप्रणष्टे त्रैलोक्यनाथे शचीपतौ जगदनीश्वरं बभूव देवान् रजस्तमश्चाविवेश मन्त्रा न प्रावर्तन्त महर्षीणां रक्षांसि प्रादुरभवन् ब्रह्म चोत्सादनं जगामानिन्द्राश्चाबला लोकाः सुप्रधृष्या बभूवुः ⁠।⁠।⁠ ४३ ⁠।⁠।</div>
<div class="class_55">ब्रह्महत्याके भयसे त्रिलोकीनाथ शचीपति इन्द्रके भागकर अदृश्य हो जानेपर इस जगत्‌का कोई ईश्वर नहीं रहा। देवताओंमें रजोगुण और तमोगुणका आवेश हो गया। महर्षियोंके मन्त्र अब कुछ काम नहीं दे रहे थे। राक्षस बढ़ गये। वेदोंका स्वाध्याय बंद हो गया। तीनों लोक इन्द्रसे अरक्षित होनेके कारण निर्बल एवं सुगमतासे जीत लेने योग्य हो गये ⁠।⁠।⁠ ४३ ⁠।⁠।</div>
<div class="class_24">अथ देवा ऋषयश्चायुषः पुत्रं नहुषं नाम देवराज्येऽभिषिषिचुर्नहुषः पञ्चभिः शतैर्ज्योतिषां ललाटे ज्वलद्भिः सर्वतेजोहरैस्त्रिविष्टपं पालयांबभूव ⁠।⁠।⁠ ४४ ⁠।⁠।</div>
<div class="class_55">तदनन्तर देवताओं और ऋषियोंने आयुके पुत्र नहुषको देवराजके पदपर अभिषिक्त कर दिया। नहुषके ललाटमें समस्त प्राणियोंके तेजको हर लेनेवाली पाँच सौ प्रज्वलित ज्योतियाँ जगमगाती रहती थीं। उनके द्वारा वे स्वर्गके राज्यका पालन करने लगे ⁠।⁠।⁠ ४४ ⁠।⁠।</div>
<div class="class_24">अथ लोकाः प्रकृतिमापेदिरे स्वस्थाश्च हृष्टाश्च बभूवुः ⁠।⁠।⁠ ४५ ⁠।⁠।</div>
<div class="class_55">ऐसा होनेपर सब लोग स्वाभाविक स्थितिमें आ गये। सभी स्वस्थ एवं प्रसन्न हो गये ⁠।⁠।⁠ ४५ ⁠।⁠।</div>
<div class="class_24">अथोवाच नहुषः सर्वं मां शक्रोपभुक्तमुपस्थितमृते शचीमिति स एवमुक्त्वा शचीसमीपमगमदुवाचैनां सुभगेऽहमिन्द्रो देवानां भजस्व मामिति तं शची प्रत्युवाच प्रकृत्या त्वं धर्मवत्सलः सोमवंशोद्भवश्च नार्हसि परपत्नीधर्षणं कर्तुमिति ⁠।⁠।⁠ ४६ ⁠।⁠।</div>
<div class="class_55">कुछ कालके पश्चात् नहुषने देवताओंसे कहा—‘इन्द्रके उपभोगमें आनेवाली अन्य सारी वस्तुएँ तो मेरी सेवामें उपस्थित हैं। केवल शची मुझे नहीं मिली हैं।’ ऐसा कहकर वे शचीके पास गये और उनसे बोले—‘सौभाग्यशालिनि! मैं देवताओंका राजा इन्द्र हूँ। मेरी सेवा स्वीकार करो।’ शचीने उत्तर दिया—‘महाराज! आप स्वभावसे ही धर्मवत्सल और चन्द्रवंशके रत्न हैं। आपको परायी स्त्रीपर बलात्कार नहीं करना चाहिये’ ⁠।⁠।⁠ ४६ ⁠।⁠।</div>
<div class="class_24">तामथोवाच नहुष ऐन्द्रं पदमध्यास्यते मया-ऽहमिन्द्रस्य राज्यरत्नहरो नात्राधर्मः कश्चित् त्वमिन्द्रोप-भुक्तेति सा तमुवाचास्ति मम किंचिद् व्रतमपर्यवसितं तस्यावभृथे त्वामुपगमिष्यामि कैश्चिदेवाहोभिरिति स शच्येवमभिहितो जगाम ⁠।⁠।⁠ ४७ ⁠।⁠।</div>
<div class="class_55">तब नहुषने शचीसे कहा—‘देवि! इस समय मैं इन्द्रपदपर प्रतिष्ठित हूँ। इन्द्रके राज्य और रत्न दोनोंका अधिकारी हो गया हूँ; अतः तुम्हारे साथ समागम करनेमें कोई अधर्म नहीं है; क्योंकि तुम इन्द्रके उपभोगमें आयी हुई वस्तु हो।’ यह सुनकर शचीने कहा—‘महाराज! मैंने एक व्रत ले रखा है। वह अभी समाप्त नहीं हुआ है। उसकी समाप्ति हो जानेपर कुछ ही दिनोंमें मैं आपकी सेवामें उपस्थित होऊँगी।’ शचीके ऐसा कहनेपर नहुष चले गये ⁠।⁠।⁠ ४७ ⁠।⁠।</div>
<div class="class_24">अथ शची दुःखशोकार्ता भर्तृदर्शनलालसा नहुष-भयगृहीता बृहस्पतिमुपागच्छत्‌ स च तामत्युद्विग्नां दृष्ट्वैव ध्यानं प्रविश्य भर्तृकार्यतत्परां ज्ञात्वा बृहस्पति-रुवाचानेनैव व्रतेन तपसा चान्विता देवीं वरदामुप-श्रुतिमाह्वय तदा सा ते इन्द्रं दर्शयिष्यतीति साऽथ महानियमस्थिता देवीं वरदामुपश्रुतिं मन्त्रैराह्वयति सोपश्रुतिः शचीसमीपमगादुवाच चैनामियमस्मीति त्वयाऽऽहूतोपस्थिता किं ते प्रियं करवाणीति तां मूर्ध्ना प्रणम्योवाच शची भगवत्यर्हसि मे भर्तारं दर्शयितुं त्वं सत्या ऋता चेति सैनां मानसं सरोऽनयत् तत्रेन्द्रं बिसग्रन्थिगतमदर्शयत् ⁠।⁠।⁠ ४८ ⁠।⁠।</div>
<div class="class_55">इसके बाद नहुषके भयसे डरी हुई शची दुःख-शोकसे आतुर तथा पतिके दर्शनके लिये उत्कण्ठित हो बृहस्पतिजीके पास गयीं। उन्हें अत्यन्त उद्विग्न देख बृहस्पतिजीने ध्यानस्थ होकर यह जान लिया कि यह अपने स्वामीके कार्यसाधनमें लगी हुई है। तब उन्होंने शचीसे कहा—‘देवि! इसी व्रत और तपस्यासे सम्पन्न हो तुम वरदायिनी देवी उपश्रुतिका आवाहन करो, तब वह तुम्हें इन्द्रका दर्शन करायेगी।’ गुरुका यह आदेश पाकर महान् नियममें तत्पर हुई शचीने मन्त्रोंद्वारा वरदायिनी देवी उपश्रुतिका आह्वान किया, तब उपश्रुतिदेवी शचीके समीप आयीं और उनसे इस प्रकार बोलीं—‘इन्द्राणी! यह मैं तुम्हारे सामने खड़ी हूँ। तुमने बुलाया और मैं तत्काल उपस्थित हो गयी। बोलो, मैं तुम्हारा कौन-सा प्रिय कार्य करूँ?’ शचीने देवीके चरणोंमें मस्तक रखकर प्रणाम किया और कहा—‘भगवति! आप मुझे मेरे पतिदेवके दर्शन करानेकी कृपा करें। आप ही ऋत और सत्य हैं।’ उपश्रुति शचीको मानसरोवरपर ले गयीं। वहाँ उसने मृणालकी ग्रन्थियोंमें छिपे हुए इन्द्रका उन्हें दर्शन करा दिया ⁠।⁠।⁠ ४८ ⁠।⁠।</div>
<div class="class_24">तामथ पत्नीं कृशां ग्लानां चेन्द्रो दृष्ट्वा चिन्तया-म्बभूव अहो मम दुःखमिदमुपगतं नष्टं हि मामिय-मन्विष्य यत्यत्न्यभ्यगमद् दुःखार्तेति तामिन्द्र उवाच कथं वर्तयसीति सा तमुवाच नहुषो मामाह्वयति पत्नीं कर्तुं कालश्चास्य मया कृत इति तामिन्द्र उवाच गच्छ नहुषस्त्वया वाच्योऽपूर्वेण मामृषियुक्तेन यानेन त्वमधिरूढ उद्वहस्वेति इन्द्रस्य महान्ति वाहनानि सन्ति मनःप्रियाण्यधिरूढानि मया त्वमन्येनोपयातुमर्हसीति सैवमुक्ता हृष्टा जगामेन्द्रोऽपि बिसग्रन्थिमेवाविवेश भूयः ⁠।⁠।⁠ ४९ ⁠।⁠।</div>
<div class="class_55">अपनी पत्नी शचीको दुर्बल और दुखी देख इन्द्र मन-ही-मन कहने लगे—‘अहो! यह बड़े दुःखकी बात है कि मैं यहाँ छिपा हुआ बैठा हूँ और मेरी यह पत्नी दुःखसे आतुर हो मुझे ढूँढ़ती हुई यहाँतक आयी है।’ इस प्रकार खेद प्रकट करके इन्द्रने अपनी पत्नीसे कहा—‘देवि! कैसे दिन बिता रही हो?’ शची बोली—‘प्राणनाथ! राजा नहुष इन्द्र बना बैठा है और मुझे अपनी पत्नी बनानेके लिये बुला रहा है। इसके लिये मुझे कुछ ही दिनोंका समय मिला है और मैंने नियत समयके बाद उसकी बात माननेका वचन दे दिया है।’ ‘तब इन्द्रने उनसे कहा ‘जाओ और नहुषसे इस प्रकार कहो—‘राजन्! आप ऋषियोंसे जुते हुए अपूर्व वाहनपर आरूढ़ होकर आइये और मुझे अपनी सेवामें ले चलिये। इन्द्रके पास मनको प्रिय लगनेवाले बड़े-बड़े वाहन हैं, किंतु उन सबपर मैं आरूढ़ हो चुकी हूँ, अतः आप उन सबसे भिन्न किसी और ही विलक्षण वाहनसे मेरे पास आइये।’ इन्द्रके इस प्रकार सुझाव देनेपर शची हर्षपूर्वक लौट गयीं और इन्द्र भी पुनः उस कमलनालकी ग्रन्थिमें ही प्रविष्ट हो गये ⁠।⁠।⁠ ४९ ⁠।⁠।</div>
<div class="class_24">अथेन्द्राणीमभ्यागतां दृष्ट्वा तामुवाच नहुषः पूर्णः स काल इति तं शच्यब्रवीच्छक्रेण यथोक्तं स महर्षियुक्तं वाहनमधिरूढः शचीसमीपमुपागच्छत् ⁠।⁠।⁠ ५० ⁠।⁠।</div>
<div class="class_55">इन्द्राणीको आयी हुई देख नहुषने उससे कहा—‘देवि! तुमने जो समय दिया था, वह पूरा हो गया है।’ तब शचीने इन्द्रके बताये अनुसार सारी बातें कह सुनायीं। नहुष महर्षियोंसे जुते हुए वाहनपर आरूढ़ हो शचीके समीप चले ⁠।⁠।⁠ ५० ⁠।⁠।</div>
<div class="class_55"><span class="class_60">अथ मैत्रावरुणिः कुम्भयोनिरगस्त्य ऋषिवरो महर्षीन् धिक्‌क्रियमाणांस्तान् नहुषेणापश्यत् पद्भ‍यां च तेनास्पृश्यत ततः स नहुषमब्रवीदकार्यप्रवृत्त पाप पतस्व महीं सर्पो भव यावद्भुमिर्गिरयश्च</span> <span class="class_60">तिष्ठेयुस्तावदिति स महर्षिवाक्यसमकालमेव तस्माद् यानादवापतत् ⁠।⁠।⁠ ५१ ⁠।⁠।</span></div>
<div class="class_55">इसी समय मित्रावरुणके पुत्र कुम्भज मुनिवर अगस्त्यने देखा कि नहुष महर्षियोंको तीव्र गतिसे चलनेके लिये धिक्कार और फटकार रहा है। उसने अगस्त्यके शरीरमें भी दोनों पैरोंसे धक्के दिये। तब अगस्त्यने नहुषसे कहा—‘न करने योग्य नीच कर्ममें प्रवृत्त हुए पापी नहुष! तू अभी पृथ्वीपर गिर जा तथा जबतक पृथ्वी और पर्वत स्थिर रहें, तबतकके लिये सर्प हो जा।’ महर्षिके इतना कहते ही नहुष उस वाहनसे नीचे गिर पड़ा ⁠।⁠।⁠ ५१ ⁠।⁠।</div>
<div class="class_24">अथानिन्द्रं पुनस्त्रैलोक्यमभवत्‌ ततो देवा ऋषयश्च भगवन्तं विष्णुं शरणमिन्द्रार्थेऽभिजग्मुरूचुश्चैनं भगवन्निन्द्रं ब्रह्महत्याभिभूतं त्रातुमर्हसीति ततः स वरदस्तानब्रवीदश्वमेधं यज्ञं वैष्णवं शक्रोऽभियजतां ततः स्वस्थानं प्राप्स्यतीति ततो देवा ऋषयश्चेन्द्रं नापश्यन् यदा तदा शचीमूचुर्गच्छ सुभगे इन्द्रमानयस्वेति सा पुनस्तत्सरः समभ्यगच्छदिन्द्रश्च तस्मात्‌ सरसः प्रत्युत्थाय बृहस्पतिमभिजगाम बृहस्पतिश्चाश्वमेधं महाक्रतुं शक्रायाहरत्‌ तत्र कृष्णसारङ्गं मेध्यमश्वमुत्सृज्य वाहनं तमेव कृत्वा इन्द्रं मरुत्पतिं बृहस्पतिः स्वं स्थानं प्रापयामास ⁠।⁠।⁠ ५२ ⁠।⁠।</div>
<div class="class_55">नहुषका पतन हो जानेपर त्रिलोकीका राज्य पुनः बिना इन्द्रके हो गया, तब देवता और ऋषि इन्द्रके लिये भगवान् विष्णुकी शरणमें गये और उनसे बोले—‘भगवन्! ब्रह्महत्यासे पीड़ित हुए इन्द्रकी रक्षा कीजिये’ तब वरदायक भगवान् विष्णुने उन देवताओंसे कहा—‘देवगण! इन्द्र विष्णुके उद्देश्यसे अश्वमेध यज्ञ करें। तब वे फिर अपना स्थान प्राप्त करेंगे।’ यह सुनकर देवता और महर्षि इन्द्रको ढूँढ़ने लगे। जब वे कहीं उनका पता न पा सके, तब वे शचीसे बोले—‘सुभगे! तुम्हीं जाओ और इन्द्रको यहाँ ले आओ।’ तब शची पुनः मानसरोवरपर गयीं। शचीके कहनेसे इन्द्र उस सरोवरसे निकलकर बृहस्पतिजीके पास आये। बृहस्पतिजीने इन्द्रके लिये अश्वमेध नामक महायज्ञका अनुष्ठान किया। उस यज्ञमें उन्होंने कृष्णसारंग नामक यज्ञिय अश्वको छोड़ा था। उसीको वाहन बनाकर बृहस्पतिने पुनः देवराज इन्द्रको अपने पदपर प्रतिष्ठित किया ⁠।⁠।⁠ ५२ ⁠।⁠।</div>
<div class="class_24">ततः स देवराड् देवैर्ऋषिभिः स्तूयमानस्त्रिविष्ट-पस्थो निष्कल्मषो बभूव ह ब्रह्मवध्यां चतुर्षु स्थानेषु वनिताग्निवनस्पतिगोषु व्यभजदेवमिन्द्रो ब्रह्मतेजः-प्रभावोपबृंहितः शत्रुवधं कृत्वा स्वं स्थानं प्रापितः ⁠।⁠।⁠ ५३ ⁠।⁠।</div>
<div class="class_55">तदनन्तर देवताओं और ऋषियोंसे अपनी स्तुति सुनते हुए देवराज इन्द्र निष्पाप हो स्वर्गलोकमें रहने लगे। अपनी ब्रह्महत्याको उन्होंने स्त्री, अग्नि, वृक्ष और गौ—इन चार स्थानोंमें विभक्त कर दिया। ब्रह्मतेजके प्रभावसे वृद्धिको प्राप्त हुए इन्द्रने शत्रुओंका वध करके पुनः अपना स्थान प्राप्त कर लिया ⁠।⁠।⁠ ५३ ⁠।⁠।</div>
<div class="class_24">(नहुषस्य शापमोक्षनिमित्तं देवैर्ऋषिभिश्च याच्यमानोऽगस्त्यः प्राह ⁠।</div>
<div class="class_54">यावत् स्वकुलजः श्रीमान् धर्मराजो युधिष्ठिरः ⁠।</div>
<div class="class_54">कथयित्वा स्वकान् प्रश्नान् भीमं तं च विमोक्ष्यते ⁠।⁠।)</div>
<div class="class_55">उधर नहुषको शापसे छुटकारा दिलानेके लिये देवताओं और ऋषियोंके प्रार्थना करनेपर अगस्त्यने कहा—‘जब नहुषके कुलमें उत्पन्न हुए श्रीमान् धर्मराज युधिष्ठिर उनके प्रश्नोंका उत्तर देकर भीमसेनको उनके बन्धनसे छुड़ा देंगे, तब नहुषको भी वे शापसे मुक्त कर देंगे’ ⁠।⁠।</div>
<div class="class_24">आकाशगङ्गागतश्च पुरा भरद्वाजो महर्षिरुपास्पृशत् त्रीन् क्रमान् क्रमता विष्णुनाभ्यासादितः स भरद्वाजेन ससलिलेन पाणिनोरसि ताडितः सलक्षणोरस्कः संवृत्तः ⁠।⁠।⁠ ५४ ⁠।⁠।</div>
<div class="class_55">प्राचीन कालमें महर्षि भरद्वाज आकाश-गंगाके जलमें खड़े हो आचमन कर रहे थे। उस समय तीन पगसे त्रिलोकीको नापते हुए भगवान् विष्णु उनके पासतक आ पहुँचे। तब भरद्वाजने जलसहित हाथसे उनकी छातीमें प्रहार किया। इससे उनकी छातीमें एक चिह्न बन गया ⁠।⁠।⁠ ५४ ⁠।⁠।</div>
<div class="class_54">भृगुणा महर्षिणा शप्तोऽग्निः सर्वभक्षत्वमुपानीतः ⁠।⁠।⁠ ५५ ⁠।⁠।</div>
<div class="class_55">महर्षि भृगुके शापसे अग्निदेव सर्वभक्षी हो गये ⁠।⁠।⁠ ५५ ⁠।⁠।</div>
<div class="class_55"><span class="class_60">अदितिर्वै देवानामन्नमपचदेतद् भुक्त्वासुरान् हनिष्यन्तीति तत्र बुधो व्रतचर्यासमाप्तावागच्छददितिं चावोचद् भिक्षां देहीति तत्र देवैः पूर्वमेतत् प्राश्यं नान्येनेत्यदितिर्भिक्षां नादादथ भिक्षाप्रत्याख्यान-रुषितेन बुधेन ब्रह्मभूतेनादितिः शप्ता अदितेरुदरे भविष्यति व्यथा विवस्वतो द्वितीयजन्मन्यण्डसंज्ञितस्य</span> <span class="class_60">अण्डं मातुरदित्या मारितं स मार्तण्डो विवस्वानभवच्छ्राद्धदेवः ⁠।⁠।⁠ ५६ ⁠।⁠।</span></div>
<div class="class_55">अदितिने देवताओंके लिये इस उद्देश्यसे रसोई तैयार की थी कि वे इसे खाकर असुरोंका वध कर सकेंगे। इसी समय बुध अपनी व्रतचर्या समाप्त करके अदितिके पास गये और बोले—‘मुझे भिक्षा दीजिये।’ अदितिने सोचा यह अन्न पहले देवताओंको ही खाना चाहिये, दूसरे किसीको नहीं; इसलिये उन्होंने बुधको भिक्षा नहीं दी। भिक्षा न मिलनेसे रोषमें भरे हुए ब्राह्मण बुधने अदितिको यह शाप दिया कि ‘अण्ड नामधारी विवस्वान्‌के दूसरे जन्मके समय अदितिके उदरमें पीड़ा होगी।’ माता अदितिके पेटका वह अण्ड उस पीड़ाद्वारा मारा गया। मृत अण्डसे प्रकट होनेके कारण श्राद्धदेवसंज्ञक विवस्वान् मार्तण्ड नामसे प्रसिद्ध हुए ⁠।⁠।⁠ ५६ ⁠।⁠।</div>
<div class="class_24">दक्षस्य या वै दुहितरः षष्टिरासंस्ताभ्यः कश्यपाय त्रयोदश प्रादाद् दश धर्माय दश मनवे सप्तविंशतिमिन्दवे तासु तुल्यासु नक्षत्राख्यां गतासु सोमो रोहिण्यामभ्यधिकं प्रीतिमानभूत् ततस्ताः शिष्टाः पत्न्य ईर्ष्यावत्यः पितुः समीपं गत्वेममर्थं शशंसुर्भगवन्नस्मासु तुल्यप्रभावासु सोमो रोहिणीं प्रत्यधिकं भजतीति सोऽब्रवीद् यक्ष्मैनमाविश्येतेति दक्षशापात्‌ सोमं राजानं यक्ष्मा विवेश स यक्ष्मणाऽऽविष्टो दक्षमगाद् दक्षश्चैनमब्रवीन्न समं वर्तयसीति तत्रर्षयः सोममब्रुवन् क्षीयसे यक्ष्मणा पश्चिमायां दिशि समुद्रे हिरण्यसरस्तीर्थं तत्र गत्वा आत्मानमभिषेचयस्वेत्यथागच्छत् सोमस्तत्र हिरण्यसरस्तीर्थं गत्वा चात्मनः सेचनमकरोत् स्नात्वा चात्मानं पाप्मनो मोक्षयामास तत्र चावभासितस्तीर्थे यदा सोमस्तदा प्रभृति च तीर्थं तत् प्रभासमिति नाम्ना ख्यातं बभूव ⁠।⁠।⁠ ५७ ⁠।⁠।</div>
<div class="class_55">प्रजापति दक्षके साठ कन्याएँ थीं। उनमेंसे तेरहका विवाह उन्होंने कश्यपजीके साथ कर दिया। दस कन्याएँ धर्मको, दस मनुको और सत्ताईस कन्याएँ चन्द्रमाको दे डालीं। उन सत्ताईस कन्याओंकी नक्षत्र नामसे प्रसिद्धि हुई। यद्यपि वे सब-की-सब एक समान रूपवती थीं तो भी चन्द्रमा सबसे अधिक रोहिणीपर ही प्रेम करने लगे। यह देख शेष पत्नियोंके मनमें ईर्ष्या हुई और उन्होंने पिताके समीप जाकर यह बात बतायी—‘भगवन्! हम सब बहिनोंका प्रभाव एक-सा है तो भी चन्द्रदेव रोहिणीपर ही अधिक स्नेह रखते हैं।’ यह सुनकर दक्षने कहा—‘इनके भीतर यक्ष्माका प्रवेश होगा।’ इस प्रकार ब्राह्मण दक्षके शापसे राजा सोमके शरीरमें यक्ष्माने प्रवेश किया। यक्ष्मासे ग्रस्त होकर राजा सोम प्रजापति दक्षके पास गये। रोषका कारण पूछनेपर दक्षने उनसे कहा—‘तुम अपनी सभी पत्नियोंके प्रति समान बर्ताव नहीं करते हो, उसीका यह दण्ड है।’ वहाँ दूसरे ऋषियोंने सोमसे कहा—‘तुम यक्ष्मासे क्षीण होते चले जा रहे हो। अतः पश्चिम दिशामें समुद्रके तटपर जो हिरण्यसर नामक तीर्थ है, वहाँ जाकर अपने-आपको स्नान कराओ।’ तब सोमने हिरण्यसर तीर्थमें जाकर वहाँ स्नान किया। स्नान करके उन्होंने अपने-आपको पापसे छुड़ाया। उस तीर्थमें वे दिव्य प्रभासे प्रभासित हो उठे थे, इसलिये उसी समयसे वह स्थान प्रभासतीर्थके नामसे विख्यात हो गया ⁠।⁠।⁠ ५७ ⁠।⁠।</div>
<div class="class_24">तच्छापादद्यापि क्षीयते सोमोऽमावास्यान्तरस्थः पौर्णमासीमात्रेऽधिष्ठितो मेघलेखाप्रतिच्छन्नं वपुर्दर्शयति मेघसदृशं वर्णमगमत् तदस्य शशलक्ष्म विमलमभवत् ⁠।⁠।⁠ ५८ ⁠।⁠।</div>
<div class="class_55">उसी शापसे आज भी चन्द्रमा कृष्णपक्षमें अमावास्यातक क्षीण होता रहता है और शुक्लपक्षमें पूर्णिमातक उसकी वृद्धि होती रहती है। उसका मण्डलाकार स्वरूप मेघकी श्याम रेखासे आच्छन्न-सा दिखायी देता है। उसके शरीरमें खरगोशका-सा चिह्न मेघके समान श्यामवर्णका है। वह स्पष्टरूपसे प्रतीत होता है ⁠।⁠।⁠ ५८ ⁠।⁠।</div>
<div class="class_24">स्थूलशिरा महर्षिर्मेरोः प्रागुत्तरे दिग्विभागे तपस्तेपे ततस्तस्य तपस्तप्यमानस्य सर्वगन्धवहः शुचिर्वायुर्वायमानः शरीरमस्पृशत् स तपसा तापित-शरीरः कृशो वायुनोपवीज्यमानो हृदये परितोषमगमत् तत्र किल तस्यानिलव्यजनकृतपरितोषस्य सद्यो वनस्पतयः पुष्पशोभां निदर्शितवन्त इति स एतान् शशाप न सर्वकालं पुष्पवन्तो भविष्यथेति ⁠।⁠।⁠ ५९ ⁠।⁠।</div>
<div class="class_55">पूर्वकालकी बात है, मेरुपर्वतके पूर्वोत्तर भागमें स्थूलशिरा नामक महर्षि बड़ी भारी तपस्या कर रहे थे। उनके तपस्या करते समय सब प्रकार सुगन्ध लिये पवित्र वायु बहने लगी। उस वायुने प्रवाहित होकर मुनिके शरीरका स्पर्श किया। तपस्यासे संतप्त शरीरवाले उन कृशकाय मुनिने उस वायुसे वीजित हो अपने हृदयमें बड़े संतोषका अनुभव किया। वायुके द्वारा व्यजन डुलानेसे संतुष्ट हुए मुनिके समक्ष वृक्षोंने तत्काल फूलकी शोभा दिखलायी। इससे रुष्ट होकर मुनिने उन्हें शाप दिया कि तुम हर समय फूलोंसे भरे-पूरे नहीं रहोगे ⁠।⁠।⁠ ५९ ⁠।⁠।</div>
<div class="class_24">नारायणो लोकहितार्थं वडवामुखो नाम पुरा महर्षिर्बभूव तस्य मेरौ तपस्तप्यतः समुद्र आहूतो नागतस्तेनामर्षितेनात्मगात्रोष्मणा समुद्रः स्तिमितजलः कृतः स्वेदप्रस्यन्दनसदृशश्चास्य लवणभावो जनितः ⁠।⁠।⁠ ६० ⁠।⁠।</div>
<div class="class_55">एक समय भगवान् नारायण लोकहितके लिये बडवामुख नामक महर्षि हुए। जब वे मेरुपर्वतपर तपस्या कर रहे थे, उन्हीं दिनों उन्होंने समुद्रका आवाहन किया; किंतु वह नहीं आया। इससे अमर्षमें भरकर उन्होंने अपने शरीरकी गर्मीसे समुद्रके जलको चंचल कर दिया और पसीनेके प्रवाहकी भाँति उसमें खारापन प्रकट कर दिया ⁠।⁠।⁠ ६० ⁠।⁠।</div>
<div class="class_24">उक्तश्चाप्यपेयो भविष्यस्येतच्च ते तोयं वडवामुखसंज्ञितेन पेपीयमानं मधुरं भविष्यति तदेतदद्यापि वडवामुखसंज्ञितेनानुवर्तिना तोयं समुद्रात् पीयते ⁠।⁠।⁠ ६१ ⁠।⁠।</div>
<div class="class_55">साथ ही उससे कहा—‘समुद्र! तू पीनेयोग्य नहीं रह जायगा। तेरा यह जल बडवामुखके द्वारा बारंबार पीया जानेपर मधुर होगा।’ यह बात आज भी देखनेमें आती है। बडवामुखसंज्ञक अग्नि समुद्रसे जल लेकर पीती है ⁠।⁠।⁠ ६१ ⁠।⁠।</div>
<div class="class_24">हिमवतो गिरेर्दुहितरमुमां कन्यां रुद्रश्चकमे भृगुरपि च महर्षिर्हिमवन्तमागत्याब्रवीत् कन्यामिमां मे देहीति तमब्रवीद्धिमवानभिलक्षितो वरो रुद्र इति तमब्रवीद् भृगुर्यस्मात् त्वयाहं कन्यावरण-कृतभावः प्रत्याख्यातस्तस्मान्न रत्नानां भवान् भाजनं भविष्यतीति ⁠।⁠।⁠ ६२ ⁠।⁠।</div>
<div class="class_55">हिमवान्‌की पुत्री उमाको जब वह कुमारी अवस्थामें थी तभी रुद्रने पानेकी इच्छा की। दूसरी ओरसे महर्षि भृगु भी वहाँ आकर हिमवान्‌से बोले—‘अपनी यह कन्या मुझे दे दो।’ तब हिमवान्‌ने उनसे कहा—‘इस कन्याके लिये देख-सुनकर लक्षित किये हुए वर रुद्रदेव हैं।’ तब भृगुने कहा—‘मैं कन्याका वरण करनेकी भावना लेकर यहाँ आया था, किंतु तुमने मेरी उपेक्षा कर दी है; इसलिये मैं शाप देता हूँ कि तुम रत्नोंके भण्डार नहीं होओगे’ ⁠।⁠।⁠ ६२ ⁠।⁠।</div>
<div class="class_24">अद्यप्रभृत्येतदवस्थितमृषिवचनं तदेवंविधं माहात्म्यं ब्राह्मणानाम् ⁠।⁠।⁠ ६३ ⁠।⁠।</div>
<div class="class_55">आज भी महर्षिका वह वचन हिमवान्‌पर ज्यों-का-त्यों लागू हो रहा है। ऐसा ब्राह्मणोंका माहात्म्य है ⁠।⁠।⁠ ६३ ⁠।⁠।</div>
<div class="class_24">क्षत्रमपि च ब्राह्मणप्रसादादेव शाश्वतीमव्ययां च पृथिवीं पत्नीमभिगम्य बुभूजे ⁠।⁠।⁠ ६४ ⁠।⁠।</div>
<div class="class_55">क्षत्रिय जाति भी ब्राह्मणोंकी कृपासे ही सदा रहनेवाली इस अविनाशिनी पृथ्वीको पत्नीकी भाँति पाकर इसका उपभोग करती है ⁠।⁠।⁠ ६४ ⁠।⁠।</div>
<div class="class_54">यदेतद् ब्रह्माग्नीषोमीयं तेन जगद् धार्यते ⁠।⁠।⁠ ६५ ⁠।⁠।</div>
<div class="class_55">यह जो अग्नि और सोमसम्बन्धी ब्रह्म है, उसीके द्वारा सम्पूर्ण जगत् धारण किया जाता है ⁠।⁠।⁠ ६५ ⁠।⁠।</div>
<div class="class_24">उच्यते—</div>
<div class="class_54">सूर्याचन्द्रमसौ चक्षुः केशाश्चैवांशवः स्मृताः ⁠।</div>
<div class="class_54">बोधयंस्तापयंश्चैव जगदुत्तिष्ठते पृथक् ⁠।⁠।⁠ ६६ ⁠।⁠।</div>
<div class="class_55">कहते हैं कि सूर्य और चन्द्रमा (अग्नि और सोम) मेरे नेत्र हैं तथा उनकी किरणोंको केश कहा गया है। सूर्य और चन्द्रमा जगत्‌को क्रमशः ताप और मोद प्रदान करते हुए पृथक्-पृथक् उदित होते हैं ⁠।⁠।⁠ ६६ ⁠।⁠।</div>
<div class="class_54">(नाम्नां निरुक्तं वक्ष्यामि शृणुष्वैकाग्रमानसः ⁠।)</div>
<div class="class_54">बोधनात् तापनाच्चैव जगतो हर्षणं भवेत् ⁠।</div>
<div class="class_54">अग्नीषोमकृतैरेभिः कर्मभिः पाण्डुनन्दन ⁠।</div>
<div class="class_54">हृषीकेशोऽहमीशानो वरदो लोकभावनः ⁠।⁠।⁠ ६७ ⁠।⁠।</div>
<div class="class_55">अब मैं अपने नामोंकी व्याख्या करूँगा। तुम एकाग्रचित्त होकर सुनो। जगत्‌को मोद और ताप प्रदान करनेके कारण चन्द्रमा और सूर्य हर्षदायक होते हैं। पाण्डुनन्दन! अग्नि और सोमद्वारा किये गये इन कर्मोंद्वारा मैं विश्वभावन वरदायक ईश्वर ही ‘हृषीकेश’<span id="XWxTL2lbS6mOOjE0kR7G-g50342"></span><a href="part0383_u4.xhtml#XWxTL2lbS6mOOjE0kR7G-g50221" class="class_56">*</a> कहलाता हूँ ⁠।⁠।⁠ ६७ ⁠।⁠।</div>
<div class="class_54">इलोपहूतयोगेन हरे भागं क्रतुष्वहम् ⁠।</div>
<div class="class_54">वर्णश्च मे हरिः श्रेष्ठस्तस्माद्धरिरहं स्मृतः ⁠।⁠।⁠ ६८ ⁠।⁠।</div>
<div class="class_55">यज्ञमें <span class="class_60">‘इलोपहूता सह दिवा’</span> आदि मन्त्रसे आवाहन करनेपर मैं अपना भाग हरण (स्वीकार) करता हूँ तथा मेरे शरीरका रंग भी हरित (श्याम) है, इसलिये मुझे ‘हरि’ कहते हैं ⁠।⁠।⁠ ६८ ⁠।⁠।</div>
<div class="class_54">धाम सारो हि भूतानाम् ऋतं चैव विचारितम् ⁠।</div>
<div class="class_54">ऋतधामा ततो विप्रैः सद्यश्चाहं प्रकीर्तितः ⁠।⁠।⁠ ६९ ⁠।⁠।</div>
<div class="class_55">प्राणियोंके सारका नाम है धाम और ऋतका अर्थ है सत्य, ऐसा विद्वानोंने विचार किया है! इसीलिये ब्राह्मणोंने तत्काल मेरा नाम ‘ऋतधामा’ रख दिया था ⁠।⁠।</div>
<div class="class_54">नष्टां च धरणीं पूर्वमविन्दं वै गुहागताम् ⁠।</div>
<div class="class_54">गोविन्द इति तेनाहं देवैर्वाग्भिरभिष्टुतः ⁠।⁠।⁠ ७० ⁠।⁠।</div>
<div class="class_55">मैंने पूर्वकालमें नष्ट होकर रसातलमें गयी हुई पृथ्वीको पुनः वराहरूप धारण करके प्राप्त किया था, इसलिये देवताओंने अपनी वाणीद्वारा ‘गोविन्द’ कहकर मेरी स्तुति की थी (<span class="class_60">गां विन्दति इति गोविन्दः—</span>जो पृथ्वीको प्राप्त करे, उसका नाम गोविन्द है) ⁠।⁠।⁠ ७० ⁠।⁠।</div>
<div class="class_54">शिपिविष्टेति चाख्यायां हीनरोमा च यो भवेत् ⁠।</div>
<div class="class_54">तेनाविष्टं तु यत्किंचिच्छिपिविष्टेति च स्मृतः ⁠।⁠।⁠ ७१ ⁠।⁠।</div>
<div class="class_55">मेरे ‘शिपिविष्ट’ नामकी व्याख्या इस प्रकार है। रोमहीन प्राणीको शिपि कहते हैं—तथा विष्टका अर्थ है व्यापक। मैंने निराकाररूपसे समस्त जगत्‌को व्याप्त कर रखा है, इसलिये मुझे ‘शिपिविष्ट’ कहते हैं ⁠।⁠।⁠ ७१ ⁠।⁠।</div>
<div class="class_54">यास्को मामृषिरव्यग्रो नैकयज्ञेषु गीतवान् ⁠।</div>
<div class="class_54">शिपिविष्ट इति ह्यस्माद् गुह्यनामधरो ह्यहम् ⁠।⁠।⁠ ७२ ⁠।⁠।</div>
<div class="class_55">यास्कमुनिने शान्तचित्त होकर अनेक यज्ञोंमें शिपिविष्ट कहकर मेरी महिमाका गान किया है; अतः मैं इस गुह्यनामको धारण करता हूँ ⁠।⁠।⁠ ७२ ⁠।⁠।</div>
<div class="class_54">स्तुत्वा मां शिपिविष्टेति यास्क ऋषिरुदारधीः ⁠।</div>
<div class="class_54">मत्प्रसादादधो नष्टं निरुक्तमभिजग्मिवान् ⁠।⁠।⁠ ७३ ⁠।⁠।</div>
<div class="class_55">उदारचेता यास्क मुनिने शिपिविष्ट नामसे मेरी स्तुति करके मेरी ही कृपासे पाताललोकमें नष्ट हुए निरुक्तशास्त्रको पुनः प्राप्त किया था ⁠।⁠।⁠ ७३ ⁠।⁠।</div>
<div class="class_54">न हि जातो न जायेयं न जनिष्ये कदाचन ⁠।</div>
<div class="class_54">क्षेत्रज्ञः सर्वभूतानां तस्मादहमजः स्मृतः ⁠।⁠।⁠ ७४ ⁠।⁠।</div>
<div class="class_55">मैंने न तो पहले कभी जन्म लिया है, न अब जन्म लेता हूँ और न आगे कभी जन्म लूँगा। मैं समस्त प्राणियोंके शरीरमें रहनेवाला क्षेत्रज्ञ आत्मा हूँ। इसीलिये मेरा नाम ‘अज’ है ⁠।⁠।⁠ ७४ ⁠।⁠।</div>
<div class="class_54">नोक्तपूर्वं मया क्षुद्रमश्लीलं वा कदाचन ⁠।</div>
<div class="class_54">ऋता ब्रह्मसुता सा मे सत्या देवी सरस्वती ⁠।⁠।⁠ ७५ ⁠।⁠।</div>
<div class="class_54">सच्चासच्चैव कौन्तेय मयाऽऽवेशितमात्मनि ⁠।</div>
<div class="class_54">पौष्करे ब्रह्मसदने सत्यं मामृषयो विदुः ⁠।⁠।⁠ ७६ ⁠।⁠।</div>
<div class="class_55">मैंने कभी ओछी या अश्लील बात मुँहसे नहीं निकाली है। सत्यस्वरूपा ब्रह्मपुत्री सरस्वतीदेवी मेरी वाणी है। कुन्तीकुमार! सत् और असत्‌को भी मैंने अपने भीतर ही प्रविष्ट कर रक्खा है; इसलिये मेरे नाभि-कमलरूप ब्रह्मलोकमें रहनेवाले ऋषिगण मुझे ‘सत्य’ कहते हैं ⁠।⁠।⁠ ७५-७६ ⁠।⁠।</div>
<div class="class_54">सत्त्वान्नच्युतपूर्वोऽहं सत्त्वं वै विद्धि मत्कृतम् ⁠।</div>
<div class="class_54">जन्मनीहा भवेत् सत्त्वं पौर्विकं मे धनंजय ⁠।⁠।⁠ ७७ ⁠।⁠।</div>
<div class="class_54">निराशीः कर्मसंयुक्तः सत्त्वतश्चाप्यकल्मषः ⁠।</div>
<div class="class_54">सात्त्वतज्ञानदृष्टोऽहं सत्त्वतामिति सात्त्वतः ⁠।⁠।⁠ ७८ ⁠।⁠।</div>
<div class="class_55">धनंजय! मैं पहले कभी सत्त्वसे च्युत नहीं हुआ हूँ। सत्त्वको मुझसे ही उत्पन्न हुआ समझो। मेरा वह पुरातन सत्त्व इस अवतारकालमें भी विद्यमान है। सत्त्वके कारण ही मैं पापसे रहित हो निष्कामकर्ममें लगा रहता हूँ। भगवत्प्राप्त पुरुषोंके सात्त्वतज्ञान (पांचरात्रादि वैष्णवतन्त्र) से मेरे स्वरूपका बोध होता है। इन सब कारणोंसे लोग मुझे ‘सात्त्वत’ कहते ⁠।⁠।⁠ ७७-७८ ⁠।⁠।</div>
<div class="class_54">कृषामि मेदिनीं पार्थ भूत्वा कार्ष्णायसो महान् ⁠।</div>
<div class="class_54">कृष्णो वर्णश्च मे यस्मात्‌ तस्मात्‌ कृष्णोऽहमर्जुन ⁠।⁠।⁠ ७९ ⁠।⁠।</div>
<div class="class_55">पृथापुत्र अर्जुन! मैं काले लोहेका विशाल फाल बनकर इस पृथ्वीको जोतता हूँ तथा मेरे शरीरका रंग भी काला है, इसलिये मैं ‘कृष्ण’ कहलाता हूँ<span id="XWxTL2lbS6mOOjE0kR7G-g50193"></span><a href="part0383_u4.xhtml#XWxTL2lbS6mOOjE0kR7G-g50222" class="class_56">*</a> ⁠।⁠।⁠ ७९ ⁠।⁠।</div>
<div class="class_54">मया संश्लेषिता भूमिरद्भिर्व्योम च वायुना ⁠।</div>
<div class="class_54">वायुश्च तेजसा सार्धं वैकुण्ठत्वं ततो मम ⁠।⁠।⁠ ८० ⁠।⁠।</div>
<div class="class_55">मैंने भूमिको जलके साथ, आकाशको वायुके साथ और वायुको तेजके साथ संयुक्त किया है। इसलिये (<span class="class_60">विगता कुण्ठा पंचानां भूतानां मेलने असामर्थ्यं यस्य सः विकुण्ठः, विकुण्ठ एव वैकुण्ठः—</span>पाँचों भूतोंको मिलानेमें जिनकी शक्ति कभी कुण्ठित नहीं होती, वे भगवान् वैकुण्ठ हैं, इस व्युत्पत्तिके अनुसार) मैं ‘वैकुण्ठ’ कहलाता हूँ ⁠।⁠।⁠ ८० ⁠।⁠।</div>
<div class="class_54">निर्वाणं परमं ब्रह्म धर्मोऽसौ पर उच्यते ⁠।</div>
<div class="class_54">तस्मान्न च्युतपूर्वोऽहमच्युतस्तेन कर्मणा ⁠।⁠।⁠ ८१ ⁠।⁠।</div>
<div class="class_55">परम शान्तिमय जो ब्रह्म है, वही परम धर्म कहा गया है। उससे पहले कभी मैं च्युत नहीं हुआ हूँ, इसलिये लोग मुझे ‘अच्युत’ कहते हैं ⁠।⁠।⁠ ८१ ⁠।⁠।</div>
<div class="class_54">पृथिवीनभसी चोभे विश्रुते विश्वतोमुखे ⁠।</div>
<div class="class_54">तयोः संधारणार्थं हि मामधोक्षजमञ्जसा ⁠।⁠।⁠ ८२ ⁠।⁠।</div>
<div class="class_55">(‘अधः’ का अर्थ है पृथ्वी, ‘अक्ष’ का अर्थ है आकाश और ‘ज’ का अर्थ है इनको धारण करनेवाला) पृथ्वी और आकाश दोनों सर्वतोमुखी एवं प्रसिद्ध हैं। उनको अनायास ही धारण करनेके कारण लोग मुझे ‘अधोक्षज’ कहते हैं ⁠।⁠।⁠ ८२ ⁠।⁠।</div>
<div class="class_54">निरुक्तं वेदविदुषो वेदशब्दार्थचिन्तकाः ⁠।</div>
<div class="class_54">ते मां गायन्ति प्राग्वंशे अधोक्षज इति स्थितिः ⁠।⁠।⁠ ८३ ⁠।⁠।</div>
<div class="class_55">वेदोंके शब्द और अर्थपर विचार करनेवाले वेदवेत्ता विद्वान् प्राग्वंश (यज्ञशालाके एक भाग) में बैठकर अधोक्षज नामसे मेरी महिमाका गान करते हैं; इसलिये भी मेरा नाम ‘अधोक्षज’ है ⁠।⁠।⁠ ८३ ⁠।⁠।</div>
<div class="class_54">(अधो न क्षीयते यस्माद् वदन्त्यन्ये ह्यधोक्षजम् ⁠।)</div>
<div class="class_55">जिसके अनुग्रहसे जीव अधोगतिमें पड़कर क्षीण नहीं होता, उन भगवान्‌को दूसरे लोग इसी व्युत्पत्तिके अनुसार ‘अधोक्षज’ कहते हैं ⁠।⁠।</div>
<div class="class_54">शब्द एकपदैरेष व्याहृतः परमर्षिभिः ⁠।</div>
<div class="class_54">नान्यो ह्यधोक्षजो लोके ऋते नारायणं प्रभुम् ⁠।⁠।⁠ ८४ ⁠।⁠।</div>
<div class="class_55">महर्षि लोग अधोक्षज शब्दको पृथक्-पृथक् तीन पदोंका एक समुदाय मानते हैं—‘अ’ का अर्थ है लय-स्थान, ‘धोक्ष’ का अर्थ है पालन-स्थान और ‘ज’ का अर्थ है उत्पत्तिस्थान। उत्पत्ति, स्थिति और लयके स्थान एकमात्र नारायण ही हैं; अतः उन भगवान् नारायणको छोड़कर संसारमें दूसरा कोई ‘अधोक्षज’ नहीं कहला सकता ⁠।⁠।⁠ ८४ ⁠।⁠।</div>
<div class="class_54">घृतं ममार्चिषो लोके जन्तूनां प्राणधारणम् ⁠।</div>
<div class="class_54">घृतार्चिरहमव्यग्रैर्वेदज्ञैः परिकीर्तितः ⁠।⁠।⁠ ८५ ⁠।⁠।</div>
<div class="class_55">प्राणियोंके प्राणोंकी पुष्टि करनेवाला घृत मेरे स्वरूपभूत अग्निदेवकी अर्चिष् अर्थात् ज्वालाको जगानेवाला है; इसलिये शान्तचित्त वेदज्ञ विद्वानोंने मुझे ‘घृतार्चि’ कहा है ⁠।⁠।⁠ ८५ ⁠।⁠।</div>
<div class="class_54">त्रयो हि धातवः ख्याताः कर्मजा इति ते स्मृताः ⁠।</div>
<div class="class_54">पित्तं श्लेष्मा च वायुश्च एष संघात उच्यते ⁠।⁠।⁠ ८६ ⁠।⁠।</div>
<div class="class_54">एतैश्च धार्यते जन्तुरेतैः क्षीणैश्च क्षीयते ⁠।</div>
<div class="class_54">आयुर्वेदविदस्तस्मात् त्रिधातुं मां प्रचक्षते ⁠।⁠।⁠ ८७ ⁠।⁠।</div>
<div class="class_55">शरीरमें तीन धातु विख्यात हैं वात, पित्त और कफ। वे सब-के-सब कर्मजन्य माने गये हैं। इनके समुदायको त्रिधातु कहते हैं। जीव इन धातुओंके रहनेसे जीवन धारण करते हैं और उनके क्षीण हो जानेपर क्षीण हो जाते हैं। इसलिये आयुर्वेदके विद्वान् मुझे ‘त्रिधातु’ कहते हैं ⁠।⁠।⁠ ८६-८७ ⁠।⁠।</div>
<div class="class_54">वृषो हि भगवान् धर्मः ख्यातो लोकेषु भारत ⁠।</div>
<div class="class_54">नैघण्टुकपदाख्याने विद्धि मां वृषमुत्तमम् ⁠।⁠।⁠ ८८ ⁠।⁠।</div>
<div class="class_55">भरतनन्दन! भगवान् धर्म सम्पूर्ण लोकोंमें वृषके नामसे विख्यात हैं। वैदिक शब्दार्थबोधक कोशमें वृषका अर्थ धर्म बताया गया है; अतः उत्तम धर्मस्वरूप मुझ वासुदेवको ‘वृष’ समझो ⁠।⁠।⁠ ८८ ⁠।⁠।</div>
<div class="class_54">कपिर्वराहः श्रेष्ठश्च धर्मश्च वृष उच्यते ⁠।</div>
<div class="class_54">तस्माद् वृषाकपिं प्राह कश्यपो मां प्रजापतिः ⁠।⁠।⁠ ८९ ⁠।⁠।</div>
<div class="class_55">कपि शब्दका अर्थ वराह एवं श्रेष्ठ है और वृष कहते हैं धर्मको। मैं धर्म और श्रेष्ठ वराहरूपधारी हूँ; इसलिये प्रजापति कश्यप मुझे ‘वृषाकपि’ कहते हैं ⁠।⁠।</div>
<div class="class_54">न चादिं न मध्यं तथा चैव नान्तं</div>
<div class="class_57">कदाचिद्‌ विदन्ते सुराश्चासुराश्च ⁠।</div>
<div class="class_54">अनाद्यो ह्यमध्यस्तथा चाप्यनन्तः</div>
<div class="class_57">प्रगीतोऽहमीशो विभुर्लोकसाक्षी ⁠।⁠।⁠ ९० ⁠।⁠।</div>
<div class="class_55">मैं जगत्‌का साक्षी और सर्वव्यापी ईश्वर हूँ। देवता तथा असुर भी मेरे आदि, मध्य और अन्तका कभी पता नहीं पाते हैं; इसलिये मैं ‘अनादि’, ‘अमध्य’ और ‘अनन्त’ कहलाता हूँ ⁠।⁠।⁠ ९० ⁠।⁠।</div>
<div class="class_54">शुचीनि श्रवणीयानि शृणोमीह धनंजय ⁠।</div>
<div class="class_54">न च पापानि गृह्णामि ततोऽहं वै शुचिश्रवाः ⁠।⁠।⁠ ९१ ⁠।⁠।</div>
<div class="class_55">धनंजय! मैं यहाँ पवित्र एवं श्रवण करने योग्य वचनोंको ही सुनता हूँ और पापपूर्ण बातोंको कभी ग्रहण नहीं करता हूँ, इसलिये मेरा नाम ‘शुचिश्रवा’ है ⁠।⁠।⁠ ९१ ⁠।⁠।</div>
<div class="class_54">एकशृङ्गः पुरा भूत्वा वराहो नन्दिवर्धनः ⁠।</div>
<div class="class_54">इमां चोद्‌धृतवान् भूमिमेकशृङ्गस्ततो ह्यहम् ⁠।⁠।⁠ ९२ ⁠।⁠।</div>
<div class="class_55">पूर्वकालमें मैंने एक सींगवाले वराहका रूप धारण करके इस पृथ्वीको पानीसे बाहर निकाला और सारे जगत्‌का आनन्द बढ़ाया; इसलिये मैं ‘एकशृंग’ कहलाता हूँ ⁠।⁠।⁠ ९२ ⁠।⁠।</div>
<div class="class_54">तथैवासं त्रिककुदो वाराहं रूपमास्थितः ⁠।</div>
<div class="class_54">त्रिककुत्‌ तेन विख्यातः शरीरस्य तु मापनात् ⁠।⁠।⁠ ९३ ⁠।⁠।</div>
<div class="class_55">इसी प्रकार वराहरूप धारण करनेपर गौर शरीरमें तीन ककुद् (ऊँचे स्थान) थे; इसलिये शरीरके मापसे मैं ‘त्रिककुद्’ नामसे विख्यात हुआ ⁠।⁠।⁠ ९३ ⁠।⁠।</div>
<div class="class_54">विरिञ्च इति यत् प्रोक्तं कापिलज्ञानचिन्तकैः ⁠।</div>
<div class="class_54">स प्रजापतिरेवाहं चेतनात् सर्वलोककृत् ⁠।⁠।⁠ ९४ ⁠।⁠।</div>
<div class="class_55">कपिल मुनिके द्वारा प्रतिपादित सांख्यशास्त्रका विचार करनेवाले विद्वानोंने जिसे विरिंच कहा है, यह सर्वलोकस्रष्टा प्रजापति ‘विरिंच’ मैं ही हूँ, क्योंकि मैं ही सबको चेतना प्रदान करता हूँ ⁠।⁠।⁠ ९४ ⁠।⁠।</div>
<div class="class_54">विद्यासहायवन्तं मामादित्यस्थं सनातनम् ⁠।</div>
<div class="class_54">कपिलं प्राहुराचार्याः सांख्या निश्चितनिश्चयाः ⁠।⁠।⁠ ९५ ⁠।⁠।</div>
<div class="class_55">तत्त्वका निश्चय करनेवाले सांख्यशास्त्रके आचार्योंने मुझे आदित्य मण्डलमें स्थित, विद्या-शक्तिके साहचर्यसे सम्पन्न सनातन देवता ‘कपिल’ कहा है ⁠।⁠।⁠ ९५ ⁠।⁠।</div>
<div class="class_54">हिरण्यगर्भो द्युतिमान् य एष च्छन्दसि स्तुतः ⁠।</div>
<div class="class_54">योगैः सम्पूज्यते नित्यं स एवाहं भुवि स्मृतः ⁠।⁠।⁠ ९६ ⁠।⁠।</div>
<div class="class_55">वेदोंमें जिनकी स्तुति की गयी है तथा इस जगत्‌में योगीजन सदा जिनकी पूजा और स्मरण करते हैं, वह तेजस्वी ‘हिरण्यगर्भ’ मैं ही हूँ ⁠।⁠।⁠ ९६ ⁠।⁠।</div>
<div class="class_54">एकविंशतिसाहस्रं ऋग्वेदं मां प्रचक्षते ⁠।</div>
<div class="class_54">सहस्रशाखं यत् साम ये वै वेदविदो जनाः ⁠।⁠।⁠ ९७ ⁠।⁠।</div>
<div class="class_55">वेदके विद्वान् मुझे ही इक्कीस हजार ऋचाओंसे युक्त ‘ऋग्वेद’ और एक हजार शाखाओंवाला ‘सामवेद’ कहते हैं ⁠।⁠।⁠ ९७ ⁠।⁠।</div>
<div class="class_54">गायन्त्यारण्यके विप्रा मद्भक्तास्ते हि दुर्लभाः ⁠।</div>
<div class="class_54">षट्‌पञ्चाशतमष्टौ च सप्तत्रिंशतमित्युत ⁠।⁠।⁠ ९८ ⁠।⁠।</div>
<div class="class_54">यस्मिन् शाखा यजुर्वेदे सोऽहमाध्वर्यवे स्मृतः ⁠।</div>
<div class="class_55">आरण्यकोंमें ब्राह्मणलोग मेरा ही गान करते हैं। वे मेरे परम भक्त दुर्लभ हैं। जिस यजुर्वेदकी छप्पन+आठ+सैंतीस=एक सौ एक शाखाएँ मौजूद हैं, उस यजुर्वेदमें भी मेरा ही गान किया गया है ⁠।⁠।⁠ ९८<img src="image_610.jpg" alt="" class="class_58"/> ⁠।⁠।</div>
<div class="class_54">पञ्चकल्पमथर्वाणं कृत्याभिः परिबृंहितम् ⁠।⁠।⁠ ९९ ⁠।⁠।</div>
<div class="class_54">कल्पयन्ति हि मां विप्रा अथर्वाणविदस्तथा ⁠।</div>
<div class="class_55">अथर्ववेदी ब्राह्मण मुझे ही कृत्याओं आभिचारिक प्रयोगोंसे सम्पन्न पंचकल्पात्मक ‘अथर्ववेद’ मानते हैं ⁠।⁠।</div>
<div class="class_54">शाखाभेदाश्च ये केचिद् याश्च शाखासु गीतयः ⁠।⁠।⁠ १०० ⁠।⁠।</div>
<div class="class_54">स्वरवर्णसमुच्चाराः सर्वांस्तान्‌ विद्धि मत्कृतान् ⁠।</div>
<div class="class_55">वेदोंमें जो भिन्न-भिन्न शाखाएँ हैं, उन शाखाओंमें जितने गीत हैं तथा उन गीतोंमें स्वर और वर्णके उच्चारण करनेकी जितनी रीतियाँ हैं, उन सबको मेरी बनायी हुई ही समझो ⁠।⁠।⁠ १००<img src="image_610.jpg" alt="" class="class_58"/> ⁠।⁠।</div>
<div class="class_54">यत् तद् हयशिरः पार्थ समुदेति वरप्रदम् ⁠।⁠।⁠ १०१ ⁠।⁠।</div>
<div class="class_54">सोऽहमेवोत्तरे भागे क्रमाक्षरविभागवित् ⁠।</div>
<div class="class_55">कुन्तीनन्दन! सबको वर देनेवाले जो हयग्रीव प्रकट होते हैं, उनके रूपमें मैं ही अवतीर्ण होता हूँ। मैं ही उत्तरभागमें वेद-मन्त्रोंके क्रम-विभाग और अक्षर-विभागका ज्ञाता हूँ<span id="XWxTL2lbS6mOOjE0kR7G-g50427"></span><a href="part0383_u4.xhtml#XWxTL2lbS6mOOjE0kR7G-g50259" class="class_56">*</a> ⁠।⁠।⁠ १०१<img src="image_610.jpg" alt="" class="class_58"/> ⁠।⁠।</div>
<div class="class_54">वामादेशितमार्गेण मत्प्रसादान्महात्मना ⁠।⁠।⁠ १०२ ⁠।⁠।</div>
<div class="class_54">पाञ्चालेन क्रमः प्राप्तस्तस्माद् भूतात्‌ सनातनात् ⁠।</div>
<div class="class_55">महात्मा पांचालने वामदेवके बताये हुए ध्यान-मार्गसे मेरी आराधना करके मुझ सनातन पुरुषके ही कृपाप्रसादसे वेदका क्रमविभाग प्राप्त किया था ⁠।⁠।</div>
<div class="class_54">बाभ्रव्यगोत्रः स बभौ प्रथमं क्रमपारगः ⁠।⁠।⁠ १०३ ⁠।⁠।</div>
<div class="class_54">नारायणाद् वरं लब्ध्वा प्राप्य योगमनुत्तमम् ⁠।</div>
<div class="class_54">क्रमं प्रणीय शिक्षां च प्रणयित्वा स गालवः ⁠।⁠।⁠ १०४ ⁠।⁠।</div>
<div class="class_55">बाभ्रव्य-गोत्रमें उत्पन्न हुए वे महर्षि गालव भगवान् नारायणसे वर एवं परम उत्तम योग पाकर वेदके क्रमविभाग एवं शिक्षाका प्रणयन करके सबसे पहले क्रमविभागके पारंगत विद्वान् हुए थे ⁠।⁠।⁠ १०३-१०४ ⁠।⁠।</div>
<div class="class_54">कण्डरीकोऽथ राजा च ब्रह्मदत्तः प्रतापवान् ⁠।</div>
<div class="class_54">जातीमरणजं दुःखं स्मृत्वा स्मृत्वा पुनः पुनः ⁠।⁠।⁠ १०५ ⁠।⁠।</div>
<div class="class_54">सप्तजातिषु मुख्यत्वाद् योगानां सम्पदं गतः ⁠।</div>
<div class="class_55">कण्डरीक-कुलमें उत्पन्न हुए प्रतापी राजा ब्रह्मदत्तने सात जन्मोंके जन्म-मृत्युसम्बन्धी दुःखोंका बार-बार स्मरण करके तीव्रतम वैराग्यके कारण शीघ्र ही योगजनित ऐश्वर्य प्राप्त कर लिया था ⁠।⁠।⁠ १०५<img src="image_610.jpg" alt="" class="class_58"/> ⁠।⁠।</div>
<div class="class_54">पुराहमात्मजः पार्थ प्रथितः कारणान्तरे ⁠।⁠।⁠ १०६ ⁠।⁠।</div>
<div class="class_54">धर्मस्य कुरुशार्दूल ततोऽहं धर्मजः स्मृतः ⁠।</div>
<div class="class_55">कुरुश्रेष्ठ! कुन्तीकुमार! पूर्वकालमें किसी कारणवश मैं धर्मके पुत्ररूपसे प्रसिद्ध हुआ था। इसीलिये मुझे ‘धर्मज’ कहा गया है ⁠।⁠।⁠ १०६<img src="image_610.jpg" alt="" class="class_58"/> ⁠।⁠।</div>
<div class="class_54">नरनारायणौ पूर्वं तपस्तेपतुरव्ययम् ⁠।⁠।⁠ १०७ ⁠।⁠।</div>
<div class="class_54">धर्मयानं समारूढौ पर्वते गन्धमादने ⁠।</div>
<div class="class_54">तत्कालसमये चैव दक्षयज्ञो बभूव ह ⁠।⁠।⁠ १०८ ⁠।⁠।</div>
<div class="class_55">पहले नर और नारायणने जब धर्ममय रथपर आरूढ़ हो गन्धमादन पर्वतपर अक्षय तप किया था, उसी समय प्रजापति दक्षका यज्ञ आरम्भ हुआ ⁠।⁠।⁠ १०७-१०८ ⁠।⁠।</div>
<div class="class_54">न चैवाकल्पयद् भागं दक्षो रुद्रस्य भारत ⁠।</div>
<div class="class_54">ततो दधीचिवचनाद् दक्षयज्ञमपाहरत् ⁠।⁠।⁠ १०९ ⁠।⁠।</div>
<div class="class_55">भारत! उस यज्ञमें दक्षने रुद्रके लिये भाग नहीं दिया था; इसलिये दधीचिके कहनेसे रुद्रदेवने दक्षके यज्ञका विध्वंस कर डाला ⁠।⁠।⁠ १०९ ⁠।⁠।</div>
<div class="class_54">ससर्ज शूलं कोपेन प्रज्वलन्तं मुहुर्मुहुः ⁠।</div>
<div class="class_54">तच्छूलं भस्मसात्कृत्वा दक्षयज्ञं सविस्तरम् ⁠।⁠।⁠ ११० ⁠।⁠।</div>
<div class="class_54">आवयोः सहसागच्छद् बदर्याश्रममन्तिकात् ⁠।</div>
<div class="class_55">रुद्रने क्रोधपूर्वक अपने प्रज्वलित त्रिशूलका बारंबार प्रयोग किया। वह त्रिशूल दक्षके विस्तृत यज्ञको भस्म करके सहसा बदरिकाश्रममें हम दोनों (नर और नारायण) के निकट आ पहुँचा ⁠।⁠।⁠ ११०<img src="image_610.jpg" alt="" class="class_58"/> ⁠।⁠।</div>
<div class="class_54">वेगेन महता पार्थ पतन्नारायणोरसि ⁠।⁠।⁠ १११ ⁠।⁠।</div>
<div class="class_54">ततस्तत् तेजसाऽऽविष्टाः केशा नारायणस्य ह ⁠।</div>
<div class="class_54">बभूवुर्मुञ्जवर्णास्तु ततोऽहं मुञ्जकेशवान् ⁠।⁠।⁠ ११२ ⁠।⁠।</div>
<div class="class_55">पार्थ! उस समय नारायणकी छातीमें वह त्रिशूल बड़े वेगसे जा लगा। उससे निकलते हुए तेजकी लपेटमें आकर नारायणके केश मूँजके समान रंगवाले हो गये। इससे मेरा नाम ‘मुञ्जकेश’ हो गया ⁠।⁠।⁠ १११-११२ ⁠।⁠।</div>
<div class="class_54">तच्च शूलं विनिर्धूतं हुंकारेण महात्मना ⁠।</div>
<div class="class_54">जगाम शंकरकरं नारायणसमाहतम् ⁠।⁠।⁠ ११३ ⁠।⁠।</div>
<div class="class_55">तब महात्मा नारायणने हुंकारध्वनिके द्वारा उस त्रिशूलको पीछे हटा दिया। नारायणके हुंकारसे प्रतिहत होकर वह शंकरजीके हाथमें चला गया ⁠।⁠।⁠ ११३ ⁠।⁠।</div>
<div class="class_54">अथ रुद्र उपाधावत् तावृषी तपसान्वितौ ⁠।</div>
<div class="class_54">तत एनं समुद्‌भूतं कण्ठे जग्राह पाणिना ⁠।⁠।⁠ ११४ ⁠।⁠।</div>
<div class="class_54">नारायणः स विश्वात्मा तेनास्य शितिकण्ठता ⁠।</div>
<div class="class_55">यह देख रुद्र तपस्यामें लगे हुए उन ऋषियोंपर टूट पड़े। तब विश्वात्मा नारायणने अपने हाथसे उन आक्रमणकारी रुद्रदेवका गला पकड़ लिया। इसीसे उनका कण्ठ नीला हो जानेके कारण वे ‘नीलकण्ठ’ के नामसे प्रसिद्ध हुए ⁠।⁠।⁠ ११४<img src="image_610.jpg" alt="" class="class_58"/> ⁠।⁠।</div>
<div class="class_54">अथ रुद्रविघातार्थमिषीकां नर उद्धरन् ⁠।⁠।⁠ ११५ ⁠।⁠।</div>
<div class="class_54">मन्त्रैश्च संयुयोजाशु सोऽभवत् परशुर्महान् ⁠।</div>
<div class="class_55">इसी समय रुद्रका विनाश करनेके लिये नरने एक सींक निकाली और उसे मन्त्रोंसे अभिमन्त्रित करके शीघ्र ही छोड़ दिया। वह सींक एक बहुत बड़े परशुके रूपमें परिणत हो गयी ⁠।⁠।⁠ ११५<img src="image_610.jpg" alt="" class="class_58"/> ⁠।⁠।</div>
<div class="class_54">क्षिप्तश्च सहसा तेन खण्डनं प्राप्तवांस्तदा ⁠।⁠।⁠ ११६ ⁠।⁠।</div>
<div class="class_54">ततोऽहं खण्डपरशुः स्मृतः परशुखण्डनात् ⁠।</div>
<div class="class_55">नरका चलाया हुआ वह परशु सहसा रुद्रके द्वारा खण्डित कर दिया गया। मेरे परशुका खण्डन हो जानेसे मैं ‘खण्डपरशु’ कहलाया ⁠।⁠।⁠ ११६<img src="image_610.jpg" alt="" class="class_58"/> ⁠।⁠।</div>
<div class="class_59">अर्जुन उवाच</div>
<div class="class_54">अस्मिन् युद्धे तु वार्ष्णेय त्रैलोक्यशमने तदा ⁠।⁠।⁠ ११७ ⁠।⁠।</div>
<div class="class_54">को जयं प्राप्तवांस्तत्र शंसैतन्मे जनार्दन ⁠।</div>
<div class="class_55"><span class="class_60">अर्जुनने पूछा—</span>वृष्णिनन्दन! त्रिलोकीका संहार करनेवाले उस युद्धके उपस्थित होनेपर वहाँ रुद्र और नारायणमेंसे किसको विजय प्राप्त हुई? जनार्दन! आप यह बात मुझे बताइये ⁠।⁠।⁠ ११७<img src="image_610.jpg" alt="" class="class_58"/> ⁠।⁠।</div>
<div class="class_59">श्रीभगवानुवाच</div>
<div class="class_54">तयोः संलग्नयोर्युद्धे रुद्रनारायणात्मनोः ⁠।⁠।⁠ ११८ ⁠।⁠।</div>
<div class="class_54">उद्विग्नाः सहसा कृत्स्नाः सर्वे लोकास्तदाभवन् ⁠।</div>
<div class="class_54">नागृह्णात् पावकः शुभ्रं मखेषु सुहुतं हविः ⁠।⁠।⁠ ११९ ⁠।⁠।</div>
<div class="class_55"><span class="class_60">श्रीभगवान् बोले—</span>अर्जुन! रुद्र और नारायण जब इस प्रकार परस्पर युद्धमें संलग्न हो गये, उस समय सम्पूर्ण लोकोंके समस्त प्राणी सहसा उद्विग्न हो उठे। अग्निदेव यज्ञोंमें विधिपूर्वक होम किये गये विशुद्ध हविष्यको भी ग्रहण नहीं कर पाते थे ⁠।⁠।⁠ ११८-११९ ⁠।⁠।</div>
<div class="class_54">वेदा न प्रतिभान्ति स्म ऋषीणां भावितात्मनाम् ⁠।</div>
<div class="class_54">देवान् रजस्तमश्चैव समाविविशतुस्तदा ⁠।⁠।⁠ १२० ⁠।⁠।</div>
<div class="class_55">पवित्रात्मा ऋषियोंको वेदोंका स्मरण नहीं हो पाता था। उस समय देवताओंमें रजोगुण और तमोगुणका आवेश हो गया था ⁠।⁠।⁠ १२० ⁠।⁠।</div>
<div class="class_54">वसुधा संचकम्पे च नभश्च विचचाल ह ⁠।</div>
<div class="class_54">निष्प्रभाणि च तेजांसि ब्रह्मा चैवासनच्युतः ⁠।⁠।⁠ १२१ ⁠।⁠।</div>
<div class="class_54">अगाच्छोषं समुद्रश्च हिमवांश्च व्यशीर्यत ⁠।</div>
<div class="class_55">पृथ्वी काँपने लगी, आकाश विचलित हो गया। समस्त तेजस्वी पदार्थ (ग्रह-नक्षत्र आदि) निष्प्रभ हो गये। ब्रह्मा अपने आसनसे गिर पड़े। समुद्र सूखने लगा और हिमालय पर्वत विदीर्ण होने लगा ⁠।⁠।⁠ १२१<img src="image_610.jpg" alt="" class="class_58"/> ⁠।⁠।</div>
<div class="class_54">तस्मिन्नेवं समुत्पन्ने निमित्ते पाण्डुनन्दन ⁠।⁠।⁠ १२२ ⁠।⁠।</div>
<div class="class_54">ब्रह्मा वृतो देवगणैर्ऋषिभिश्च महात्मभिः ⁠।</div>
<div class="class_54">आजगामाशु तं देशं यत्र युद्धमवर्तत ⁠।⁠।⁠ १२३ ⁠।⁠।</div>
<div class="class_55">पाण्डुनन्दन! ऐसे अपशकुन प्रकट होनेपर ब्रह्माजी देवताओं तथा महात्मा ऋषियोंको साथ ले शीघ्र उस स्थानपर आये, जहाँ वह युद्ध हो रहा था ⁠।⁠।⁠ १२२-१२३ ⁠।⁠।</div>
<div class="class_54">सोऽञ्जलिप्रग्रहो भूत्वा चतुर्वक्त्रो निरुक्तगः ⁠।</div>
<div class="class_54">उवाच वचनं रुद्रं लोकानामस्तु वै शिवम् ⁠।⁠।⁠ १२४ ⁠।⁠।</div>
<div class="class_54">न्यस्यायुधानि विश्वेश जगतो हितकाम्यया ⁠।</div>
<div class="class_55">निरुक्तगम्य भगवान् चतुर्मुखने हाथ जोड़कर रुद्रदेवसे कहा—‘प्रभो! समस्त लोकोंका कल्याण हो! विश्वेश्वर! आप जगत्‌के हितकी कामनासे अपने हथियार रख दीजिये ⁠।⁠।⁠ १२४<img src="image_610.jpg" alt="" class="class_58"/> ⁠।⁠।</div>
<div class="class_54">यदक्षरमथाव्यक्तमीशं लोकस्य भावनम् ⁠।⁠।⁠ १२५ ⁠।⁠।</div>
<div class="class_54">कूटस्थं कर्तृ निर्द्वन्द्वमकर्तेति च यं विदुः ⁠।</div>
<div class="class_54">व्यक्तिभावगतस्यास्य एका मूर्तिरियं शुभा ⁠।⁠।⁠ १२६ ⁠।⁠।</div>
<div class="class_55">‘जो सम्पूर्ण जगत्‌का उत्पादक, अविनाशी और अव्यक्त ईश्वर हैं, जिन्हें ज्ञानी पुरुष कूटस्थ, निर्द्वन्द्व, कर्ता और अकर्ता मानते हैं, व्यक्त-भावको प्राप्त हुए उन्हीं परमेश्वरकी यह एक कल्याणमयी मूर्ति है ⁠।⁠।</div>
<div class="class_54">नरो नारायणश्चैव जातौ धर्मकुलोद्वहौ ⁠।</div>
<div class="class_54">तपसा महता युक्तौ देवश्रेष्ठौ महाव्रतौ ⁠।⁠।⁠ १२७ ⁠।⁠।</div>
<div class="class_55">‘धर्मकुलमें उत्पन्न हुए ये दोनों महाव्रती देवश्रेष्ठ नर और नारायण महान् तपस्यासे युक्त हैं ⁠।⁠।⁠ १२७ ⁠।⁠।</div>
<div class="class_54">अहं प्रसादजस्तस्य कुतश्चित् कारणान्तरे ⁠।</div>
<div class="class_54">त्वं चैव क्रोधजस्तात पूर्वसर्गे सनातनः ⁠।⁠।⁠ १२८ ⁠।⁠।</div>
<div class="class_55">‘किसी निमित्तसे उन्हीं नारायणके कृपाप्रसादसे मेरा जन्म हुआ है। तात! आप भी पूर्वसर्गमें उन्हीं भगवान्‌के क्रोधसे उत्पन्न हुए सनातन पुरुष हैं ⁠।⁠।⁠ १२८ ⁠।⁠।</div>
<div class="class_54">मया च सार्धं वरद विबुधैश्च महर्षिभिः ⁠।</div>
<div class="class_54">प्रसादयाशु लोकानां शान्तिर्भवतु मा चिरम् ⁠।⁠।⁠ १२९ ⁠।⁠।</div>
<div class="class_55">‘वरद! आप देवताओं और महर्षियोंके तथा मेरे साथ शीघ्र इन भगवान्‌को प्रसन्न कीजिये, जिससे सम्पूर्ण जगत्‌में शीघ्र ही शान्ति स्थापित हो’ ⁠।⁠।⁠ १२९ ⁠।⁠।</div>
<div class="class_54">ब्रह्मणा त्वेवमुक्तस्तु रुद्रः क्रोधाग्निमुत्सृजन् ⁠।</div>
<div class="class_54">प्रसादयामास ततो देवं नारायणं प्रभुम् ⁠।</div>
<div class="class_54">शरणं च जगामाद्यं वरेण्यं वरदं प्रभुम् ⁠।⁠।⁠ १३० ⁠।⁠।</div>
<div class="class_55">ब्रह्माजीके ऐसा कहनेपर रुद्रदेवने अपनी क्रोधाग्निका त्याग किया। फिर आदिदेव, वरेण्य, वरदायक, सर्वसमर्थ भगवान् नारायणको प्रसन्न किया और उनकी शरण ली ⁠।⁠।⁠ १३० ⁠।⁠।</div>
<div class="class_54">ततोऽथ वरदो देवो जितक्रोधो जितेन्द्रियः ⁠।</div>
<div class="class_54">प्रीतिमानभवत् तत्र रुद्रेण सह संगतः ⁠।⁠।⁠ १३१ ⁠।⁠।</div>
<div class="class_55">तब क्रोध और इन्द्रियोंको जीत लेनेवाले वरदायक देवता नारायण वहाँ बड़े प्रसन्न हुए और रुद्रदेवसे गले मिले ⁠।⁠।⁠ १३१ ⁠।⁠।</div>
<div class="class_54">ऋषिभिर्ब्रह्मणा चैव विबुधैश्च सुपूजितः ⁠।</div>
<div class="class_54">उवाच देवमीशानमीशः स जगतो हरिः ⁠।⁠।⁠ १३२ ⁠।⁠।</div>
<div class="class_54">यस्त्वां वेत्ति स मां वेत्ति यस्त्वामनु स मामनु ⁠।</div>
<div class="class_54">नावयोरन्तरं किंचिन्मा तेऽभूद् बुद्धिरन्यथा ⁠।⁠।⁠ १३३ ⁠।⁠।</div>
<div class="class_55">तदनन्तर देवताओं, ऋषियों और ब्रह्माजीसे अत्यन्त पूजित हो जगदीश्वर श्रीहरिने रुद्रदेवसे कहा—‘प्रभो! जो तुम्हें जानता है, वह मुझे भी जानता है। जो तुम्हारा अनुगामी है, वह मेरा भी अनुगामी है। हम दोनोंमें कुछ भी अन्तर नहीं है। तुम्हारे मनमें इसके विपरीत विचार नहीं होना चाहिये ⁠।⁠।⁠ १३२-१३३ ⁠।⁠।</div>
<div class="class_54">अद्यप्रभृति श्रीवत्सः शूलाङ्को मे भवत्वयम् ⁠।</div>
<div class="class_54">मम पाण्यङ्कितश्चापि श्रीकण्ठस्त्वं भविष्यसि ⁠।⁠।⁠ १३४ ⁠।⁠।</div>
<div class="class_55">‘आजसे तुम्हारे शूलका यह चिह्न मेरे वक्षः-स्थलमें ‘श्रीवत्स’ के नामसे प्रसिद्ध होगा और तुम्हारे कण्ठमें मेरे हाथके चिह्नसे अकिंत होनेके कारण तुम भी ‘श्रीकण्ठ’ कहलाओगे’ ⁠।⁠।⁠ १३४ ⁠।⁠।</div>
<div class="class_59">श्रीभगवानुवाच</div>
<div class="class_54">एवं लक्षणमुत्पाद्य परस्परकृतं तदा ⁠।</div>
<div class="class_54">सख्यं चैवातुलं कृत्वा रुद्रेण सहितावृषी ⁠।⁠।⁠ १३५ ⁠।⁠।</div>
<div class="class_54">तपस्तेपतुरव्यग्रौ विसृज्य त्रिदिवौकसः ⁠।</div>
<div class="class_54">एष ते कथितः पार्थ नारायणजयो मृधे ⁠।⁠।⁠ १३६ ⁠।⁠।</div>
<div class="class_55"><span class="class_60">भगवान् श्रीकृष्ण कहते हैं—</span>‘पार्थ! इस प्रकार अपने-अपने शरीरमें एक दूसरेके द्वारा किये हुए ऐसे लक्षण (चिह्न) उत्पन्न करके वे दोनों ऋषि रुद्रदेवके साथ अनुपम मैत्री स्थापित कर देवताओंको विदा करनेके पश्चात् शान्तचित्त हो पूर्ववत् तपस्या करने लगे। इस प्रकार मैंने तुम्हें युद्धमें नारायणकी विजयका वृत्तान्त बताया है ⁠।⁠।⁠ १३५-१३६ ⁠।⁠।</div>
<div class="class_54">नामानि चैव गुह्यानि निरुक्तानि च भारत ⁠।</div>
<div class="class_54">ऋषिभिः कथितानीह यानि संकीर्तितानि ते ⁠।⁠।⁠ १३७ ⁠।⁠।</div>
<div class="class_55">भारत! मेरे जो गोपनीय नाम हैं, उनकी व्युत्पत्ति मैंने बतायी है। ऋषियोंने मेरे जो नाम निश्चित किये हैं, उनका भी मैंने तुमसे वर्णन किया है ⁠।⁠।⁠ १३७ ⁠।⁠।</div>
<div class="class_54">एवं बहुविधै रूपैश्चरामीह वसुन्धराम् ⁠।</div>
<div class="class_54">ब्रह्मलोकं च कौन्तेय गोलोकं च सनातनम् ⁠।⁠।⁠ १३८ ⁠।⁠।</div>
<div class="class_55">कुन्तीनन्दन! इस प्रकार अनेक तरहके रूप धारण करके मैं इस पृथ्वीपर विचरता हूँ, ब्रह्मलोकमें रहता हूँ और सनातन गोलोकमें विहार करता हूँ ⁠।⁠।⁠ १३८ ⁠।⁠।</div>
<div class="class_54">मया त्वं रक्षितो युद्धे महान्तं प्राप्तवाञ्जयम् ⁠।</div>
<div class="class_54">यस्तु ते सोऽग्रतो याति युद्धे सम्प्रत्युपस्थिते ⁠।⁠।⁠ १३९ ⁠।⁠।</div>
<div class="class_54">तं विद्धि रुद्रं कौन्तेय देवदेवं कपर्दिनम् ⁠।</div>
<div class="class_54">कालः स एव कथितः क्रोधजेति मया तव ⁠।⁠।⁠ १४० ⁠।⁠।</div>
<div class="class_55">मुझसे सुरक्षित होकर तुमने महाभारत युद्धमें महान् विजय प्राप्त की है। कुन्तीनन्दन! युद्ध उपस्थित होनेपर जो पुरुष तुम्हारे आगे-आगे चलते थे, उन्हें तुम जटाजूटधारी देवाधिदेव रुद्र समझो। उन्हींको मैंने तुमसे क्रोधद्वारा उत्पन्न बताया है। वे ही काल कहे गये हैं ⁠।⁠।</div>
<div class="class_54">निहतास्तेन वै पूर्वं हतवानसि यान् रिपून् ⁠।</div>
<div class="class_54">अप्रमेयप्रभावं तं देवदेवमुमापतिम् ⁠।</div>
<div class="class_54">नमस्व देवं प्रयतो विश्वेशं हरमक्षयम् ⁠।⁠।⁠ १४१ ⁠।⁠।</div>
<div class="class_55">तुमने जिन शत्रुओंको मारा है, वे पहले ही रुद्रदेवके हाथसे मार दिये गये थे। उनका प्रभाव अप्रमेय है। तुम उन देवाधिदेव, उमावल्लभ विश्वनाथ, पापहारी एवं अविनाशी महादेवजीको संयतचित्त होकर नमस्कार करो ⁠।⁠।</div>
<div class="class_54">यश्च ते कथितः पूर्वं क्रोधजेति पुनः पुनः ⁠।</div>
<div class="class_54">तस्य प्रभाव एवाग्रे यच्छ्रुतं ते धनंजय ⁠।⁠।⁠ १४२ ⁠।⁠।</div>
<div class="class_55">धनंजय! जिन्हें क्रोधज बताकर मैंने तुमसे बारंबार उनका परिचय दिया है और पहले तुमने जो कुछ सुन रक्खा है, वह सब उन रुद्रदेवका ही प्रभाव है ⁠।⁠।⁠ १४२ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि नारायणीये द्विचत्वारिंशदधिकत्रिशततमोऽध्यायः ⁠।⁠।⁠ ३४२ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें नारायणकी महिमाविषयक तीन सौ बयालीसवाँ अध्याय पूरा हुआ ⁠।⁠।⁠ ३४२ ⁠।⁠।</div>
<div class="class_33">(दक्षिणात्य अधिक पाठके २ श्लोक मिलाकर कुल १४४ श्लोक हैं)</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50221" class="class_91"><a href="part0383_u4.xhtml#XWxTL2lbS6mOOjE0kR7G-g50342" class="class_80">*</a> सूर्य और चन्द्रमा ही अग्नि एवं सोम है। वे जगत्‌को हर्ष प्रदान करनेके कारण ‘हृषी’ कहलाते हैं। वे ही भगवान्‌के केश अर्थात् किरणें हैं, इसलिये भगवान्‌का नाम ‘हृषीकेश’ है।</div>
<div id="XWxTL2lbS6mOOjE0kR7G-g50222" class="class_91"><a href="part0383_u4.xhtml#XWxTL2lbS6mOOjE0kR7G-g50193" class="class_80">*</a> ‘कृष्ण’ नामकी दूसरी व्युत्पत्ति भी इस प्रकार है—कृष् नाम है सत्‌का और ण कहते हैं आनन्दको। इन दोनोंसे उपलक्षित सच्चिदानन्दघन श्यामसुन्दर गोलोकविहारी नन्दनन्दन श्रीकृष्ण कहलाते हैं।</div>
<div id="XWxTL2lbS6mOOjE0kR7G-g50259" class="class_91"><a href="part0383_u4.xhtml#XWxTL2lbS6mOOjE0kR7G-g50427" class="class_80">*</a> वेदमन्त्रके दो-दो पदका उच्चारण करके पहले-पहलेको छोड़ते जाना और उत्तरोत्तर पदको मिलाकर दो-दो पदोंका एक साथ पाठ करते रहना क्रमविभाग कहलाता है। जैसे—‘अग्निमीले पुरोहितम्’ इस मन्त्रका क्रमपाठ इस प्रकार है—‘अग्नि मीले ईले पुरोहितं पुरोहितं यज्ञस्य’ इत्यादि। अक्षरविभागका अर्थ है पदविभाग—एक-एक पदको अलग-अलग करके पढ़ना। यथा ‘अग्निम् ईले पुरोहितम्’ इत्यादि।</div>
</body>
</html>
