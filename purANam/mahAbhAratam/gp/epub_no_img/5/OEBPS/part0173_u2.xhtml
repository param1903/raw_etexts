<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0173</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49946" class="class_92">एकपञ्चाशदधिकशततमोऽध्यायः</div>
<div class="class_93">ब्रह्महत्याके अपराधी जनमेजयका इन्द्रोत मुनिकी शरणमें जाना और इन्द्रोत मुनिका उससे ब्राह्मणद्रोह न करनेकी प्रतिज्ञा कराकर उसे शरण देना</div>
<div class="class_86">भीष्म उवाच</div>
<div class="class_54">एवमुक्तः प्रत्युवाच तं मुनिं जनमेजयः ⁠।</div>
<div class="class_54">गर्ह्यं भवान् गर्हयते निन्द्यं निन्दति मां पुनः ⁠।⁠।⁠ १ ⁠।⁠।</div>
<div class="class_54">धिक्कार्यं मां धिक्कुरुते तस्मात् त्वाहं प्रसादये ⁠।</div>
<div class="class_55"><span class="class_60">भीष्मजी कहते हैं—</span>राजन्! मुनिवर इन्दोतके ऐसा कहनेपर जनमेजयने उन्हें इस प्रकार उत्तर दिया—‘मुने! मैं घृणा और तिरस्कारके योग्य हूँ; इसीलिये आप मेरा तिरस्कार करते हैं। मैं निन्दाका पात्र हूँ; इसीलिये बार-बार मेरी निन्दा करते हैं। मैं धिक्कारने और दुतकारनेके ही योग्य हूँ; इसीलिये आपकी ओरसे मुझे धिक्कार मिल रहा है और इसीलिये मैं आपको प्रसन्न करना चाहता हूँ ⁠।⁠।⁠ १<img src="image_610.jpg" alt="" class="class_58"/> ⁠।⁠।</div>
<div class="class_54">सर्वं हीदं दुष्कृतं मे ज्वलाम्यग्नाविवाहितः ⁠।⁠।⁠ २ ⁠।⁠।</div>
<div class="class_54">स्वकर्माण्यभिसंधाय नाभिनन्दति मे मनः ⁠।</div>
<div class="class_55">‘यह सारा पाप मुझमें मौजूद है; अतः मैं चिन्तासे उसी प्रकार जल रहा हूँ, मानो किसीने मुझे आगके भीतर रख दिया हो। अपने कुकर्मोंको याद करके मेरा मन स्वतः प्रसन्न नहीं हो रहा है ⁠।⁠।⁠ २<img src="image_610.jpg" alt="" class="class_58"/> ⁠।⁠।</div>
<div class="class_54">प्राप्य घोरं भयं नूनं मया वैवस्वतादपि ⁠।⁠।⁠ ३ ⁠।⁠।</div>
<div class="class_54">तत्तु शल्यमनिर्हृत्य कथं शक्ष्यामि जीवितुम् ⁠।</div>
<div class="class_54">सर्वं मन्युं विनीय त्वमभि मां वद शौनक ⁠।⁠।⁠ ४ ⁠।⁠।</div>
<div class="class_55">‘निश्चय ही मुझे यमराजसे भी घोर भय प्राप्त होनेवाला है, यह बात मेरे हृदयमें काँटेकी भाँति चुभ रही है। अपने हृदयसे इसको निकाले बिना मैं कैसे जीवित रह सकूँगा? अतः शौनकजी! आप समस्त क्रोधका त्याग करके मुझे उद्धारका कोई उपाय बताइये ⁠।⁠।⁠ ३-४ ⁠।⁠।</div>
<div class="class_54">महानासं ब्राह्मणानां भूयो वक्ष्यामि साम्प्रतम् ⁠।</div>
<div class="class_54">अस्तु शेषं कुलस्यास्य मा पराभूदिदं कुलम् ⁠।⁠।⁠ ५ ⁠।⁠।</div>
<div class="class_55">‘मैं ब्राह्मणोंका महान् भक्त रहा हूँ; इसीलिये इस समय पुनः आपसे निवेदन करता हूँ कि मेरे इस कुलका कुछ भाग अवश्य शेष रहना चाहिये। समूचे कुलका पराभव या विनाश नहीं होना चाहिये ⁠।⁠।⁠ ५ ⁠।⁠।</div>
<div class="class_54">न हि नो ब्रह्मशप्तानां शेषं भवितुमर्हति ⁠।</div>
<div class="class_54">स्तुतीरलभमानानां संविदं वेदनिश्चितान् ⁠।⁠।⁠ ६ ⁠।⁠।</div>
<div class="class_54">निर्विद्यमानः सुभृशं भूयो वक्ष्यामि शाश्वतम् ⁠।</div>
<div class="class_54">भूयश्चैवाभिरक्षन्तु निर्धनान् निर्जना इव ⁠।⁠।⁠ ७ ⁠।⁠।</div>
<div class="class_55">‘ब्राह्मणोंके शाप दे देनेपर हमारे कुलका कुछ भी शेष नहीं रह जायगा। हम अपने पापके कारण न तो समाजमें प्रशंसा पा रहे हैं न सजातीय बन्धुओंके साथ एकमत ही हो रहे हैं; अतः अत्यन्त खेद और विरक्तिको प्राप्त होकर हम पुनः वेदोंका निश्चयात्मक ज्ञान रखनेवाले आप-जैसे ब्राह्मणोंसे सदा यही कहेंगे कि जैसे निर्जन स्थानमें रहनेवाले योगीजन पापी पुरुषोंकी रक्षा करते हैं, उसी प्रकार आपलतो अपनी दयासे ही हम-जैसे दुखी मनुष्योंकी रक्षा करें ⁠।⁠।⁠ ६-७ ⁠।⁠।</div>
<div class="class_54">न ह्ययज्ञा अमुं लोकं प्राप्नुवन्ति कथञ्चन ⁠।</div>
<div class="class_54">आपातान् प्रतितिष्ठन्ति पुलिन्दशबरा इव ⁠।⁠।⁠ ८ ⁠।⁠।</div>
<div class="class_55">‘जो क्षत्रिय अपने पापके कारण यज्ञके अधिकारसे वंचित हो जाते हैं, वे पुलिन्दों और शबरोंके समान नरकोंमें ही पड़े रहते हैं। किसी प्रकार परलोकमें उत्तम गतिको नहीं पाते ⁠।⁠।⁠ ८ ⁠।⁠।</div>
<div class="class_54">अविज्ञायैव मे प्रज्ञां बालस्येव स पण्डितः ⁠।</div>
<div class="class_54">ब्रह्मन् पितेव पुत्रस्य प्रीतिमान् भव शौनक ⁠।⁠।⁠ ९ ⁠।⁠।</div>
<div class="class_55">‘ब्रह्मन्! शौनक! आप विद्वान् हैं और मैं मूर्ख। आप मेरी बालबुद्धिपर ध्यान न देकर जैसे पिता पुत्रपर स्वभावतः संतुष्ट होता है, उसी प्रकार मुझपर भी प्रसन्न होइये’ ⁠।⁠।⁠ ९ ⁠।⁠।</div>
<div class="class_59">शौनक उवाच</div>
<div class="class_54">किमाश्चर्यं यदप्राज्ञो बहु कुर्यादसाम्प्रतम् ⁠।</div>
<div class="class_54">इति वै पण्डितो भूत्वा भूतानां नानुकुप्यते ⁠।⁠।⁠ १० ⁠।⁠।</div>
<div class="class_55"><span class="class_60">शौनकने कहा—</span>यदि अज्ञानी मनुष्य अयुक्त कार्य भी कर बैठे तो इसमें कौन-सी आश्चर्यकी बात है; अतः इस रहस्यको जाननेवाले बुद्धिमान् पुरुषको चाहिये कि वह प्राणियोंपर क्रोध न करे ⁠।⁠।⁠ १० ⁠।⁠।</div>
<div class="class_54">प्रज्ञाप्रासादमारुह्य अशोच्य शोचते जनात् ⁠।</div>
<div class="class_54">जगतीस्थानिवाद्रिस्थः प्रज्ञया प्रतिपत्स्यति ⁠।⁠।⁠ ११ ⁠।⁠।</div>
<div class="class_55">जो विशुद्ध बुद्धिकी अट्टालिकापर चढ़कर स्वयं शोकसे रहित हो दूसरे दुखी मनुष्योंके लिये शोक करता है, वह अपने ज्ञानबलसे सब कुछ उसी प्रकार जान लेता है, जैसे पर्वतकी चोटीपर खड़ा हुआ मनुष्य उस पर्वतके आस-पासकी भूमिपर रहनेवाले सब लोगोंको देखता रहता है ⁠।⁠।⁠ ११ ⁠।⁠।</div>
<div class="class_54">न चोपलभ्यते तेन न चाश्चर्याणि कुर्वते ⁠।</div>
<div class="class_54">निर्विण्णात्मा परोक्षो वा धिक्‌कृतः पूर्वसाधुषु ⁠।⁠।⁠ १२ ⁠।⁠।</div>
<div class="class_55">जो प्राचीन श्रेष्ठ पुरुषोंसे विरक्त हो उनके दृष्टिपथसे दूर रहता है तथा उनके द्वारा धिक्कारको प्राप्त होता रहता है, उसे ज्ञानकी उपलब्धि नहीं होती है और ऐसे पुरुष के लिये दूसरे लोग आश्चर्य भी नहीं करते हैं ⁠।⁠।⁠ १२ ⁠।⁠।</div>
<div class="class_54">विदितं भवतो वीर्यं माहात्म्यं वेद आगमे ⁠।</div>
<div class="class_54">कुरुष्वेह यथाशान्ति ब्रह्मा शरणमस्तु ते ⁠।⁠।⁠ १३ ⁠।⁠।</div>
<div class="class_55">तुम्हें ब्राह्मणोंकी शक्तिका ज्ञान है। वेदों और शास्त्रोंमें जो उनकी महिमा उपलब्ध होती है, उसका भी पता है; अतः तुम शान्तिपूर्वक ऐसा प्रयत्न करो, जिससे ब्राह्मणजाति तुम्हें शरण दे सके ⁠।⁠।⁠ १३ ⁠।⁠।</div>
<div class="class_54">तद् वै पारत्रिकं तात ब्राह्मणानामकुप्यताम् ⁠।</div>
<div class="class_54">अथवा तप्यसे पापे धर्ममेवानुपश्य वै ⁠।⁠।⁠ १४ ⁠।⁠।</div>
<div class="class_55">तात! क्रोधरहित ब्राह्मणोंकी सेवाके लिये जो कुछ किया जाता है वह पारलौकिक लाभका ही हेतु होता है। अथवा यदि तुम्हें पापके लिये पश्चात्ताप होता है तो तुम निरन्तर धर्मपर ही दृष्टि रक्खो ⁠।⁠।⁠ १४ ⁠।⁠।</div>
<div class="class_59">जनमेजय उवाच</div>
<div class="class_54">अनुतप्ये च पापेन न च धर्मं विलोपये ⁠।</div>
<div class="class_54">बुभूषुं भजमानं च प्रीतिमान् भव शौनक ⁠।⁠।⁠ १५ ⁠।⁠।</div>
<div class="class_55"><span class="class_60">जनमेजयने कहा—</span>शौनक! मुझे अपने पापके कारण बड़ा पश्चात्ताप होता है, अब मैं धर्मका कभी लोप नहीं करूँगा। मुझे कल्याण प्राप्त करनेकी इच्छा है; अतः आप मुझ भक्तपर प्रसन्न होइये ⁠।⁠।⁠ १५ ⁠।⁠।</div>
<div class="class_59">शौनक उवाच</div>
<div class="class_54">छित्त्वां दम्भं च मानं च प्रीतिमिच्छामि ते नृप ⁠।</div>
<div class="class_54">सर्वभूतहितं तिष्ठ धर्मं चैव प्रतिस्मरन् ⁠।⁠।⁠ १६ ⁠।⁠।</div>
<div class="class_55"><span class="class_60">शौनक बोले—</span>नरेश्वर! मैं तुम्हें तुम्हारे दम्भ और अभिमानका नाश करके तुम्हारा प्रिय करना चाहता हूँ। तुम धर्मका निरन्तर स्मरण रखते हुए समस्त प्राणियोंके हितका साधन करो ⁠।⁠।⁠ १६ ⁠।⁠।</div>
<div class="class_54">न भयान्न च कार्पण्यान्न लोभात् त्वामुपाह्वये ⁠।</div>
<div class="class_54">तां मे दैवीं गिरं सत्यां शृणु त्वं ब्राह्मणैः सह ⁠।⁠।⁠ १७ ⁠।⁠।</div>
<div class="class_55">राजन्! मैं भयसे, दीनतासे और लोभसे भी तुम्हें अपने पास नहीं बुलाता हूँ। तुम इन ब्राह्मणोंके सहित दैवीवाणीके समान मेरी यह सच्ची बात कान खोलकर सुन लो ⁠।⁠।⁠ १७ ⁠।⁠।</div>
<div class="class_54">सोऽहं न केनचिच्चार्थी त्वां च धर्मादुपाह्वये ⁠।</div>
<div class="class_54">क्रोशतां सर्वभूतानां हाहा धिगिति जल्पताम् ⁠।⁠।⁠ १८ ⁠।⁠।</div>
<div class="class_55">मैं तुमसे कोई वस्तु लेनेकी इच्छा नहीं रखता। यदि समस्त प्राणी मुझे खोटी-खरी सुनाते रहें, हाय-हाय मचाते रहें और धिक्कार देते रहें तो भी उनकी अवहेलना करके मैं तुम्हें केवल धर्मके कारण निकट आनेके लिये आमन्त्रित करता हूँ ⁠।⁠।⁠ १८ ⁠।⁠।</div>
<div class="class_54">वक्ष्यन्ति मामधर्मज्ञं त्यक्ष्यन्ति सुहृदो जनाः ⁠।</div>
<div class="class_54">ता वाचः सुहृदः श्रुत्वा संज्वरिष्यन्ति मे भृशम् ⁠।⁠।⁠ १९ ⁠।⁠।</div>
<div class="class_55">मुझे लोग अधर्मज्ञ कहेंगे। मेरे हितैषी सुहृद् मुझे त्याग देंगे तथा तुम्हें धर्मोपदेश देनेकी बात सुनकर मेरे सुहृद् मुझपर अत्यन्त रोषसे जल उठेंगे ⁠।⁠।⁠ १९ ⁠।⁠।</div>
<div class="class_54">केचिदेव महाप्राज्ञाः प्रतिज्ञास्यन्ति तत्त्वतः ⁠।</div>
<div class="class_54">जानीहि मत्कृतं तात ब्राह्मणान् प्रति भारत ⁠।⁠।⁠ २० ⁠।⁠।</div>
<div class="class_55">तात! भारत! कोई-कोई महाज्ञानी पुरुष ही मेरे अभिप्रायको यथार्थरूपसे समझ सकेंगे। ब्राह्मणोंके प्रति भलाई करनेके लिये ही मेरी यह सारी चेष्टा है। यह तुम अच्छी तरह जान लो ⁠।⁠।⁠ २० ⁠।⁠।</div>
<div class="class_54">यथा ते मत्कृते क्षेमं लभन्ते ते तथा कुरु ⁠।</div>
<div class="class_54">प्रतिजानीहि चाद्रोहं ब्राह्मणानां नराधिप ⁠।⁠।⁠ २१ ⁠।⁠।</div>
<div class="class_55">ब्राह्मणलोग मेरे कारण जैसे भी सकुशल रहें, वैसा ही प्रयत्न तुम करो। नरेश्वर! तुम मेरे सामने यह प्रतिज्ञा करो कि अब मैं ब्राह्मणोंसे कभी द्रोह नहीं करूँगा ⁠।⁠।⁠ २१ ⁠।⁠।</div>
<div class="class_59">जनमेजय उवाच</div>
<div class="class_54">नैव वाचा न मनसा पुनर्जातु न कर्मणा ⁠।</div>
<div class="class_54">द्रोग्धास्मि ब्राह्मणान् विप्र चरणावपि ते स्पृशे ⁠।⁠।⁠ २२ ⁠।⁠।</div>
<div class="class_55"><span class="class_60">जनमेजयने कहा—</span>विप्रवर! मैं आपके दोनों चरण छूकर शपथपूर्वक कहता हूँ कि मन, वाणी और क्रियाद्वारा कभी ब्राह्मणोंसे द्रोह नहीं करूँगा ⁠।⁠।⁠ २२ ⁠।⁠।</div>
<div class="class_87">इति श्रीमहाभारते शान्तिपर्वणि आपद्धर्मपर्वणि इन्द्रोतपारिक्षितीये एकपञ्चाशदधिकशततमोऽध्यायः ⁠।⁠।⁠ १५१ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत आपद्धर्मपर्वमें इन्द्रोत और पारिक्षितका संवाद विषयक एक सौ इक्यावनवाँ अध्याय पूरा हुआ ⁠।⁠।⁠ १५१ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
