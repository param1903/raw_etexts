<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0039</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49819" class="class_92">पञ्चविंशोऽध्यायः</div>
<div class="class_93">सेनजित्‌के उपदेशयुक्त उद्गारोंका उल्लेख करके व्यासजीका युधिष्ठिरको समझाना</div>
<div class="class_86">वैशम्पायन उवाच</div>
<div class="class_54">द्वैपायनवचः श्रुत्वा कुपिते च धनंजये ⁠।</div>
<div class="class_54">व्यासमामन्त्र्य कौन्तेयः प्रत्युवाच युधिष्ठिरः ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! व्यासजीकी बात सुनकर और अर्जुनके कुपित हो जानेपर कुन्तीनन्दन युधिष्ठिरने व्यासजीको आमन्त्रित करके उत्तर देना आरम्भ किया ⁠।⁠।⁠ १ ⁠।⁠।</div>
<div class="class_59">युधिष्ठिर उवाच</div>
<div class="class_54">न पार्थिवमिदं राज्यं न भोगाश्च पृथग्विधाः ⁠।</div>
<div class="class_54">प्रीणयन्ति मनो मेऽद्य शोको मां रुन्धयत्ययम् ⁠।⁠।⁠ २ ⁠।⁠।</div>
<div class="class_55"><span class="class_60">युधिष्ठिर बोले—</span>मुने! यह भूतलका राज्य और ये भिन्न-भिन्न प्रकारके भोग आज मेरे मनको प्रसन्न नहीं कर रहे हैं। यह शोक मुझे चारों ओरसे घेरे हुए है ⁠।⁠।⁠ २ ⁠।⁠।</div>
<div class="class_54">श्रुत्वा वीरविहीनानामपुत्राणां च योषिताम् ⁠।</div>
<div class="class_54">परिदेवयमानानां शान्तिं नोपलभे मुने ⁠।⁠।⁠ ३ ⁠।⁠।</div>
<div class="class_55">महर्षे! पति और पुत्रोंसे हीन हुई युवतियोंका करुण विलाप सुनकर मुझे शान्ति नहीं मिल रही है ⁠।⁠।</div>
<div class="class_54">इत्युक्तः प्रत्युवाचेदं व्यासो योगविदां वरः ⁠।</div>
<div class="class_54">युधिष्ठिरं महाप्राज्ञो धर्मज्ञो वेदपारगः ⁠।⁠।⁠ ४ ⁠।⁠।</div>
<div class="class_55">युधिष्ठिरके ऐसा कहनेपर योगवेत्ताओंमें श्रेष्ठ और वेदोंके पारंगत विद्वान् धर्मज्ञ महाज्ञानी व्यासने उनसे फिर इस प्रकार कहा ⁠।⁠।⁠ ४ ⁠।⁠।</div>
<div class="class_59">व्यास उवाच</div>
<div class="class_54">न कर्मणा लभ्यते चिन्तया वा</div>
<div class="class_57">नाप्यस्ति दाता पुरुषस्य कश्चित् ⁠।</div>
<div class="class_54">पर्याययोगाद् विहितं विधात्रा</div>
<div class="class_57">कालेन सर्वं लभते मनुष्यः ⁠।⁠।⁠ ५ ⁠।⁠।</div>
<div class="class_55"><span class="class_60">व्यासजी बोले—</span>राजन्! न तो कोई कर्म करनेसे नष्ट हुई वस्तु मिल सकती है, न चिन्तासे ही। कोई ऐसा दाता भी नहीं है, जो मनुष्यको उसकी विनष्ट वस्तु दे दे। बारी-बारीसे विधाताके विधानानुसार मनुष्य समयपर सब कुछ पा लेता है ⁠।⁠।⁠ ५ ⁠।⁠।</div>
<div class="class_54">न बुद्धिशास्त्राध्ययनेन शक्यं</div>
<div class="class_57">प्राप्तुं विशेषं मनुजैरकाले ⁠।</div>
<div class="class_54">मूर्खोऽपि चाप्नोति कदाचिदर्थान्</div>
<div class="class_57">कालो हि कार्यं प्रति निर्विशेषः ⁠।⁠।⁠ ६ ⁠।⁠।</div>
<div class="class_55">बुद्धि अथवा शास्त्राध्ययनसे भी मनुष्य असमयमें किसी विशेष वस्तुको नहीं पा सकता और समय आनेपर कभी-कभी मूर्ख भी अभीष्ट पदार्थोंको प्राप्त कर लेता है; अतः काल ही कार्यकी सिद्धिमें सामान्य कारण है ⁠।⁠।⁠ ६ ⁠।⁠।</div>
<div class="class_54">नाभूतिकालेषु फलं ददन्ति</div>
<div class="class_57">शिल्पानि मन्त्राश्च तथौषधानि ⁠।</div>
<div class="class_54">तान्येव कालेन समाहितानि</div>
<div class="class_57">सिद्ध्यन्ति वर्धन्ति च भूतिकाले ⁠।⁠।⁠ ७ ⁠।⁠।</div>
<div class="class_55">अवनतिके समय शिल्पकलाएँ, मन्त्र तथा औषध भी कोई फल नहीं देते हैं। वे ही जब उन्नतिके समय उपयोगमें लाये जाते हैं, तब कालकी प्रेरणासे सफल होते और वृद्धिमें सहायक बनते हैं ⁠।⁠।⁠ ७ ⁠।⁠।</div>
<div class="class_54">कालेन शीघ्राः प्रवहन्ति वाताः</div>
<div class="class_57">कालेन वृष्टिर्जलदानुपैति ⁠।</div>
<div class="class_54">कालेन पद्मोत्पलवज्जलं च</div>
<div class="class_57">कालेन पुष्यन्ति वनेषु वृक्षाः ⁠।⁠।⁠ ८ ⁠।⁠।</div>
<div class="class_55">समयसे ही तेज हवा चलती है, समयसे ही मेघ जल बरसाते हैं, समयसे ही पानीमें कमल तथा उत्पल उत्पन्न हो जाते हैं और समयसे ही वनमें वृक्ष पुष्ट होते हैं ⁠।⁠।⁠ ८ ⁠।⁠।</div>
<div class="class_54">कालेन कृष्णाश्च सिताश्च रात्र्यः</div>
<div class="class_57">कालेन चन्द्रः परिपूर्णबिम्बः ⁠।</div>
<div class="class_54">नाकालतः पुष्पफलं द्रुमाणां</div>
<div class="class_57">नाकालवेगाः सरितो वहन्ति ⁠।⁠।⁠ ९ ⁠।⁠।</div>
<div class="class_55">समयसे ही अँधेरी और उजेली रातें होती हैं, समयसे ही चन्द्रमाका मण्डल परिपूर्ण होता है, असमयमें वृक्षोंमें फल और फूल भी नहीं लगते हैं और न असमयमें नदियाँ ही वेगसे बहती हैं ⁠।⁠।⁠ ९ ⁠।⁠।</div>
<div class="class_54">नाकालमत्ताः खगपन्नगाश्च</div>
<div class="class_57">मृगद्विपाः शैलमृगाश्च लोके ⁠।</div>
<div class="class_54">नाकालतः स्त्रीषु भवन्ति गर्भा</div>
<div class="class_57">नायान्त्यकाले शिशिरोष्णवर्षाः ⁠।⁠।⁠ १० ⁠।⁠।</div>
<div class="class_55">लोकमें पक्षी, सर्प, जंगली मृग, हाथी और पहाड़ी मृग भी समय आये बिना मतवाले नहीं होते हैं। असमयमें स्त्रियोंके गर्भ नहीं रहते और बिना समयके सर्दी, गर्मी तथा वर्षा भी नहीं होती है ⁠।⁠।⁠ १० ⁠।⁠।</div>
<div class="class_54">नाकालतो म्रियते जायते वा</div>
<div class="class_57">नाकालतो व्याहरते च बालः ⁠।</div>
<div class="class_54">नाकालतो यौवनमभ्युपैति</div>
<div class="class_57">नाकालतो रोहति बीजमुप्तम् ⁠।⁠।⁠ ११ ⁠।⁠।</div>
<div class="class_55">बालक समय आये बिना न जन्म लेता है, न मरता है और न असमयमें बोलता ही है। बिना समयके जवानी नहीं आती और बिना समयके बोया हुआ बीज भी नहीं उगता है ⁠।⁠।⁠ ११ ⁠।⁠।</div>
<div class="class_54">नाकालतो भानुरुपैति योगं</div>
<div class="class_57">नाकालतोऽस्तंगिरिमभ्युपैति ⁠।</div>
<div class="class_54">नाकालतो वर्धते हीयते च</div>
<div class="class_57">चन्द्रः समुद्रोऽपि महोर्मिमाली ⁠।⁠।⁠ १२ ⁠।⁠।</div>
<div class="class_55">असमयमें सूर्य उदयाचलसे संयुक्त नहीं होते हैं, समय आये बिना वे अस्ताचलपर भी नहीं जाते हैं, असमयमें न तो चन्द्रमा घटते-बढ़ते हैं और न समुद्रमें ही ऊँची-ऊँची तरंगें उठती हैं ⁠।⁠।⁠ १२ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">गीतं राज्ञा सेनजिता दुःखार्तेन युधिष्ठिर ⁠।⁠।⁠ १३ ⁠।⁠।</div>
<div class="class_55">युधिष्ठिर! इस विषयमें लोग एक प्राचीन इतिहासका उदाहरण दिया करते हैं। एक समय शोकसे आतुर हुए राजा सेनजित्‌ने जो उद्गार प्रकट किया था, वही तुम्हें सुना रहा हूँ ⁠।⁠।⁠ १३ ⁠।⁠।</div>
<div class="class_54">सर्वानेवैष पर्यायो मर्त्यान् स्पृशति दुःसहः ⁠।</div>
<div class="class_54">कालेन परिपक्वा हि म्रियन्ते सर्वपार्थिवाः ⁠।⁠।⁠ १४ ⁠।⁠।</div>
<div class="class_55">(राजा सेनजित्‌ने मन-ही-मन कहा कि) ‘यह दुःसह कालचक्र सभी मनुष्योंपर अपना प्रभाव डालता है। एक दिन सभी भूपाल कालसे परिपक्व होकर मृत्युके अधीन हो जाते हैं ⁠।⁠।⁠ १४ ⁠।⁠।</div>
<div class="class_54">घ्नन्ति चान्यान् नरा राजंस्तानप्यन्ये तथा नराः ⁠।</div>
<div class="class_54">संज्ञैषा लौकिकी राजन् न हिनस्ति न हन्यते ⁠।⁠।⁠ १५ ⁠।⁠।</div>
<div class="class_55">‘राजन्! मनुष्य दूसरोंको मारते हैं, फिर उन्हें भी दूसरे लोग मार देते हैं। नरेश्वर! यह मरना-मारना लौकिक संज्ञामात्र है। वास्तवमें न कोई मारता है और न मारा ही जाता है ⁠।⁠।⁠ १५ ⁠।⁠।</div>
<div class="class_54">हन्तीति मन्यते कश्चिन्न हन्तीत्यपि चापरः ⁠।</div>
<div class="class_54">स्वभावतस्तु नियतौ भूतानां प्रभवाप्ययौ ⁠।⁠।⁠ १६ ⁠।⁠।</div>
<div class="class_55">‘एक मानता है कि आत्मा मारता है।’ दूसरा ऐसा मानता है कि ‘नहीं मारता है।’ पाञ्चभौतिक शरीरोंके जन्म और मरण स्वभावतः नियत हैं ⁠।⁠।⁠ १६ ⁠।⁠।</div>
<div class="class_54">नष्टे धने वा दारे वा पुत्रे पितरि वा मृते ⁠।</div>
<div class="class_54">अहो दुःखमिति ध्यायन् दुःखस्यापचितिं चरेत् ⁠।⁠।⁠ १७ ⁠।⁠।</div>
<div class="class_55">‘धनके नष्ट होनेपर अथवा स्त्री, पुत्र या पिताकी मृत्यु होनेपर मनुष्य ‘हाय! मुझपर बड़ा भारी दुःख आ पड़ा’ इस प्रकार चिन्ता करते हुए उस दुःखकी निवृत्तिकी चेष्टा करता है ⁠।⁠।⁠ १७ ⁠।⁠।</div>
<div class="class_54">स किं शोचसि मूढः सन्‌ शोच्यान् किमनुशोचसि ⁠।</div>
<div class="class_54">पश्य दुःखेषु दुःखानि भयेषु च भयान्यपि ⁠।⁠।⁠ १८ ⁠।⁠।</div>
<div class="class_55">‘तुम मूढ़ बनकर शोक क्यों कर रहे हो? उन मरे हुए शोचनीय व्यक्तियोंका बारंबार स्मरण ही क्यों करते हो? देखो, शोक करनेसे दुःखमें दुःख तथा भयमें भयकी वृद्धि होगी ⁠।⁠।⁠ १८ ⁠।⁠।</div>
<div class="class_54">आत्मापि चायं न मम सर्वापि पृथिवी मम ⁠।</div>
<div class="class_54">यथा मम तथान्येषामिति पश्यन् न मुह्यति ⁠।⁠।⁠ १९ ⁠।⁠।</div>
<div class="class_55">‘यह शरीर भी अपना नहीं है और सारी पृथ्वी भी अपनी नहीं है। यह जिस तरहसे मेरी है, उसी तरह दूसरोंकी भी है। ऐसी दृष्टि रखनेवाला पुरुष कभी मोहमें नहीं फँसता है ⁠।⁠।⁠ १९ ⁠।⁠।</div>
<div class="class_54">शोकस्थानसहस्राणि हर्षस्थानशतानि च ⁠।</div>
<div class="class_54">दिवसे दिवसे मूढमाविशन्ति न पण्डितम् ⁠।⁠।⁠ २० ⁠।⁠।</div>
<div class="class_55">‘शोकके सहस्रों स्थान हैं, हर्षके भी सैकड़ों अवसर हैं। वे प्रतिदिन मूढ़ मनुष्यपर ही प्रभाव डालते हैं, विद्वान्‌पर नहीं ⁠।⁠।⁠ २० ⁠।⁠।</div>
<div class="class_54">एवमेतानि कालेन प्रियद्वेष्याणि भागशः ⁠।</div>
<div class="class_54">जीवेषु परिवर्तन्ते दुःखानि च सुखानि च ⁠।⁠।⁠ २१ ⁠।⁠।</div>
<div class="class_55">इस प्रकार ये प्रिय और अप्रिय भाव ही दुःख और सुख बनकर अलग-अलग सभी जीवोंको प्राप्त होते रहते हैं ⁠।⁠।⁠ २१ ⁠।⁠।</div>
<div class="class_54">दुःखमेवास्ति न सुखं तस्मात् तदुपलभ्यते ⁠।</div>
<div class="class_54">तृष्णार्तिप्रभवं दुःखं दुःखार्तिप्रभवं सुखम् ⁠।⁠।⁠ २२ ⁠।⁠।</div>
<div class="class_55">‘संसारमें केवल दुःख ही है, सुख नहीं, अतः दुःख ही उपलब्ध होता है। तृष्णाजनित पीड़ासे दुःख और दुःखकी पीड़ासे सुख होता है अर्थात् दुःखसे आर्त हुए मनुष्यको ही उसके न रहनेपर सुखकी प्रतीति होती है ⁠।⁠।⁠ २२ ⁠।⁠।</div>
<div class="class_54">सुखस्यानन्तरं दुःखं दुःखस्यानन्तरं सुखम् ⁠।</div>
<div class="class_54">न नित्यं लभते दुःखं न नित्यं लभते सुखम् ⁠।⁠।⁠ २३ ⁠।⁠।</div>
<div class="class_55">‘सुखके बाद दुःख और दुःखके बाद सुख आता है। कोई भी न तो सदा दुःख पाता है और न निरन्तर सुख ही प्राप्त करता है ⁠।⁠।⁠ २३ ⁠।⁠।</div>
<div class="class_54">सुखमेव हि दुःखान्तं कदाचिद्‌ दुःखतः सुखम् ⁠।</div>
<div class="class_54">तस्मादेतद् द्वयं जह्याद् य इच्छेच्छाश्वतं सुखम् ⁠।⁠।⁠ २४ ⁠।⁠।</div>
<div class="class_54">सुखान्तप्रभवं दुःखं दुःखान्तप्रभवं सुखम् ⁠।</div>
<div class="class_55">‘कभी दुःखके अन्तमें सुख और कभी सुखके अन्तमें दुःख भी आता है; अतः जो नित्य सुखकी इच्छा रखता हो, वह इन दोनोंका परित्याग कर दे; क्योंकि दुःख सुखके अन्तमें अवश्यम्भावी है, वैसे ही सुख भी दुःखके अन्तमें अवश्यम्भावी है ⁠।⁠।⁠ २४<img src="image_610.jpg" alt="" class="class_58"/> ⁠।⁠।</div>
<div class="class_54">यन्निमित्तो भवेच्छोकस्तापो वा भृशदारुणः ⁠।⁠।⁠ २५ ⁠।⁠।</div>
<div class="class_54">आयासो वापि यन्मूलस्तदेकाङ्गमपि त्यजेत् ⁠।</div>
<div class="class_55">‘जिसके कारण शोक और बढ़ा हुआ ताप होता हो अथवा जो आयासका भी मूल कारण हो, वह अपने शरीरका एक अंग भी हो तो भी उसको त्याग देना चाहिये ⁠।⁠।</div>
<div class="class_54">सुखं वा यदि वा दुःखं प्रियं वा यदि वाप्रियम् ⁠।</div>
<div class="class_54">प्राप्तं प्राप्तमुपासीत हृदयेनापराजितः ⁠।⁠।⁠ २६ ⁠।⁠।</div>
<div class="class_55">‘सुख हो या दुःख, प्रिय हो अथवा अप्रिय, जब जो कुछ प्राप्त हो, उस समय उसे सहर्ष अपनावे। अपने हृदयसे उसके सामने पराजय न स्वीकार करे (हिम्मत न हारे) ⁠।⁠।⁠ २६ ⁠।⁠।</div>
<div class="class_54">ईषदप्यङ्ग दाराणां पुत्राणां वा चराप्रियम् ⁠।</div>
<div class="class_54">ततो ज्ञास्यसि कः कस्य केन वा कथमेव च ⁠।⁠।⁠ २७ ⁠।⁠।</div>
<div class="class_55">‘प्रिय मित्र! स्त्री अथवा पुत्रोंका थोड़ा-सा भी अप्रिय कर दो, फिर स्वयं समझ जाओगे कि कौन किस हेतुसे किस तरह किसके साथ कितना सम्बन्ध रखता है? ⁠।⁠।</div>
<div class="class_54">ये च मूढतमा लोके ये च बुद्धेः परं गताः ⁠।</div>
<div class="class_54">त एव सुखमेधन्ते मध्यमः क्लिश्यते जनः ⁠।⁠।⁠ २८ ⁠।⁠।</div>
<div class="class_55">‘संसारमें जो अत्यन्त मूर्ख हैं, अथवा जो बुद्धिसे परे पहुँच गये हैं, वे ही सुखी होते हैं; बीचवाले लोग कष्ट ही उठाते हैं’ ⁠।⁠।⁠ २८ ⁠।⁠।</div>
<div class="class_54">इत्यब्रवीन्महाप्राज्ञो युधिष्ठिर स सेनजित् ⁠।</div>
<div class="class_54">परावरज्ञो लोकस्य धर्मवित् सुखदुःखवित् ⁠।⁠।⁠ २९ ⁠।⁠।</div>
<div class="class_55">युधिष्ठिर! लोकके भूत और भविष्य तथा सुख एवं दुःखको जाननेवाले धर्मवेत्ता महाज्ञानी सेनजित्‌ने ऐसा ही कहा है ⁠।⁠।⁠ २९ ⁠।⁠।</div>
<div class="class_54">येन दुःखेन यो दुःखी न स जातु सुखी भवेत् ⁠।</div>
<div class="class_54">दुःखानां हि क्षयो नास्ति जायते ह्यपरात् परम् ⁠।⁠।⁠ ३० ⁠।⁠।</div>
<div class="class_55">जिस किसी भी दुःखसे जो दुखी है, वह कभी सुखी नहीं हो सकता; क्योंकि दुःखोंका अन्त नहीं है। एक दुःखसे दूसरा दुःख होता ही रहता है ⁠।⁠।⁠ ३० ⁠।⁠।</div>
<div class="class_54">सुखं च दुःखं च भवाभवौ च</div>
<div class="class_57">लाभालाभौ मरणं जीवितं च ⁠।</div>
<div class="class_54">पर्यायतः सर्वमवाप्नुवन्ति</div>
<div class="class_57">तस्माद् धीरो नैव हृष्येन्न शोचेत् ⁠।⁠।⁠ ३१ ⁠।⁠।</div>
<div class="class_55">सुख-दुःख, उत्पत्ति-विनाश, लाभ-हानि और जीवन-मरण—ये समय-समयपर क्रमसे सबको प्राप्त होते हैं; इसलिये धीर पुरुष इनके लिये हर्ष और शोक न करे ⁠।⁠।⁠ ३१ ⁠।⁠।</div>
<div class="class_54">दीक्षां राज्ञः संयुगे युद्धमाहु-</div>
<div class="class_57">र्योगं राज्ये दण्डनीत्यां च सम्यक् ⁠।</div>
<div class="class_54">वित्तत्यागो दक्षिणानां च यज्ञे</div>
<div class="class_57">सम्यग् दानं पावनानीति विद्यात् ⁠।⁠।⁠ ३२ ⁠।⁠।</div>
<div class="class_55">राजाके लिये संग्राममें जूझना ही यज्ञकी दीक्षा लेना बताया गया है। राज्यकी रक्षा करते हुए दण्डनीतिमें भलीभाँति प्रतिष्ठित होना ही उसके लिये योगसाधन है तथा यज्ञमें दक्षिणारूपसे धनका त्याग एवं उत्तम रीतिसे दान ही राजाके लिये त्याग है। ये तीनों कर्म राजाको पवित्र करनेवाले हैं, ऐसा समझे ⁠।⁠।⁠ ३२ ⁠।⁠।</div>
<div class="class_54">रक्षन् राज्यं बुद्धिपूर्वं नयेन</div>
<div class="class_57">संत्यक्तात्मा यज्ञशीलो महात्मा ⁠।</div>
<div class="class_54">सर्वाल्लोँकान् धर्मदृष्ट्या चरंश्चा-</div>
<div class="class_57">प्यूर्ध्वं देहान्मोदते देवलोके ⁠।⁠।⁠ ३३ ⁠।⁠।</div>
<div class="class_55">जो राजा अहंकार छोड़कर बुद्धिमानीसे नीतिके अनुसार राज्यकी रक्षा करता है, स्वभावसे ही यज्ञके अनुष्ठानमें लगा रहता है और धर्मकी रक्षाको दृष्टिमें रखकर सम्पूर्ण लोकोंमें विचरता है, वह महामनस्वी नरेश देहत्यागके पश्चात् देवलोकमें आनन्द भोगता है ⁠।⁠।</div>
<div class="class_54">जित्वा संग्रामान् पालयित्वा च राष्ट्रं</div>
<div class="class_57">सोमं पीत्वा वर्धयित्वा प्रजाश्च ⁠।</div>
<div class="class_54">युक्त्या दण्डं धारयित्वा प्रजानां</div>
<div class="class_57">युद्धे क्षीणो मोदते देवलोके ⁠।⁠।⁠ ३४ ⁠।⁠।</div>
<div class="class_55">जो संग्राममें विजय, राष्ट्रका पालन, यज्ञमें सोमरसका पान, प्रजाओंकी उन्नति तथा प्रजावर्गके हितके लिये युक्तिपूर्वक दण्डधारण करते हुए युद्धमें मृत्युको प्राप्त होता है, वह देवलोकमें आनन्दका भागी होता है ⁠।⁠।⁠ ३४ ⁠।⁠।</div>
<div class="class_54">सम्यग् वेदान् प्राप्य शास्त्राण्यधीत्य</div>
<div class="class_57">सम्यग् राज्यं पालयित्वा च राजा ⁠।</div>
<div class="class_54">चातुर्वर्ण्यं स्थापयित्वा स्वधर्मे</div>
<div class="class_57">पूतात्मा वै मोदते देवलोके ⁠।⁠।⁠ ३५ ⁠।⁠।</div>
<div class="class_55">सम्यक् प्रकारसे वेदोंका ज्ञान, शास्त्रोंका अध्ययन, राज्यका ठीक-ठीक पालन तथा चारों वर्णोंका अपने-अपने धर्ममें स्थापन करके जो अपने मनको पवित्र कर चुका है, वह राजा देवलोकमें सुखी होता है ⁠।⁠।⁠ ३५ ⁠।⁠।</div>
<div class="class_54">यस्य वृत्तं नमस्यन्ति स्वर्गस्थस्यापि मानवाः ⁠।</div>
<div class="class_54">पौरजानपदामात्याः स राजा राजसत्तमः ⁠।⁠।⁠ ३६ ⁠।⁠।</div>
<div class="class_55">स्वर्गलोकमें रहनेपर भी जिसके चरित्रको नगर और जनपदके मनुष्य एवं मन्त्री मस्तक झुकाते हैं, वही राजा समस्त नरपतियोंमें सबसे श्रेष्ठ है ⁠।⁠।⁠ ३६ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि सेनजिदुपाख्याने पञ्चविंशोऽध्यायः ⁠।⁠।⁠ २५ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें सेनजित्‌का उपाख्यानविषयक पचीसवाँ अध्याय पूरा हुआ ⁠।⁠।⁠ २५ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
