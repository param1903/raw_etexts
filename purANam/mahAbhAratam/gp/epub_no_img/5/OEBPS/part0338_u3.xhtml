<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0338</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50098" class="class_92">द्व‍यधिकत्रिशततमोऽध्यायः</div>
<div class="class_93">वसिष्ठ और करालजनकका संवाद—क्षर और अक्षरतत्त्वका निरूपण और इनके ज्ञानसे मुक्ति</div>
<div class="class_86">युधिष्ठिर उवाच</div>
<div class="class_54">किं तदक्षरमित्युक्तं यस्मान्नावर्तते पुनः ⁠।</div>
<div class="class_54">किं च तत्क्षरमित्युक्तं यस्मादावर्तते पुनः ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! वह अक्षर तत्त्व क्या है, जिसे प्राप्त कर लेनेपर जीव फिर इस संसारमें नहीं लौटता तथा वह क्षर पदार्थ क्या है, जिसको जानने या पा लेनेपर भी पुनः इस संसारमें लौटना पड़ता है? ⁠।⁠।⁠ १ ⁠।⁠।</div>
<div class="class_54">अक्षरक्षरयोर्व्यक्तिं पृच्छाम्यरिनिषूदन ⁠।</div>
<div class="class_54">उपलब्धं महाबाहो तत्त्वेन कुरुनन्दन ⁠।⁠।⁠ २ ⁠।⁠।</div>
<div class="class_55">शत्रुसूदन! महाबाहु! कुरुनन्दन! क्षर और अक्षरके स्वरूपको स्पष्टरूपसे समझनेके लिये ही मैंने आपसे यह प्रश्न किया है ⁠।⁠।⁠ २ ⁠।⁠।</div>
<div class="class_54">त्वं हि ज्ञाननिधिर्विप्रैरुच्यसे वेदपारगैः ⁠।</div>
<div class="class_54">ऋषिभिश्च महाभागैर्यतिभिश्च महात्मभिः ⁠।⁠।⁠ ३ ⁠।⁠।</div>
<div class="class_55">वेदोंके पारंगत विद्वान् ब्राह्मण, महाभाग महर्षि तथा महात्मा यति भी आपको ज्ञाननिधि कहते हैं ⁠।⁠।⁠ ३ ⁠।⁠।</div>
<div class="class_54">शेषमल्पं दिनानां ते दक्षिणायनभास्करे ⁠।</div>
<div class="class_54">आवृते भगवत्यर्के गन्तासि परमां गतिम् ⁠।⁠।⁠ ४ ⁠।⁠।</div>
<div class="class_55">अब सूर्यके दक्षिणायनमें रहनेके थोड़े ही दिन शेष हैं। भगवान् सूर्यके उत्तरायणमें पदार्पण करते ही आप परमधामको पधारेंगे ⁠।⁠।⁠ ४ ⁠।⁠।</div>
<div class="class_54">त्वयि प्रतिगते श्रेयः कुतः श्रोष्यामहे वयम् ⁠।</div>
<div class="class_54">कुरुवंशप्रदीपस्त्वं ज्ञानदीपेन दीप्यसे ⁠।⁠।⁠ ५ ⁠।⁠।</div>
<div class="class_55">आपके चले जानेपर हमलोग अपने कल्याणकी बातें किससे सुनेंगे? आप कुरुवंशको प्रकाशित करनेवाले प्रदीप हैं और ज्ञानदीपसे उद्‌भासित हो रहे हैं ⁠।⁠।⁠ ५ ⁠।⁠।</div>
<div class="class_54">तदेतच्छ्रोतुमिच्छामि त्वत्तः कुरुकुलोद्वह ⁠।</div>
<div class="class_54">न तृप्यामीह राजेन्द्र शृण्वन्नमृतमीदृशम् ⁠।⁠।⁠ ६ ⁠।⁠।</div>
<div class="class_55">अतः कुरुकुलधुरन्धर! राजेन्द्र! मैं आपहीके मुँहसे यह सब सुनना चाहता हूँ। आपके इन अमृतमय वचनोंको सुनकर मुझे तृप्ति नहीं होती है (अतएव आप मुझे यह क्षर-अक्षरका विषय बताइये।) ⁠।⁠।⁠ ६ ⁠।⁠।</div>
<div class="class_59">भीष्म उवाच</div>
<div class="class_54">अत्र ते वर्तयिष्यामि इतिहासं पुरातनम् ⁠।</div>
<div class="class_54">वसिष्ठस्य च संवादं करालजनकस्य च ⁠।⁠।⁠ ७ ⁠।⁠।</div>
<div class="class_55"><span class="class_60">भीष्मजीने कहा—</span>युधिष्ठिर! इस विषयमें कराल नामक जनक और वसिष्ठका जो संवाद हुआ था, वही प्राचीन इतिहास मैं तुम्हें बतलाऊँगा ⁠।⁠।⁠ ७ ⁠।⁠।</div>
<div class="class_54">वसिष्ठं श्रेष्ठमासीनमृषीणां भास्करद्युतिम् ⁠।</div>
<div class="class_54">पप्रच्छ जनको राजा ज्ञानं नैःश्रेयसं परम् ⁠।⁠।⁠ ८ ⁠।⁠।</div>
<div class="class_55">एक समयकी बात है, ऋषियोंमें सूर्यके समान तेजस्वी मुनिश्रेष्ठ वसिष्ठ अपने आश्रमपर विराजमान थे। वहाँ राजा जनकने पहुँचकर उनसे परम कल्याणकारी ज्ञानके विषयमें पूछा ⁠।⁠।⁠ ८ ⁠।⁠।</div>
<div class="class_54">परमध्यात्मकुशलमध्यात्मगतिनिश्चयम् ⁠।</div>
<div class="class_54">मैत्रावरुणिमासीनमभिवाद्य कृताञ्जलिः ⁠।⁠।⁠ ९ ⁠।⁠।</div>
<div class="class_54">स्वक्षरं प्रश्रितं वाक्यं मधुरं चाप्यनुल्बणम् ⁠।</div>
<div class="class_54">पप्रच्छर्षिवरं राजा करालजनकः पुरा ⁠।⁠।⁠ १० ⁠।⁠।</div>
<div class="class_55">मित्रावरुणके पुत्र वसिष्ठजी अध्यात्मविषयक प्रवचनमें अत्यन्त कुशल थे और उन्हें अध्यात्मज्ञानका निश्चय हो गया था। वे एक आसनपर विराजमान थे। पूर्वकालमें कराल नामक राजा जनकने उन मुनिवरके पास जा हाथ जोड़कर प्रणाम किया और सुन्दर अक्षरोंसे युक्त विनयपूर्ण तथा कुतर्करहित मधुर वाणीमें इस प्रकार पूछा— ⁠।⁠।⁠ ९-१० ⁠।⁠।</div>
<div class="class_54">भगवन् श्रोतुमिच्छामि परं ब्रह्म सनातनम् ⁠।</div>
<div class="class_54">यस्मान्न पुनरावृत्तिमाप्नुवन्ति मनीषिणः ⁠।⁠।⁠ ११ ⁠।⁠।</div>
<div class="class_55">‘भगवन्! जहाँसे मनीषी पुरुष पुनः इस संसारमें लौटकर नहीं आते हैं, उस सनातन परब्रह्मके स्वरूपका मैं वर्णन सुनना चाहता हूँ ⁠।⁠।⁠ ११ ⁠।⁠।</div>
<div class="class_54">यच्च तत् क्षरमित्युक्तं यत्रेदं क्षरते जगत् ⁠।</div>
<div class="class_54">यच्चाक्षरमिति प्रोक्तं शिवं क्षेम्यमनामयम् ⁠।⁠।⁠ १२ ⁠।⁠।</div>
<div class="class_55">‘तथा जिसे क्षर कहा गया है, उसे भी जानना चाहता हूँ। जिसमें इस जगत्‌का क्षरण (लय) होता है और जिसे अक्षर कहा गया है, उस निर्विकार कल्याणमय शिवस्वरूप अधिष्ठानका भी ज्ञान प्राप्त करना चाहता हूँ’ ⁠।⁠।⁠ १२ ⁠।⁠।</div>
<div class="class_59">वसिष्ठ उवाच</div>
<div class="class_54">श्रूयतां पृथिवीपाल क्षरतीदं यथा जगत् ⁠।</div>
<div class="class_54">यन्न क्षरति पूर्वेण यावत्कालेन वाप्यथ ⁠।⁠।⁠ १३ ⁠।⁠।</div>
<div class="class_55"><span class="class_60">वसिष्ठजीने कहा—</span>भूपाल! जिस प्रकार इस जगत्‌का क्षय (परिवर्तन) होता है, उसको तथा जो किसी भी कालमें क्षरित (नष्ट) नहीं होता, उस अक्षरको भी बता रहा हूँ, सुनो ⁠।⁠।⁠ १३ ⁠।⁠।</div>
<div class="class_54">युगं द्वादशसाहस्रं कल्पं विद्धि चतुर्युगम् ⁠।</div>
<div class="class_54">दशकल्पशतावृत्तमहस्तद् ब्राह्ममुच्यते ⁠।⁠।⁠ १४ ⁠।⁠।</div>
<div class="class_55">देवताओंके बारह हजार वर्षोंका एक चतुर्युग होता है। इसीको कल्प अर्थात् महायुग समझो। ऐसे एक हजार महायुगोंका ब्रह्माजीका एक दिन बताया जाता है ⁠।⁠।⁠ १४ ⁠।⁠।</div>
<div class="class_54">रात्रिश्चैतावती राजन् यस्यान्ते प्रतिबुद्ध‍यते ⁠।</div>
<div class="class_54">सृजत्यनन्तकर्माणं महान्तं भूतमग्रजम् ⁠।⁠।⁠ १५ ⁠।⁠।</div>
<div class="class_54">मूर्तिमन्तममूर्तात्मा विश्वं शम्भुः स्वयम्भुवः ⁠।</div>
<div class="class_54">अणिमा लघिमा प्राप्तिरीशानं ज्योतिरव्ययम् ⁠।⁠।⁠ १६ ⁠।⁠।</div>
<div class="class_54">सर्वतः पाणिपादं तत् सर्वतोऽक्षिशिरोमुखम् ⁠।</div>
<div class="class_54">सर्वतःश्रुतिमल्लोके सर्वमावृत्य तिष्ठति ⁠।⁠।⁠ १७ ⁠।⁠।</div>
<div class="class_55">राजन्! उनकी रात्रि भी इतनी ही बड़ी होती है; जिसके अन्तमें वे जागते हैं। अनन्तकर्मा ब्रह्माजी सबके अग्रज और महान् भूत हैं। यह सम्पूर्ण विश्व उन्हींका स्वरूप है। जो अणिमा, लघिमा और प्राप्ति आदि सिद्धियोंपर शासन करनेवाले हैं, वे कल्याणस्वरूप निराकार परमेश्वर ही उन मूर्तिमान् ब्रह्माकी सृष्टि करते हैं। परमात्मा ज्योतिःस्वरूप स्वयं प्रकट और अविनाशी हैं। उनके हाथ, पैर, नेत्र, मस्तक और मुख सब ओर हैं। कान भी सब ओर हैं। वे संसारमें सबको व्याप्त करके स्थित हैं ⁠।⁠।⁠ १५—१७ ⁠।⁠।</div>
<div class="class_54">हिरण्यगर्भो भगवानेष बुद्धिरिति स्मृतः ⁠।</div>
<div class="class_54">महानिति च योगेषु विरिञ्चिरिति चाप्यजः ⁠।⁠।⁠ १८ ⁠।⁠।</div>
<div class="class_55">परमेश्वरसे उत्पन्न जो सबके अग्रज भगवान् हिरण्यगर्भ हैं, ये ही बुद्धि कहे गये हैं। योगशास्त्रमें ये ही महान् कहे गये हैं। इन्हींको विरिञ्चि तथा अज भी कहते हैं ⁠।⁠।⁠ १८ ⁠।⁠।</div>
<div class="class_54">सांख्ये च पठ्यते शास्त्रे नामभिर्बहुधात्मकः ⁠।</div>
<div class="class_54">विचित्ररूपो विश्वात्मा एकाक्षर इति स्मृतः ⁠।⁠।⁠ १९ ⁠।⁠।</div>
<div class="class_54">वृतं नैकात्मकं येन कृतं त्रैलोक्यमात्मना ⁠।</div>
<div class="class_54">तथैव बहुरूपत्वाद् विश्वरूप इति स्मृतः ⁠।⁠।⁠ २० ⁠।⁠।</div>
<div class="class_55">अनेक नाम और रूपोंसे युक्त इन हिरण्यगर्भ ब्रह्माका सांख्यशास्त्रमें भी वर्णन आता है। ये विचित्र रूपधारी, विश्वात्मा और एकाक्षर कहे गये हैं। इस अनेक रूपोंवाली त्रिलोकीकी रचना उन्होंने ही की है और स्वयं ही इसे व्याप्त कर रक्खा है। इस प्रकार बहुत-से रूप धारण करनेके कारण वे विश्वरूप माने गये हैं ⁠।⁠।⁠ १९-२० ⁠।⁠।</div>
<div class="class_54">एष वै विक्रियापन्नः सृजत्यात्मानमात्मना ⁠।</div>
<div class="class_54">अहङ्कारं महातेजाः प्रजापतिमहंकृतम् ⁠।⁠।⁠ २१ ⁠।⁠।</div>
<div class="class_55">ये महातेजस्वी भगवान् हिरण्यगर्भ विकारको प्राप्त हो स्वयं ही अहंकारकी और उसके अभिमानी प्रजापति विराट्‌की सृष्टि करते हैं ⁠।⁠।⁠ २१ ⁠।⁠।</div>
<div class="class_54">अव्यक्ताद् व्यक्तमापन्नं विद्यासर्गं वदन्ति तम् ⁠।</div>
<div class="class_54">महान्तं चाप्यहङ्कारमविद्यासर्गमेव च ⁠।⁠।⁠ २२ ⁠।⁠।</div>
<div class="class_55">इनमें निराकारसे साकार रूपमें प्रकट होनेवाली मूल प्रकृतिको तो विद्यासर्ग कहते हैं और महत्तत्त्व एवं अहंकारको अविद्यासर्ग कहते हैं ⁠।⁠।⁠ २२ ⁠।⁠।</div>
<div class="class_54">अविधिश्च विधिश्चैव समुत्पन्नौ तथैकतः ⁠।</div>
<div class="class_54">विद्याविद्येति विख्याते श्रूतिशास्त्रार्थचिन्तकैः ⁠।⁠।⁠ २३ ⁠।⁠।</div>
<div class="class_55">अविधि (ज्ञान) और विधि (कर्म) की उत्पत्ति भी उस परमात्मासे ही हुई है। श्रुति तथा शास्त्रके अर्थका विचार करनेवाले विद्वानोंने उन्हें विद्या और अविद्या बतलाया है ⁠।⁠।⁠ २३ ⁠।⁠।</div>
<div class="class_54">भूतसर्गमहङ्कारात् तृतीयं विद्धि पार्थिव ⁠।</div>
<div class="class_54">अहङ्कारेषु सर्वेषु चतुर्थं विद्धि वैकृतम् ⁠।⁠।⁠ २४ ⁠।⁠।</div>
<div class="class_55">पृथ्वीनाथ! अहंकारसे जो सूक्ष्म भूतोंकी सृष्टि होती है उसे तीसरा सर्ग समझो। सात्त्विक, राजस और तामस भेदसे तीन प्रकारके अहंकारोंसे जो चौथी सृष्टि उत्पन्न होती है, उसे वैकृत-सर्ग समझो ⁠।⁠।⁠ २४ ⁠।⁠।</div>
</body>
</html>
