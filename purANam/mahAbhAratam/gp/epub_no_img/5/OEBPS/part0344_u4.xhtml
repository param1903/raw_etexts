<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0344</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50103" class="class_92">सप्ताधिकत्रिशततमोऽध्यायः</div>
<div class="class_93">विद्या-अविद्या, अक्षर और क्षर तथा प्रकृति और पुरुषके स्वरूपका एवं विवेकीके उद्‌गारका वर्णन</div>
<div class="class_86">वसिष्ठ उवाच</div>
<div class="class_54">सांख्यदर्शनमेतावदुक्तं ते नृपसत्तम ⁠।</div>
<div class="class_54">विद्याविद्ये त्विदानीं मे त्वं निबोधानुपूर्वशः ⁠।⁠।⁠ १ ⁠।⁠।</div>
<div class="class_55"><span class="class_60">वसिष्ठजी कहते हैं—</span>नृपश्रेष्ठ! यहाँतक मैंने तुम्हें सांख्यदर्शनकी बात बतायी है। अब इस समय तुम मुझसे विद्या और अविद्याका वर्णन क्रमसे सुनो ⁠।⁠।⁠ १ ⁠।⁠।</div>
<div class="class_54">अविद्यामाहुरव्यक्तं सर्गप्रलयधर्मि वै ⁠।</div>
<div class="class_54">सर्गप्रलयनिर्मुक्तां विद्यां वै पञ्चविंशकः ⁠।⁠।⁠ २ ⁠।⁠।</div>
<div class="class_55">मुनियोंने सृष्टि और प्रलयरूप धर्मवाले कार्यसहित अव्यक्तको ही अविद्या कहा है तथा चौबीस तत्त्वोंसे परे जो पचीसवाँ तत्त्व परम पुरुष परमात्मा है, जो सृष्टि और प्रलयसे रहित है, उसीको विद्या कहते हैं ⁠।⁠।⁠ २ ⁠।⁠।</div>
<div class="class_54">परस्परस्य विद्यां वै त्वं निबोधानुपूर्वशः ⁠।</div>
<div class="class_54">यथोक्तमृषिभिस्तात सांख्यस्याभिनिदर्शनम् ⁠।⁠।⁠ ३ ⁠।⁠।</div>
<div class="class_55">तात! ऋषियोंने जिस प्रकार सांख्यदर्शनकी बात बतायी है, उसी प्रकार तुम अव्यक्तका जो पारस्परिक भेद है, उनमें जो जिसकी विद्या है अर्थात् श्रेष्ठ है, उसका वर्णन क्रमसे सुनो ⁠।⁠।⁠ ३ ⁠।⁠।</div>
<div class="class_54">कर्मेन्द्रियाणां सर्वेषां विद्या बुद्धीन्द्रियं स्मृतम् ⁠।</div>
<div class="class_54">बुद्धीन्द्रियाणां च तथा विशेषा इति नः श्रुतम् ⁠।⁠।⁠ ४ ⁠।⁠।</div>
<div class="class_55">हमने सुन रखा है कि समस्त कर्मेन्द्रियोंकी विद्या ज्ञानेन्द्रियाँ मानी गयी हैं। अर्थात् कर्मेन्द्रियोंसे ज्ञानेन्द्रियाँ श्रेष्ठ हैं और ज्ञानेन्द्रियोंकी विद्या पञ्चमहाभूत हैं ⁠।⁠।⁠ ४ ⁠।⁠।</div>
<div class="class_54">विशेषाणां मनस्तेषां विद्यामाहुर्मनीषिणः ⁠।</div>
<div class="class_54">मनसः पञ्च भूतानि विद्या इत्यभिचक्षते ⁠।⁠।⁠ ५ ⁠।⁠।</div>
<div class="class_55">मनीषी पुरुष कहते हैं कि स्थूल पञ्चभूतोंकी विद्या मन है और मनकी विद्या सूक्ष्म पञ्चभूत हैं ⁠।⁠।⁠ ५ ⁠।⁠।</div>
<div class="class_54">अहङ्कारस्तु भूतानां पञ्चानां नात्र संशयः ⁠।</div>
<div class="class_54">अहङ्कारस्य च तथा बुद्धिर्विद्या नरेश्वर ⁠।⁠।⁠ ६ ⁠।⁠।</div>
<div class="class_55">नरेश्वर! उन सूक्ष्म पञ्चभूतोंकी विद्या अहंकार है, इसमें कोई संशय नहीं है तथा अहंकारकी विद्या बुद्धि मानी गयी है ⁠।⁠।⁠ ६ ⁠।⁠।</div>
<div class="class_54">विद्या प्रकृतिरव्यक्तं तत्त्वानां परमेश्वरी ⁠।</div>
<div class="class_54">विद्या ज्ञेया नरश्रेष्ठ विधिश्च परमः स्मृतः ⁠।⁠।⁠ ७ ⁠।⁠।</div>
<div class="class_55">नरश्रेष्ठ! अव्यक्त नामवाली जो परमेश्वरी प्रकृति है, वह सम्पूर्ण तत्त्वोंकी विद्या है। यह विद्या जानने योग्य है। इसीको ज्ञानकी परम विधि कहते हैं ⁠।⁠।⁠ ७ ⁠।⁠।</div>
<div class="class_54">अव्यक्तस्य परं प्राहुर्विद्यां वै पञ्चविंशकम् ⁠।</div>
<div class="class_54">सर्वस्य सर्वमित्युक्तं ज्ञेयं ज्ञानस्य पार्थिव ⁠।⁠।⁠ ८ ⁠।⁠।</div>
<div class="class_55">पचीसवें तत्त्वके रूपमें जिस परम पुरुष परमात्माकी चर्चा की गयी है, उसीको अव्यक्त प्रकृतिकी परम विद्या बताया गया है। राजन्! वही सम्पूर्ण ज्ञानका सर्वरूप ज्ञेय है ⁠।⁠।⁠ ८ ⁠।⁠।</div>
<div class="class_54">ज्ञानमव्यक्तमित्युक्तं ज्ञेयो वै पञ्चविंशकः ⁠।</div>
<div class="class_54">तथैव ज्ञानमव्यक्तं विज्ञाता पञ्चविंशकः ⁠।⁠।⁠ ९ ⁠।⁠।</div>
<div class="class_55">ज्ञान अव्यक्त कहा गया है और परम पुरुष ज्ञेय बताया गया है, उसी प्रकार ज्ञान अव्यक्त है और उसका ज्ञाता परम पुरुष है ⁠।⁠।⁠ ९ ⁠।⁠।</div>
<div class="class_54">विद्याविद्यार्थतत्त्वेन मयोक्ता ते विशेषतः ⁠।</div>
<div class="class_54">अक्षरं च क्षरं चैव यदुक्तं तन्निबोध मे ⁠।⁠।⁠ १० ⁠।⁠।</div>
<div class="class_55">राजन्! मैंने तुम्हारे समक्ष यथार्थरूपसे विद्यासहित अविद्याका विशेषरूपसे वर्णन किया है। अब जो क्षर और अक्षर तत्त्व कहे गये हैं; उनके विषयमें मुझसे सुनो ⁠।⁠।</div>
<div class="class_54">उभावेवाक्षरावुक्तावुभावेतावनक्षरौ ⁠।</div>
<div class="class_54">कारणं तु प्रवक्ष्यामि याथातथ्यं तु ज्ञानतः ⁠।⁠।⁠ ११ ⁠।⁠।</div>
<div class="class_55">सांख्यमतमें प्रकृति और पुरुष दोनोंको ही अक्षर कहा गया है तथा ये ही दोनों क्षर भी हैं। मैं अपने ज्ञानके अनुसार इसका यथार्थ कारण बतलाता हूँ ⁠।⁠।⁠ ११ ⁠।⁠।</div>
<div class="class_54">अनादिनिधनावेतावुभावेवेश्वरौ मतौ ⁠।</div>
<div class="class_54">तत्त्वसंज्ञावुभावेतौ प्रोच्येत ज्ञानचिन्तकैः ⁠।⁠।⁠ १२ ⁠।⁠।</div>
<div class="class_55">ये दोनों ही अनादि और अनन्त हैं; अतः परस्पर संयुक्त होकर दोनों ही ईश्वर (सर्वसमर्थ) माने गये हैं। सांख्यज्ञानका विचार करनेवाले विद्वान् इन दोनोंको ही ‘तत्त्व’ कहते हैं ⁠।⁠।⁠ १२ ⁠।⁠।</div>
<div class="class_54">सर्गप्रलयधर्मत्वादव्यक्तं प्राहुरक्षरम् ⁠।</div>
<div class="class_54">तदेतद् गुणसर्गाय विकुर्वाणं पुनः पुनः ⁠।⁠।⁠ १३ ⁠।⁠।</div>
<div class="class_55">सृष्टि और प्रलय प्रकृतिका धर्म है। इसलिये प्रकृतिको अक्षर कहा गया है। वही प्रकृति महत्तत्त्व आदि गुणोंकी सृष्टिके लिये बारंबार विकारको प्राप्त होती है; इसलिये उसे क्षर भी कहा जाता है ⁠।⁠।⁠ १३ ⁠।⁠।</div>
<div class="class_54">गुणानां महदादीनामुत्पत्तिश्च परस्परम् ⁠।</div>
<div class="class_54">अधिष्ठानात् क्षेत्रमाहुरेतत्तत् पञ्चविंशकम् ⁠।⁠।⁠ १४ ⁠।⁠।</div>
<div class="class_55">महत्तत्त्व आदि गुणोंकी उत्पत्ति प्रकृति और पुरुषके परस्पर संयोगसे होती है; अतः एक-दूसरेका अधिष्ठान होनेके कारण पुरुषको भी क्षेत्र कहते हैं ⁠।⁠।⁠ १४ ⁠।⁠।</div>
<div class="class_54">यदा तु गुणजालं तदव्यक्तात्मनि संक्षिपेत् ⁠।</div>
<div class="class_54">तदा सह गुणैस्तैस्तु पञ्चविंशो विलीयते ⁠।⁠।⁠ १५ ⁠।⁠।</div>
<div class="class_55">योगी जब अपने योगके प्रभावसे प्रकृतिके गुण-समूहको अव्यक्त मूल प्रकृतिमें विलीन कर देता है, तब उन गुणोंका विलय होनेके साथ-साथ पचीसवाँ तत्त्व पुरुष भी परमात्मामें मिल जाता है। इस दृष्टिसे उसे भी क्षर कह सकते हैं ⁠।⁠।⁠ १५ ⁠।⁠।</div>
<div class="class_54">गुणा गुणेषु लीयन्ते तदैका प्रकृतिर्भवेत् ⁠।</div>
<div class="class_54">क्षेत्रज्ञोऽपि यदा तात तत्क्षेत्रे सम्प्रलीयते ⁠।⁠।⁠ १६ ⁠।⁠।</div>
<div class="class_55">तात! जब कार्यभूत गुण कारणभूत गुणोंमें लीन हो जाते हैं, उस समय सब कुछ एकमात्र प्रकृतिस्वरूप हो जाता है तथा जब क्षेत्रज्ञ भी परमात्मामें लीन हो जाता है, तब उसका भी पृथक् अस्तित्व नहीं रहता ⁠।⁠।⁠ १६ ⁠।⁠।</div>
<div class="class_54">तदा क्षरत्वं प्रकृतिर्गच्छते गुणसंश्रिता ⁠।</div>
<div class="class_54">निर्गुणत्वं च वैदेह गुणेष्वप्रतिवर्तनात् ⁠।⁠।⁠ १७ ⁠।⁠।</div>
<div class="class_55">विदेहराज! उस समय त्रिगुणमयी प्रकृति क्षरत्व (नाश) को प्राप्त होती है और पुरुष भी गुणोंमें प्रवृत्त न होनेके कारण निर्गुण (गुणातीत) हो जाता है ⁠।⁠।⁠ १७ ⁠।⁠।</div>
<div class="class_54">एवमेव च क्षेत्रज्ञः क्षेत्रज्ञानपरिक्षये ⁠।</div>
<div class="class_54">प्रकृत्या निर्गुणस्त्वेष इत्येवमनुशुश्रुम ⁠।⁠।⁠ १८ ⁠।⁠।</div>
<div class="class_55">इस प्रकार जब क्षेत्रका ज्ञान नहीं रहता अर्थात् पुरुषको प्रकृतिका ज्ञान नहीं रहता, तब वह स्वभावसे ही निर्गुण है—यह हमने सुन रखा है ⁠।⁠।⁠ १८ ⁠।⁠।</div>
<div class="class_54">क्षरो भवत्येष यदा तदा गुणवतीमथ ⁠।</div>
<div class="class_54">प्रकृतिं त्वभिजानाति निर्गुणत्वं तथाऽऽत्मनः ⁠।⁠।⁠ १९ ⁠।⁠।</div>
<div class="class_55">जब यह पुरुष क्षर होता है, अर्थात् परमात्मामें लीन हो जाता है, उस समय वह प्रकृतिके सगुणत्वको और अपने निर्गुणत्वको यथार्थ समझ लेता है ⁠।⁠।⁠ १९ ⁠।⁠।</div>
<div class="class_54">तदा विशुद्धो भवति प्रकृतेः परिवर्जनात् ⁠।</div>
<div class="class_54">अन्योऽहमन्येयमिति यदा बुध्यति बुद्धिमान् ⁠।⁠।⁠ २० ⁠।⁠।</div>
<div class="class_55">इस तरह ज्ञानवान् पुरुष जब यह जान लेता है कि मैं अन्य हूँ और यह प्रकृति मुझसे भिन्न है, तब वह प्रकृतिसे रहित हो जानेसे अपने शुद्ध स्वरूपमें स्थित होता है ⁠।⁠।⁠ २० ⁠।⁠।</div>
<div class="class_54">तदैष तत्त्वतामेति न चापि मिश्रतां व्रजेत् ⁠।</div>
<div class="class_54">प्रकृत्या चैव राजेन्द्र मिश्रो ह्यन्यश्च दृश्यते ⁠।⁠।⁠ २१ ⁠।⁠।</div>
<div class="class_55">राजेन्द्र! प्रकृतिसे संयोगके समय उससे अभिन्न-सा प्रतीत होनेके कारण यह पुरुष तद्रूपताको प्राप्त हुआ-सा जान पड़ता है, परंतु उस अवस्थामें भी उसका प्रकृतिके साथ मिश्रण नहीं होता, उसकी पृथक्‌ता बनी रहती है। इस प्रकार पुरुष प्रकृतिके साथ संयुक्त और पृथक् भी दिखायी देता है ⁠।⁠।⁠ २१ ⁠।⁠।</div>
<div class="class_54">यदा तु गुणजालं तत् प्राकृतं वै जुगुप्सते ⁠।</div>
<div class="class_54">पश्यते च परं पश्यं तदा पश्यन्न संत्यजेत् ⁠।⁠।⁠ २२ ⁠।⁠।</div>
<div class="class_55">जब वह प्राकृत गुणसमुदायको कुत्सित समझकर उससे विरत हो जाता है, उस समय वह परम दर्शनीय परमात्माका दर्शन पा जाता है और उसको देखकर फिर भी उसका त्याग नहीं करता अर्थात् उससे अलग नहीं होता ⁠।⁠।⁠ २२ ⁠।⁠।</div>
<div class="class_54">किं मया कृतमेतावद् योऽहं कालमिमं जनम् ⁠।</div>
<div class="class_54">मत्स्यो जालं ह्यविज्ञानादनुवर्तितवानिह ⁠।⁠।⁠ २३ ⁠।⁠।</div>
<div class="class_55">(जिस समय जीवात्माको विवेक होता है, उस समय वह यों विचार करने लगता है—) ‘ओह! मैंने यह क्या किया? जैसे मछली अज्ञानवश स्वयं ही जाकर जालमें फँस जाती है, उसी प्रकार मैं भी आजतक यहाँ इस प्राकृत शरीरका ही अनुसरण करता रहा ⁠।⁠।⁠ २३ ⁠।⁠।</div>
<div class="class_54">अहमेव हि सम्मोहादन्यमन्यं जनाज्जनम् ⁠।</div>
<div class="class_54">मत्स्यो यथोदकज्ञानादनुवर्तितवानहम् ⁠।⁠।⁠ २४ ⁠।⁠।</div>
<div class="class_55">‘जैसे मत्स्य पानीको ही अपने जीवनका मूल समझकर एक जलाशयसे दूसरे जलाशयको जाता है, उसी तरह मैं भी मोहवश एक शरीरसे दूसरे शरीरमें भटकता रहा ⁠।⁠।⁠ २४ ⁠।⁠।</div>
<div class="class_54">मत्स्योऽन्यत्वं यथाज्ञानादुदकान्नाभिमन्यते ⁠।</div>
<div class="class_54">आत्मानं तद्वदज्ञानादन्यत्वं नैव वेद्‌म्यहम् ⁠।⁠।⁠ २५ ⁠।⁠।</div>
<div class="class_55">‘जैसे मत्स्य अज्ञानवश अपनेको जलसे भिन्न नहीं समझता, उसी प्रकार मैं भी अपनी अज्ञताके कारण इस प्राकृत शरीरसे अपनेको भिन्न नहीं समझता था ⁠।⁠।</div>
<div class="class_54">ममास्तु धिगबुद्धस्य योऽहं मग्नमिमं पुनः ⁠।</div>
<div class="class_54">अनुवर्तितवान् मोहादन्यमन्यं जनाज्जनम् ⁠।⁠।⁠ २६ ⁠।⁠।</div>
<div class="class_55">‘मुझ मूढ़को धिक्कार है; जो कि संसारसागरमें डूबे हुए इस शरीरका आश्रय ले मोहवश एक शरीरसे दूसरे शरीरका अनुसरण करता रहा ⁠।⁠।⁠ २६ ⁠।⁠।</div>
<div class="class_54">अयमत्र भवेद् बन्धुरनेन सह मे क्षमम् ⁠।</div>
<div class="class_54">साम्यमेकत्वमायातो यादृशस्तादृशस्त्वहम् ⁠।⁠।⁠ २७ ⁠।⁠।</div>
<div class="class_55">‘वास्तवमें इस जगत्‌के भीतर यह परमात्मा ही मेरा बन्धु है। इसीके साथ मेरी मैत्री हो सकती है। पहले मैं कैसा भी क्यों न रहा होऊँ, इस समय तो मैं इसकी समानता और एकताको प्राप्त हो चुका हूँ, जैसा वह है वैसा ही मैं हूँ ⁠।⁠।⁠ २७ ⁠।⁠।</div>
<div class="class_54">तुल्यतामिह पश्यामि सदृशोऽहमनेन वै ⁠।</div>
<div class="class_54">अयं हि विमलो व्यक्तमहमीदृशकस्तथा ⁠।⁠।⁠ २८ ⁠।⁠।</div>
<div class="class_55">‘इसीमें मुझे अपनी समानता दिखायी देती है। मैं अवश्य इसके ही सदृश हूँ। यह परमात्मा प्रत्यक्ष ही अत्यन्त निर्मल है और मैं भी ऐसा ही हूँ ⁠।⁠।⁠ २८ ⁠।⁠।</div>
<div class="class_54">योऽहमज्ञानसम्मोहादज्ञया सम्प्रवृत्तवान् ⁠।</div>
<div class="class_54">ससङ्गयाहं निःसङ्गः स्थितः कालमिमं त्वहम् ⁠।⁠।⁠ २९ ⁠।⁠।</div>
<div class="class_55">‘मैं जो कि आसक्तिसे सर्वथा रहित हूँ तो भी अज्ञान एवं मोहके वशीभूत होकर इतने समयतक इस आसक्तिमयी जड प्रकृतिके साथ रमता रहा ⁠।⁠।⁠ २९ ⁠।⁠।</div>
<div class="class_54">अनयाहं वशीभूतः कालमेतं न बुद्धवान् ⁠।</div>
<div class="class_54">उच्चमध्यमनीचानां तामहं कथमावसे ⁠।⁠।⁠ ३० ⁠।⁠।</div>
<div class="class_55">‘इसने मुझे इस तरह वशमें कर लिया था कि मुझे आजतकके समयका पता ही न चला। यह तो उच्च, मध्यम तथा नीच सब श्रेणीके लोगोंके साथ रहती है। भला, इसके साथ मैं कैसे रह सकता हूँ? ⁠।⁠।⁠ ३० ⁠।⁠।</div>
<div class="class_54">समानयानया चेह सह वासमहं कथम् ⁠।</div>
<div class="class_54">गच्छाम्यबुद्धभावत्वादेषेदानीं स्थिरो भवे ⁠।⁠।⁠ ३१ ⁠।⁠।</div>
<div class="class_55">‘जो मेरे साथ संयुक्त होकर मेरी समानता करने लगी है, ऐसी इस प्रकृतिके साथ मैं मूर्खतावश सहवास कैसे कर सकता हूँ? यह लो, अब मैं स्थिर हो रहा हूँ ⁠।⁠।</div>
<div class="class_54">सहवासं न यास्यामि कालमेतद्धि वञ्चनात् ⁠।</div>
<div class="class_54">वञ्चितोऽस्म्यनया यद्धि निर्विकारो विकारया ⁠।⁠।⁠ ३२ ⁠।⁠।</div>
<div class="class_55">‘मैं निर्विकार होकर भी इस विकारमयी प्रकृतिके द्वारा ठगा गया। इतने समयतक इसने मेरे साथ ठगी की है। इसलिये अब इसके साथ नहीं रहूँगा ⁠।⁠।⁠ ३२ ⁠।⁠।</div>
<div class="class_54">न चायमपराधोऽस्या ह्यपराधो ह्ययं मम ⁠।</div>
<div class="class_54">योऽहमत्राभवं सक्तः पराङ्‌मुखमुपस्थितः ⁠।⁠।⁠ ३३ ⁠।⁠।</div>
<div class="class_55">‘किंतु यह इसका अपराध नहीं है, सारा अपराध मेरा ही है; जो कि मैं परमात्मासे विमुख होकर इसमें आसक्त हुआ स्थित रहा ⁠।⁠।⁠ ३३ ⁠।⁠।</div>
<div class="class_54">ततोऽस्मि बहुरूपासु स्थितो मूर्तिष्वमूर्तिमान् ⁠।</div>
<div class="class_54">अमूर्तश्चापि मूर्तात्मा ममत्वेन प्रधर्षितः ⁠।⁠।⁠ ३४ ⁠।⁠।</div>
<div class="class_55">‘यद्यपि मैं सर्वथा अमूर्त हूँ अर्थात् किसी आकार-वाला नहीं हूँ तो भी मैं प्रकृतिकी अनेक रूपवाली मूर्तियोंमें स्थित हुआ देहरहित होकर भी ममतासे परास्त होनेके कारण देहधारी बना रहा ⁠।⁠।⁠ ३४ ⁠।⁠।</div>
<div class="class_54">प्राक् कृतेन ममत्वेन तासु तास्विह योनिषु ⁠।</div>
<div class="class_54">निर्ममस्य ममत्वेन किं कृतं तासु तासु च ⁠।⁠।⁠ ३५ ⁠।⁠।</div>
<div class="class_55">‘पहले जो मैंने इसके प्रति ममता की थी, उसके कारण मुझे भिन्न-भिन्न योनियोंमें भटकना पड़ा। यद्यपि मैं ममतारहित हूँ तो भी इस प्रकृतिजनित ममताने भिन्न-भिन्न योनियोंमें मुझे डालकर मेरी बड़ी दुर्दशा कर डाली ⁠।⁠।</div>
<div class="class_54">योनीषु वर्तमानेन नष्टसंज्ञेन चेतसा ⁠।</div>
<div class="class_54">न ममात्रानया कार्यमहंकारकृतात्मया ⁠।⁠।⁠ ३६ ⁠।⁠।</div>
<div class="class_55">‘इसके साथ नाना प्रकारकी योनियोंमें भटकनेके कारण मेरी चेतना खो गयी थी। अब इस अहंकारमयी प्रकृतिसे मेरा कोई काम नहीं है ⁠।⁠।⁠ ३६ ⁠।⁠।</div>
<div class="class_54">आत्मानं बहुधा कृत्वा येयं भूयो युनक्ति माम् ⁠।</div>
<div class="class_54">इदानीमेष बुद्धोऽस्मि निर्ममो निरहंकृतः ⁠।⁠।⁠ ३७ ⁠।⁠।</div>
<div class="class_55">‘अब भी यह बहुत-से रूप धारण करके मेरे साथ संयोगकी चेष्टा कर रही है; किंतु अब मैं सावधान हो गया हूँ, इसलिये ममता और अहंकारसे रहित हो गया हूँ ⁠।⁠।⁠ ३७ ⁠।⁠।</div>
<div class="class_54">ममत्वमनया नित्यमहंकारकृतात्मकम् ⁠।</div>
<div class="class_54">अपेत्याहमिमां हित्वा संश्रयिष्ये निरामयम् ⁠।⁠।⁠ ३८ ⁠।⁠।</div>
<div class="class_55">‘अब तो इसको और इसकी अहंकारस्वरूपिणी ममताको त्यागकर इससे सर्वथा अतीत होकर मैं निरामय परमात्माकी शरण लूँगा ⁠।⁠।⁠ ३८ ⁠।⁠।</div>
<div class="class_54">अनेन साम्यं यास्यामि नानयाहमचेतया ⁠।</div>
<div class="class_54">क्षेमं मम सहानेन नैकत्वमनया सह ⁠।⁠।⁠ ३९ ⁠।⁠।</div>
<div class="class_55">‘उन परमात्माकी ही समानता प्राप्त करूँगा। इस जड प्रकृतिकी समानता नहीं धारण करूँगा। परमात्माके साथ संयोग करनेमें ही मेरा कल्याण है। इस प्रकृतिके साथ नहीं ⁠।⁠।⁠ ३९ ⁠।⁠।</div>
<div class="class_54">एवं परमसम्बोधात् पञ्चविंशोऽनुबुद्धवान् ⁠।</div>
<div class="class_54">अक्षरत्वं नियच्छेत त्यक्त्वा क्षरमनामयम् ⁠।⁠।⁠ ४० ⁠।⁠।</div>
<div class="class_55">‘इस प्रकार उत्तम विवेकके द्वारा अपने शुद्ध स्वरूपका ज्ञान प्राप्तकर चौबीस तत्त्वोंसे परे पचीसवाँ आत्मा क्षरभाव (विनाशशीलता) का त्याग करके निरामय अक्षरभावको प्राप्त होता है ⁠।⁠।⁠ ४० ⁠।⁠।</div>
<div class="class_54">अव्यक्तं व्यक्तधर्माणं सगुणं निर्गुणं तथा ⁠।</div>
<div class="class_54">निर्गुणं प्रथमं दृष्ट्‌वा तादृग् भवति मैथिल ⁠।⁠।⁠ ४१ ⁠।⁠।</div>
<div class="class_55">‘मिथिलानरेश! अव्यक्त प्रकृति, व्यक्त महत्तत्त्वादि, सगुण (जडवर्ग), निर्गुण (आत्मा) तथा सबके आदिभूत निर्गुण परमात्माका साक्षात्कार करके मनुष्य स्वयं भी वैसा ही हो जाता है ⁠।⁠।⁠ ४१ ⁠।⁠।</div>
<div class="class_54">अक्षरक्षरयोरेतदुक्तं तव निदर्शनम् ⁠।</div>
<div class="class_54">मयेह ज्ञानसम्पन्नं यथाश्रुतिनिदर्शनात् ⁠।⁠।⁠ ४२ ⁠।⁠।</div>
<div class="class_55">राजन्! वेदमें जैसा वर्णन किया गया है, उसके अनुरूप यह क्षर-अक्षरका विवेक करानेवाला ज्ञान मैंने तुम्हें सुनाया है ⁠।⁠।⁠ ४२ ⁠।⁠।</div>
<div class="class_54">निःसंदिग्धं च सूक्ष्मं च विबुद्धं विमलं यथा ⁠।</div>
<div class="class_54">प्रवक्ष्यामि तु ते भूयस्तन्निबोध यथाश्रुतम् ⁠।⁠।⁠ ४३ ⁠।⁠।</div>
<div class="class_55">अब पुनः श्रुतिके अनुसार संदेहरहित, सूक्ष्म तथा अत्यन्त निर्मल विशिष्ट ज्ञानकी बात तुम्हें बता रहा हूँ, सुनो ⁠।⁠।⁠ ४३ ⁠।⁠।</div>
<div class="class_54">सांख्ययोगौ मया प्रोक्तौ शास्त्रद्वयनिदर्शनात् ⁠।</div>
<div class="class_54">यदेव शास्त्रं सांख्योक्तं योगदर्शनमेव तत् ⁠।⁠।⁠ ४४ ⁠।⁠।</div>
<div class="class_55">मैंने सांख्य और योगका जो वर्णन किया है, उसमें इन दोनोंको पृथक्-पृथक् दो शास्त्र बताया है; परंतु वास्तवमें जो सांख्यशास्त्र है, वही योगशास्त्र भी है (क्योंकि दोनोंका फल एक ही है) ⁠।⁠।⁠ ४४ ⁠।⁠।</div>
<div class="class_54">प्रबोधनकरं ज्ञानं सांख्यानामवनीपते ⁠।</div>
<div class="class_54">विस्पष्टं प्रोच्यते तत्र शिष्याणां हितकाम्यया ⁠।⁠।⁠ ४५ ⁠।⁠।</div>
<div class="class_55">पृथ्वीनाथ! मैंने शिष्योंके हितकी कामनासे उनके लिये ज्ञानजनक जो सांख्यदर्शन है, उसका तुम्हारे निकट स्पष्टरूपसे वर्णन किया है ⁠।⁠।⁠ ४५ ⁠।⁠।</div>
<div class="class_54">बृहच्चैवमिदं शास्त्रमित्याहुर्विदुषो जनाः ⁠।</div>
<div class="class_54">अस्मिंश्च शास्त्रे योगानां पुनर्वेदे पुरःसरः ⁠।⁠।⁠ ४६ ⁠।⁠।</div>
<div class="class_55">विद्वान् पुरुषोंका कहना है कि यह सांख्यशास्त्र महान् है। इस शास्त्रमें, योगशास्त्रमें तथा वेदमें अधिक प्रामाणिकता समझकर मनुष्यको इनके अध्ययनके लिये आगे बढ़ना चाहिये ⁠।⁠।⁠ ४६ ⁠।⁠।</div>
<div class="class_54">पञ्चविंशात् परं तत्त्वं पठ्यते न नराधिप ⁠।</div>
<div class="class_54">सांख्यानां तु परं तत्त्वं यथावदनुवर्णितम् ⁠।⁠।⁠ ४७ ⁠।⁠।</div>
<div class="class_55">नरेश्वर! सांख्यशास्त्रके आचार्य पचीसवें तत्त्वसे परे और किसी तत्त्वका वर्णन नहीं करते हैं। यह मैंने सांख्योंके परम तत्त्वका यथावत्‌रूपसे वर्णन किया है ⁠।⁠।⁠ ४७ ⁠।⁠।</div>
<div class="class_54">बुद्धमप्रतिबुद्धत्वाद् बुध्यमानं च तत्त्वतः ⁠।</div>
<div class="class_54">बुध्यमानं च बुद्धं च प्राहुर्योगनिदर्शनम् ⁠।⁠।⁠ ४८ ⁠।⁠।</div>
<div class="class_55">जो नित्य ज्ञानसम्पन्न परब्रह्म परमात्मा है, वही बुद्ध है तथा जो परमात्मतत्त्वको न जाननेके कारण जिज्ञासु जीवात्मा है, उसकी ‘बुध्यमान’ संज्ञा होती है। इस प्रकार योगके सिद्धान्तके अनुसार बुद्ध (नित्य ज्ञानसम्पन्न परमात्मा) और बुध्यमान (जिज्ञासु जीव)—ये दो चेतन माने गये हैं ⁠।⁠।⁠ ४८ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि वसिष्ठकरालजनकसंवादे सप्ताधिकत्रिशततमोऽध्यायः ⁠।⁠।⁠ ३०७ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें वसिष्ठकरालजनकसंवादविषयक तीन सौ सातवाँ अध्याय पूरा हुआ ⁠।⁠।⁠ ३०७ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
