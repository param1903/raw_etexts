<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0280</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50045" class="class_92">एकोनपञ्चाशदधिकद्विशततमोऽध्यायः</div>
<div class="class_93">ज्ञानके साधन तथा ज्ञानीके लक्षण और महिमा</div>
<div class="class_86">व्यास उवाच</div>
<div class="class_54">सृजते तु गुणान् सत्त्वं क्षेत्रज्ञस्त्वधितिष्ठति ⁠।</div>
<div class="class_54">गुणान् विक्रियतः सर्वानुदासीनवदीश्वरः ⁠।⁠।⁠ १ ⁠।⁠।</div>
<div class="class_55"><span class="class_60">व्यासजी कहते हैं—</span>पुत्र! प्रकृति ही गुणोंकी सृष्टि करती है। क्षेत्रज्ञ—आत्मा तो उदासीनकी भाँति उन सम्पूर्ण विकारशील गुणोंको देखा करता है। वह स्वाधीन एवं उनका अधिष्ठाता है ⁠।⁠।⁠ १ ⁠।⁠।</div>
<div class="class_54">स्वभावयुक्तं तत् सर्वं यदिमान् सृजते गुणान् ⁠।</div>
<div class="class_54">ऊर्णनाभिर्यथा सूत्रं सृजते तद्‌गुणांस्तथा ⁠।⁠।⁠ २ ⁠।⁠।</div>
<div class="class_55">जैसे मकड़ी अपने शरीरसे तन्तुओंकी सृष्टि करती है, उसी प्रकार प्रकृति भी समस्त त्रिगुणात्मक पदार्थोंको उत्पन्न करती है। प्रकृति जो इन सब विषयोंकी सृष्टि करती है, वह सब उसके स्वभावसे ही होता है ⁠।⁠।⁠ २ ⁠।⁠।</div>
<div class="class_54">प्रध्वस्ता न निवर्तन्ते प्रवृत्तिर्नोपलभ्यते ⁠।</div>
<div class="class_54">एवमेके व्यवस्यन्ति निवृत्तिरिति चापरे ⁠।⁠।⁠ ३ ⁠।⁠।</div>
<div class="class_55">किन्हींका मत है कि तत्त्वज्ञानसे जब गुणोंका नाश कर दिया जाता है, तब भी वे सर्वथा नष्ट नहीं होते; किंतु तत्त्वज्ञके लिये उनकी उपलब्धि नहीं होती अर्थात् उसका उनसे सम्बन्ध नहीं रहता। दूसरे लोग मानते हैं कि उनकी सर्वथा निवृत्ति हो जाती है अर्थात् उनका अस्तित्त्व नहीं रहता ⁠।⁠।⁠ ३ ⁠।⁠।</div>
<div class="class_54">उभयं सम्प्रधार्यैतदध्यवस्येद् यथामति ⁠।</div>
<div class="class_54">अनेनैव विधानेन भवेद् गर्भशयो महान् ⁠।⁠।⁠ ४ ⁠।⁠।</div>
<div class="class_55">इन दोनों मतोंपर अपनी बुद्धिके अनुसार विचार करके सिद्धान्तका निश्चय करे। इस प्रकार निश्चय करनेसे (बार-बार) गर्भमें शयन करनेवाला जीव महान् हो जाता है ⁠।⁠।⁠ ४ ⁠।⁠।</div>
<div class="class_54">अनादिनिधनो ह्यात्मा तं बुद्‌ध्वा विचरेन्नरः ⁠।</div>
<div class="class_54">अक्रुध्यन्नप्रहृष्यंश्च नित्यं विगतमत्सरः ⁠।⁠।⁠ ५ ⁠।⁠।</div>
<div class="class_55">आत्मा आदि और अन्तसे रहित है। उसे जानकर मनुष्य सदा हर्ष, क्रोध और ईर्ष्या-द्वेषसे रहित हो विचरता रहे ⁠।⁠।⁠ ५ ⁠।⁠।</div>
<div class="class_54">इत्येवं हृदयग्रन्थिं बुद्धिचिन्तामयं दृढम् ⁠।</div>
<div class="class_54">अनित्यं सुखमासीत अशोचंश्छिन्नसंशयः ⁠।⁠।⁠ ६ ⁠।⁠।</div>
<div class="class_55">साधकको चाहिये कि बुद्धिके चिन्ता आदि धर्मोंसे सुदृढ़ हुई हृदयकी अविद्यामयी अनित्य ग्रन्थिको उपर्युक्त प्रकारसे काटकर शोक और संदेहसे रहित हो सुखपूर्वक परमात्मस्वरूपमें स्थित हो जाय ⁠।⁠।⁠ ६ ⁠।⁠।</div>
<div class="class_54">ताम्येयुः प्रच्युताः पृथ्व्या यथा पूर्णां नदीं नराः ⁠।</div>
<div class="class_54">अवगाढा ह्यविद्वांसो विद्धि लोकमिमं तथा ⁠।⁠।⁠ ७ ⁠।⁠।</div>
<div class="class_55">जैसे तैरनेकी कला न जाननेवाले मनुष्य यदि किनारेकी भूमिसे जलपूर्ण नदीमें गिर पड़ते हैं तो गोते खाते हुए महान् क्लेश सहन करते हैं; उसी प्रकार अज्ञानी मनुष्य इस संसार-सागरमें डूबकर कष्ट भोगते रहते हैं—ऐसा समझो ⁠।⁠।⁠ ७ ⁠।⁠।</div>
<div class="class_54">न तु ताम्यति वै विद्वान् स्थले चरति तत्त्ववित् ⁠।</div>
<div class="class_54">एवं यो विन्दतेऽऽत्मानं केवलं ज्ञानमात्मनः ⁠।⁠।⁠ ८ ⁠।⁠।</div>
<div class="class_55">परंतु जो तैरना जानता है, वह कष्ट नहीं उठाता। वह तो जलमें भी स्थलकी ही भाँति चलता है, उसी तरह ज्ञानस्वरूप विशुद्ध आत्माको प्राप्त हुआ तत्त्ववेत्ता संसार-सागरसे पार हो जाता है ⁠।⁠।⁠ ८ ⁠।⁠।</div>
<div class="class_54">एवं बुद्‌ध्वा नरः सर्वं भूतानामागतिं गतिम् ⁠।</div>
<div class="class_54">समवेक्ष्य च वैषम्यं लभते शममुत्तमम् ⁠।⁠।⁠ ९ ⁠।⁠।</div>
<div class="class_55">जो मनुष्य इस प्रकार सम्पूर्ण प्राणियोंके आवागमनको जानता तथा उनकी विषम अवस्थापर विचार करता है, उसे परम उत्तम शान्ति प्राप्त होती है ⁠।⁠।⁠ ९ ⁠।⁠।</div>
<div class="class_54">एतद् वै जन्मसामर्थ्यं ब्राह्मणस्य विशेषतः ⁠।</div>
<div class="class_54">आत्मज्ञानं शमश्चैव पर्याप्तं तत्परायणम् ⁠।⁠।⁠ १० ⁠।⁠।</div>
<div class="class_55">विशेषरूपसे ब्राह्मणमें और समानभावसे मनुष्यमात्रमें इस ज्ञानको प्राप्त करनेकी जन्मसिद्ध शक्ति है। मन और इन्द्रियोंका संयम तथा आत्मज्ञान मोक्ष-प्राप्तिके लिये पर्याप्त साधन है ⁠।⁠।⁠ १० ⁠।⁠।</div>
<div class="class_54">एतद् बुद्‌ध्वा भवेत् शुद्धः किमन्यद्‌ बुद्धलक्षणम् ⁠।</div>
<div class="class_54">विज्ञायैतद् विमुच्यन्ते कृतकृत्या मनीषिणः ⁠।⁠।⁠ ११ ⁠।⁠।</div>
<div class="class_55">शम और आत्मतत्त्वको जानकर पुरुष अत्यन्त शुद्ध-बुद्ध हो जाता है। ज्ञानीका इसके सिवा और क्या लक्षण हो सकता है। बुद्धिमान् मनुष्य इस आत्मतत्त्वको जानकर कृतार्थ और मुक्त हो जाते हैं ⁠।⁠।⁠ ११ ⁠।⁠।</div>
<div class="class_54">न भवति विदुषां महद्भयं</div>
<div class="class_57">यदविदुषां सुमहद्भयं परत्र ⁠।</div>
<div class="class_54">न हि गतिरधिकास्ति कस्यचिद्</div>
<div class="class_57">भवति हि या विदुषः सनातनी ⁠।⁠।⁠ १२ ⁠।⁠।</div>
<div class="class_55">परलोकमें जो अज्ञानी मनुष्योंको महान् भय प्राप्त होता है, यह महान् भय ज्ञानी पुरुषोंको नहीं होता। ज्ञानीको जो सनातन गति प्राप्त होती है, उससे बढ़कर उत्तम गति और किसीको भी प्राप्त नहीं होती ⁠।⁠।⁠ १२ ⁠।⁠।</div>
<div class="class_54">लोकमातुरमसूयते जन-</div>
<div class="class_57">स्तत् तदेव च निरीक्ष्य शोचते ⁠।</div>
<div class="class_54">तत्र पश्य कुशलानशोचतो</div>
<div class="class_57">ये विदुस्तदुभयं कृताकृतम् ⁠।⁠।⁠ १३ ⁠।⁠।</div>
<div class="class_55">कुछ लोग मनुष्योंको दुखी और रोगी देखकर उनमें दोष-दृष्टि करते हैं और दूसरे लोग उनकी वह अवस्था देखकर शोक करते हैं। परंतु जो कार्य और कारण दोनोंको तत्त्वसे जानते हैं, वे शोक नहीं करते। तुम उन्हीं लोगोंको वहाँ कुशल समझो ⁠।⁠।⁠ १३ ⁠।⁠।</div>
<div class="class_54">यत् करोत्यनभिसंधिपूर्वकं</div>
<div class="class_57">तच्च निर्णुदति तत् पुराकृतम् ⁠।</div>
<div class="class_54">न प्रियं तदुभयं न चाप्रियं</div>
<div class="class_57">तस्य तज्जनयतीह कुर्वतः ⁠।⁠।⁠ १४ ⁠।⁠।</div>
<div class="class_55">कर्मपरायण मनुष्य निष्कामभावसे जिस कर्मका अनुष्ठान करते हैं, वह पहलेके किये हुए सकाम या अशुभ कर्मोंको भी नष्ट कर देता है; इस प्रकार कर्म करनेवाले साधकके कर्म इस लोकमें या परलोकमें कहीं भी उसका भला-बुरा या दोनों कुछ भी नहीं कर सकते ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि शुकानुप्रश्ने एकोनपञ्चाशदधिकद्विशततमोऽध्यायः ⁠।⁠।⁠ २४९ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें शुकदेवका अनुप्रश्नविषयक दो सौ उनचासवाँ अध्याय पूरा हुआ ⁠।⁠।⁠ २४९ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
