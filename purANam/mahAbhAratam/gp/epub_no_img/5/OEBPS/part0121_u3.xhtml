<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0121</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49896" class="class_92">द्व‍यधिकशततमोऽध्यायः</div>
<div class="class_93">विजयसूचक शुभाशुभ लक्षणोंका तथा उत्साही और बलवान् सैनिकोंका वर्णन एवं राजाको युद्धसम्बन्धी नीतिका निर्देश</div>
<div class="class_86">युधिष्ठिर उवाच</div>
<div class="class_54">जयित्र्याः कानि रूपाणि भवन्ति भरतर्षभ ⁠।</div>
<div class="class_54">पृतनायाः प्रशस्तानि तानि चेच्छामि वेदितुम् ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>‘भरतश्रेष्ठ! विजय पानेवाली सेनाके कौन-कौन-से शुभ लक्षण होते हैं? यह मैं जानना चाहता हूँ ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">जयित्र्या यानि रूपाणि भवन्ति भरतर्षभ ⁠।</div>
<div class="class_54">पृतनायाः प्रशस्तानि तानि वक्ष्यामि सर्वशः ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>भरतभूषण! विजय पानेवाली सेनाके समक्ष जो-जो शुभ लक्षण प्रकट होते हैं, उन सबका वर्णन करता हूँ, सुनो ⁠।⁠।⁠ २ ⁠।⁠।</div>
<div class="class_54">दैवे पूर्वं प्रकुपिते मानुषे कालचोदिते ⁠।</div>
<div class="class_54">तद्विद्वांसोऽनुपश्यन्ति ज्ञानदिव्येन चक्षुषा ⁠।⁠।⁠ ३ ⁠।⁠।</div>
<div class="class_54">प्रायश्चित्तविधिं चात्र जपहोमांश्च तद्विदः ⁠।</div>
<div class="class_54">मङ्गलानि च कुर्वन्ति शमयन्त्यहितानि च ⁠।⁠।⁠ ४ ⁠।⁠।</div>
<div class="class_55">कालसे प्रेरित हुए मनुष्यपर पहले दैवका प्रकोप होता है। उसे विद्वान् पुरुष जब ज्ञानमयी दिव्यदृष्टिसे देख लेते हैं, तब उसके प्रतीकारको जाननेवाले वे पुरुष उसके प्रायश्चित्तका विधान—जप, होम आदि मांगलिक कृत्य करते हैं और उस अहितकारक दैवी उपद्रवको शान्त कर देते हैं ⁠।⁠।⁠ ३-४ ⁠।⁠।</div>
<div class="class_54">उदीर्णमनसो योधा वाहनानि च भारत ⁠।</div>
<div class="class_54">यस्यां भवन्ति सेनायां ध्रुवं तस्यां परो जयः ⁠।⁠।⁠ ५ ⁠।⁠।</div>
<div class="class_55">भरतनन्दन! जिस सेनाके योद्धा और वाहन मनमें प्रसन्न एवं उत्साहयुक्त होते हैं, उसकी उत्तम विजय अवश्य होती है ⁠।⁠।⁠ ५ ⁠।⁠।</div>
<div class="class_54">अन्वेतान् वायवो यान्ति तथैवेन्द्रधनूंषि च ⁠।</div>
<div class="class_54">अनुप्लवन्तो मेघाश्च तथाऽऽदित्यस्य रश्मयः ⁠।⁠।⁠ ६ ⁠।⁠।</div>
<div class="class_54">गोमायवश्चानुकूला बलगृध्राश्च सर्वशः ⁠।</div>
<div class="class_54">अर्हयेयुर्यदा सेनां तदा सिद्धिरनुत्तमा ⁠।⁠।⁠ ७ ⁠।⁠।</div>
<div class="class_55">यदि सेनाकी रणयात्राके समय सैनिकोंके पीछेसे मन्द-मन्द वायु प्रवाहित हो, सामने इन्द्रधनुषका उदय हो, बार-बार बादलोंकी छाया होती रहे और सूर्यकी किरणोंका भी प्रकाश फैलता रहे तथा गीदड़, गीध और कौए भी अनुकूल दिशामें आ जायँ तो निश्चय ही उस सेनाको परम उत्तम सिद्धि प्राप्त होती है ⁠।⁠।⁠ ६-७ ⁠।⁠।</div>
<div class="class_54">प्रसन्नभाः पावकश्चोर्ध्वरश्मिः</div>
<div class="class_57">प्रदक्षिणावर्तशिखो विधूमः ⁠।</div>
<div class="class_54">पुण्या गन्धाश्चाहुतीनां भवन्ति</div>
<div class="class_57">जयस्यैतद् भाविनो रूपमाहुः ⁠।⁠।⁠ ८ ⁠।⁠।</div>
<div class="class_55">यदि बिना धुएँकी आग प्रज्वलित हो, उसकी ज्वाला निर्मल हो और लपटें ऊपरकी ओर उठ रही हों अथवा उस अग्निकी शिखाएँ दाहिनी ओर जाती दिखायी देती हों तथा आहुतियोंकी पवित्र गन्ध प्रकट हो रही हो तो इन सबको भावी विजयका शुभ चिह्न बताया गया है ⁠।⁠।⁠ ८ ⁠।⁠।</div>
<div class="class_54">गम्भीरशब्दाश्च महास्वनाश्च</div>
<div class="class_57">शङ्खाश्च भेर्यश्च नदन्ति यत्र ⁠।</div>
<div class="class_54">युयुत्सवश्चाप्रतीपा भवन्ति</div>
<div class="class_57">जयस्यैतद् भाविनो रूपमाहुः ⁠।⁠।⁠ ९ ⁠।⁠।</div>
<div class="class_55">जहाँ शंखोंकी गम्भीर ध्वनि और रणभेरीकी ऊँची आवाज फैल रही हो, युद्धकी इच्छा रखनेवाले सैनिक सर्वथा अनुकूल हों तो वहाँके लिये इसे भी भावी विजयका सूचक शुभ लक्षण कहा गया है ⁠।⁠।⁠ ९ ⁠।⁠।</div>
<div class="class_54">इष्टा मृगाः पृष्ठतो वामतश्च</div>
<div class="class_57">सम्प्रस्थितानां च गमिष्यतां च ⁠।</div>
<div class="class_54">जिघांसतां दक्षिणाः सिद्धिमाहु-</div>
<div class="class_57">र्ये त्वग्रतस्ते प्रतिषेधयन्ति ⁠।⁠।⁠ १० ⁠।⁠।</div>
<div class="class_55">सेनाके प्रस्थान करते समय अथवा जानेके लिये तैयारी करते समय यदि इष्ट मृग पीछे और बायें आ जायँ तो इच्छित फल प्रदान करते हैं। तथा युद्ध करते समय दाहिने हो जायँ तो वे सिद्धिकी सूचना देते हैं; किंतु यदि सामने आ जायँ तो उस युद्धकी यात्राका निषेध करते हैं ⁠।⁠।⁠ १० ⁠।⁠।</div>
<div class="class_54">माङ्गल्यशब्दान् शकुना वदन्ति</div>
<div class="class_57">हंसाः क्रौञ्चाः शतपत्राश्च चाषाः ⁠।</div>
<div class="class_54">हृष्टा योधाः सत्त्ववन्तो भवन्ति</div>
<div class="class_57">जयस्यैतद् भाविनो रूपमाहुः ⁠।⁠।⁠ ११ ⁠।⁠।</div>
<div class="class_55">जब हंस, क्रौंच, शतपत्र और नीलकण्ठ आदि पक्षी मंगलसूचक शब्द करते हों और सैनिक हर्ष तथा उत्साहसे सम्पन्न दिखायी देते हों तो यह भी भावी विजयका शुभ लक्षण बताया गया है ⁠।⁠।⁠ ११ ⁠।⁠।</div>
<div class="class_54">शस्त्रैर्यन्त्रैः कवचैः केतुभिश्च</div>
<div class="class_57">सुभानुभिर्मुखवर्णैश्च यूनाम् ⁠।</div>
<div class="class_54">भ्राजिष्मती दुष्प्रतिवीक्षणीया</div>
<div class="class_57">येषां चमूस्तेऽभिभवन्ति शत्रून् ⁠।⁠।⁠ १२ ⁠।⁠।</div>
<div class="class_55">जिनकी सेना भाँति-भाँतिके शस्त्र, कवच, यन्त्र तथा ध्वजाओंसे सुशोभित हो, जिनके नौजवान सैनिकोंके मुखकी सुन्दर प्रभामयी कान्तिसे प्रकाशित होती हुई सेनाकी ओर शत्रुओंको देखनेका भी साहस न होता हो, वे निश्चय ही शत्रुदलको परास्त कर सकते हैं ⁠।⁠।⁠ १२ ⁠।⁠।</div>
<div class="class_54">शुश्रूषवश्चानभिमानिनश्च</div>
<div class="class_57">परस्परं सौहृदमास्थिताश्च ⁠।</div>
<div class="class_54">येषां योधाः शौचमनुष्ठिताश्च</div>
<div class="class_57">जयस्यैतद् भाविनो रूपमाहुः ⁠।⁠।⁠ १३ ⁠।⁠।</div>
<div class="class_55">जिनके योद्धा स्वामीकी सेवामें उत्साह रखनेवाले, अहंकाररहित, आपसमें एक-दूसरेका हित चाहनेवाले तथा शौचाचारका पालन करनेवाले हों, उनकी होनेवाली विजयका यही शुभ लक्षण बताया गया है ⁠।⁠।⁠ १३ ⁠।⁠।</div>
<div class="class_54">शब्दाः स्पर्शास्तथा गन्धा विचरन्ति मनःप्रियाः ⁠।</div>
<div class="class_54">धैर्यं चाविशते योधान् विजयस्य मुखं च तत् ⁠।⁠।⁠ १४ ⁠।⁠।</div>
<div class="class_55">जब योद्धाओंके मनको प्रिय लगनेवाले शब्द, स्पर्श और गन्ध सब ओर फैल रहे हों तथा उनके भीतर धैर्यका संचार हो रहा हो तो वह विजयका द्वार माना जाता है ⁠।⁠।⁠ १४ ⁠।⁠।</div>
<div class="class_54">इष्टो वामः प्रविष्टस्य दक्षिणः प्रविविक्षतः ⁠।</div>
<div class="class_54">पश्चात्संसाधयत्यर्थं पुरस्ताच्च निषेधति ⁠।⁠।⁠ १५ ⁠।⁠।</div>
<div class="class_55">यदि कौआ युद्धमें प्रवेश करते समय दाहिने भागमें और प्रविष्ट हो जानेके बाद बायें भागमें आ जाय तो शुभ है। पीछेकी ओर होनेसे भी वह कार्यकी सिद्धि करता है; परंतु सामने होनेपर विजयमें बाधा डालता है ⁠।⁠।⁠ १५ ⁠।⁠।</div>
<div class="class_54">सम्भृत्य महतीं सेनां चतुरङ्गां युधिष्ठिर ⁠।</div>
<div class="class_54">साम्नैव वर्तयेः पूर्वं प्रयतेथास्ततो युधि ⁠।⁠।⁠ १६ ⁠।⁠।</div>
<div class="class_55">युधिष्ठिर! विशाल चतुरंगिणी सेना एकत्र कर लेनेके बाद भी तुम्हें पहले सामनीतिके द्वारा शत्रुसे सन्धि करनेका ही प्रयास करना चाहिये। यदि वह सफल न हो तो युद्धके लिये प्रयत्न करना उचित है ⁠।⁠।</div>
<div class="class_54">जघन्य एष विजयो यद् युद्धं नाम भारत ⁠।</div>
<div class="class_54">यादृच्छिको युधि जयो दैवो वेति विचारणम् ⁠।⁠।⁠ १७ ⁠।⁠।</div>
<div class="class_55">भरतनन्दन! युद्ध करके जो विजय प्राप्त होती है, उसे निकृष्ट ही माना गया है। युद्धसम्बन्धी विजय अचानक प्राप्त होती है या दैवेच्छासे; यह बात विचारणीय ही होती है। इसका पहलेसे कोई निश्चय नहीं रहता ⁠।⁠।⁠ १७ ⁠।⁠।</div>
<div class="class_54">अपामिव महावेगस्त्रस्ता इव महामृगाः ⁠।</div>
<div class="class_54">दुर्निवार्यतमा चैव प्रभग्ना महती चमूः ⁠।⁠।⁠ १८ ⁠।⁠।</div>
<div class="class_55">यदि विशाल सेनामें भगदड़ मच जाती है तो उसे जलके महान् वेगके समान तथा भयभीत हुए महामृगोंके समान रोकना अत्यन्त कठिन हो जाता है ⁠।⁠।⁠ १८ ⁠।⁠।</div>
<div class="class_54">भग्ना इत्येव भज्यन्ते विद्वांसोऽपि न कारणम् ⁠।</div>
<div class="class_54">उदारसारा महती रुरुसंघोपमा चमूः ⁠।⁠।⁠ १९ ⁠।⁠।</div>
<div class="class_55">विशाल सेना मृगोंके झुंडके समान होती है। उसमें कितने ही बलवान् वीर क्यों न भरे हों, कुछ लोग भाग रहे हैं—इतना ही देखकर सब भागने लगते हैं। यद्यपि उन्हें भागनेका कारण नहीं मालूम रहता है ⁠।⁠।⁠ १९ ⁠।⁠।</div>
<div class="class_54">परस्परज्ञाः संहृष्टास्त्यक्तप्राणाः सुनिश्चिताः ⁠।</div>
<div class="class_54">अपि पञ्चाशतं शूरा निघ्नन्ति परवाहिनीम् ⁠।⁠।⁠ २० ⁠।⁠।</div>
<div class="class_55">एक-दूसरेको जाननेवाले, हर्ष और उत्साहसे परिपूर्ण, प्राणोंका मोह छोड़ देनेवाले तथा मरने-मारनेके दृढ़ निश्चयसे युक्त पचास शूरवीर भी सारी शत्रु-सेनाका संहार कर सकते हैं ⁠।⁠।⁠ २० ⁠।⁠।</div>
<div class="class_54">अपि वा पञ्च षट् सप्त संहताः कृतनिश्चयाः ⁠।</div>
<div class="class_54">कुलीनाः पूजिताः सम्यग् विजयन्तीह शात्रवान् ⁠।⁠।⁠ २१ ⁠।⁠।</div>
<div class="class_55">अच्छे कुलमें उत्पन्न, परस्पर संगठित तथा राजाद्वारा सम्मानित पाँच, छः या सात वीर भी यदि दृढ़ निश्चयके साथ युद्धस्थलमें डटे रहें तो युद्धमें शत्रुओंपर भलीभाँति विजय पा सकते हैं ⁠।⁠।⁠ २१ ⁠।⁠।</div>
<div class="class_54">संनिपातो न मन्तव्यः शक्ये सति कथंचन ⁠।</div>
<div class="class_54">सान्त्वभेदप्रदानानां युद्धमुत्तरमुच्यते ⁠।⁠।⁠ २२ ⁠।⁠।</div>
<div class="class_55">जबतक किसी तरह सन्धि हो सकती हो, तबतक युद्धको स्वीकार नहीं करना चाहिये। पहले सामनीतिसे समझावे। इससे काम न चले तो भेदनीतिके अनुसार शत्रुओंमें फूट डाले। इसमें भी सफलता न मिले तो दाननीतिका प्रयोग करे—धन देकर शत्रुके सहायकोंको वशमें करनेकी चेष्टा करे। इन तीनों उपायोंके सफल न होनेपर अन्तमें युद्धका आश्रय लेना उचित बताया गया है ⁠।⁠।⁠ २२ ⁠।⁠।</div>
<div class="class_54">संदर्शेनैव सेनाया भयं भीरून् प्रबाधते ⁠।</div>
<div class="class_54">वज्रादिव प्रज्वलितादियं क्व नु पतिष्यति ⁠।⁠।⁠ २३ ⁠।⁠।</div>
<div class="class_55">शत्रुकी सेनाको देखते ही कायरोंको भय सताने लगता है, मानो उनके ऊपर प्रज्वलित वज्र गिरनेवाला हो। वे सोचते हैं, न जाने यह सेना किसके ऊपर पड़ेगी? ⁠।⁠।⁠ २३ ⁠।⁠।</div>
<div class="class_54">अभिप्रयातां समितिं ज्ञात्वा ये प्रतियान्त्यथ ⁠।</div>
<div class="class_54">तेषां स्यन्दन्ति गात्राणि योधानां विजयस्य च ⁠।⁠।⁠ २४ ⁠।⁠।</div>
<div class="class_55">जो युद्धको उपस्थित हुआ जानकर उसकी ओर दौड़ पड़ते हैं, उन वीरोंके शरीरमें विजयकी आशासे आनन्दजनित पसीनेके बिन्दु प्रकट हो जाते हैं ⁠।⁠।⁠ २४ ⁠।⁠।</div>
<div class="class_54">विषयो व्यथते राजन् सर्वः सस्थाणुजङ्गमः ⁠।</div>
<div class="class_54">अस्य प्रतापतप्तानां मज्जा सीदति देहिनाम् ⁠।⁠।⁠ २५ ⁠।⁠।</div>
<div class="class_55">राजन्! युद्ध उपस्थित होनेपर स्थावर-जंगम प्राणियोंसहित समस्त देश ही व्यथित हो उठता है और अस्त्रोंके प्रतापसे संतप्त हुए देहधारियोंकी मज्जा भी सूखने लगती है ⁠।⁠।⁠ २५ ⁠।⁠।</div>
<div class="class_54">तेषां सान्त्वं क्रूरमिश्रं प्रणेतव्यं पुनः पुनः ⁠।</div>
<div class="class_54">सम्पीड्यमाना हि परैर्योगमायान्ति सर्वतः ⁠।⁠।⁠ २६ ⁠।⁠।</div>
<div class="class_55">उन देशवासियोंके प्रति कठोरताके साथ-साथ सान्त्वनापूर्ण मधुर वचनोंका बारंबार प्रयोग करना चाहिये; अन्यथा केवल कठोर वचनोंसे पीड़ित हो वे सब ओरसे जाकर शत्रुओंके साथ मिल जाते हैं ⁠।⁠।⁠ २६ ⁠।⁠।</div>
<div class="class_54">आन्तराणां च भेदार्थं चरानभ्यवचारयेत् ⁠।</div>
<div class="class_54">यश्च तस्मात् परो राजा तेन सन्धिः प्रशस्यते ⁠।⁠।⁠ २७ ⁠।⁠।</div>
<div class="class_55">शत्रुके मित्रोंमें फूट डालनेके लिये गुप्तचरोंको भेजना चाहिये और जो शत्रुसे भी बलवान् राजा हो, उसके साथ सन्धि करना श्रेष्ठ है ⁠।⁠।⁠ २७ ⁠।⁠।</div>
<div class="class_54">न हि तस्यान्यथा पीडा शक्या कर्तुं तथाविधा ⁠।</div>
<div class="class_54">यथा सार्धममित्रेण सर्वतः प्रतिबाधनम् ⁠।⁠।⁠ २८ ⁠।⁠।</div>
<div class="class_55">अन्यथा उसको वैसी पीड़ा नहीं दी जा सकती, जैसी कि उसके शत्रुके साथ सन्धि करके दी जा सकती है। युद्ध इस प्रकार करना चाहिये, जिससे शत्रुपक्ष सब ओरसे संकटमें पड़ जाय ⁠।⁠।⁠ २८ ⁠।⁠।</div>
<div class="class_54">क्षमा वै साधुमायाति न ह्यसाधून्क्षमा सदा ⁠।</div>
<div class="class_54">क्षमायाश्चाक्षमायाश्च पार्थ विद्धि प्रयोजनम् ⁠।⁠।⁠ २९ ⁠।⁠।</div>
<div class="class_55">कुन्तीनन्दन! सत्पुरुषोंको ही सदा क्षमा करना आता है, दुष्टोंको नहीं। क्षमा करने और न करनेका प्रयोजन बताता हूँ; इसे सुनो और समझो ⁠।⁠।⁠ २९ ⁠।⁠।</div>
<div class="class_54">विजित्य क्षममाणस्य यशो राज्ञो विवर्धते ⁠।</div>
<div class="class_54">महापराधे ह्यप्यस्मिन् विश्वसन्त्यपि शत्रवः ⁠।⁠।⁠ ३० ⁠।⁠।</div>
<div class="class_55">जो राजा शत्रुओंको जीत लेनेके बाद उनके अपराध क्षमा कर देता है, उसका यश बढ़ता है। उसके प्रति महान् अपराध करनेपर भी शत्रु उसपर विश्वास करते हैं ⁠।⁠।⁠ ३० ⁠।⁠।</div>
<div class="class_54">मन्यते कर्षयित्वा तु क्षमा साध्वीति शम्बरः ⁠।</div>
<div class="class_54">असंतप्तं तु यद् दारु प्रत्येति प्रकृतिं पुनः ⁠।⁠।⁠ ३१ ⁠।⁠।</div>
<div class="class_55">शम्बरासुरका मत है कि पहले शत्रुको पीड़ाद्वारा अत्यन्त दुर्बल करके फिर उसके प्रति क्षमाका प्रयोग करना ठीक है; क्योंकि यदि टेढ़ी लकड़ीको बिना गर्म किये ही सीधी किया जाय तो वह फिर ज्यों-की-त्यों हो जाती है ⁠।⁠।⁠ ३१ ⁠।⁠।</div>
<div class="class_54">नैतत् प्रशंसन्त्याचार्या न च साधुनिदर्शनम् ⁠।</div>
<div class="class_54">अक्रोधेनाविनाशेन नियन्तव्याः स्वपुत्रवत् ⁠।⁠।⁠ ३२ ⁠।⁠।</div>
<div class="class_55">परंतु आचार्यगण इस बातकी प्रशंसा नहीं करते हैं; क्योंकि यह साधु पुरुषोंका दृष्टान्त नहीं है। राजाको चाहिये कि वह पुत्रकी ही भाँति अपने शत्रुको भी बिना क्रोध किये ही वशमें करे; उसका विनाश न करे ⁠।⁠।⁠ ३२ ⁠।⁠।</div>
<div class="class_54">द्वेष्यो भवति भूतानामुग्रो राजा युधिष्ठिर ⁠।</div>
<div class="class_54">मृदुमप्यवमन्यन्ते तस्मादुभयमाचरेत् ⁠।⁠।⁠ ३३ ⁠।⁠।</div>
<div class="class_55">युधिष्ठिर! राजा यदि उग्रस्वभावका हो जाय तो वह समस्त प्राणियोंके द्वेषका पात्र बन जाता है और यदि सर्वथा कोमल हो जाय तो सभी उसकी अवहेलना करने लगते हैं; इसलिये उसे आवश्यकतानुसार उग्रता और कोमलता दोनोंसे काम लेना चाहिये ⁠।⁠।⁠ ३३ ⁠।⁠।</div>
<div class="class_54">प्रहरिष्यन् प्रियं ब्रूयात् प्रहरन्नपि भारत ⁠।</div>
<div class="class_54">प्रहृत्य च कृपायीत शोचन्निव रुदन्निव ⁠।⁠।⁠ ३४ ⁠।⁠।</div>
<div class="class_55">भरतनन्दन! राजा शत्रुपर प्रहार करनेसे पहले और प्रहार करते समय भी उससे प्रिय वचन ही बोले। प्रहारके बाद भी शोक प्रकट करते और रोते हुए-से उसके प्रति दया दिखावे ⁠।⁠।⁠ ३४ ⁠।⁠।</div>
<div class="class_54">न मे प्रियं यन्निहताः संग्रामे मामकैर्नरैः ⁠।</div>
<div class="class_54">न च कुर्वन्ति मे वाक्यमुच्यमानाः पुनः पुनः ⁠।⁠।⁠ ३५ ⁠।⁠।</div>
<div class="class_55">वह शत्रुको सुनाकर इस प्रकार कहे—‘ओह! इस युद्धमें मेरे सिपाहियोंने जो इतने वीरोंको मार डाला है, यह मुझे अच्छा नहीं लगा है; परंतु क्या करूँ? बारंबार कहनेपर भी ये मेरी बात नहीं मानते हैं ⁠।⁠।⁠ ३५ ⁠।⁠।</div>
<div class="class_54">अहो जीवितमाकाङ्क्षेन्नेदृशो वधमर्हति ⁠।</div>
<div class="class_54">सुदुर्लभाः सुपुरुषाः संग्रामेष्वपलायिनः ⁠।⁠।⁠ ३६ ⁠।⁠।</div>
<div class="class_54">कृतं ममाप्रियं तेन तेनायं निहतो मृधे ⁠।</div>
<div class="class_54">इति वाचा बदन् इन्तॄन् पूजयेत रहोगतः ⁠।⁠।⁠ ३७ ⁠।⁠।</div>
<div class="class_55">‘अहो! सभी लोग अपने प्राणोंकी रक्षा करना चाहते हैं; अतः ऐसे पुरुषका वध करना उचित नहीं है। संग्राममें पीठ न दिखानेवाले सत्पुरुष इस संसारमें अत्यन्त दुर्लभ हैं। मेरे जिन सैनिकोंने युद्धमें इस श्रेष्ठ वीरका वध किया है, उनके द्वारा मेरा बड़ा अप्रिय कार्य हुआ है। शत्रुपक्षके सामने वाणीद्वारा इस प्रकार खेद प्रकट करके राजा एकान्तमें जानेपर अपने उन बहादुर सिपाहियोंकी प्रशंसा करे, जिन्होंने शत्रुपक्षके प्रमुख वीरोंका वध किया हो ⁠।⁠।⁠ ३६-३७ ⁠।⁠।</div>
<div class="class_54">हन्तॄणामाहतानां च यत् कुर्युरपराधिनः ⁠।</div>
<div class="class_54">क्रोशेद् बाहुं प्रगृह्यापि चिकीर्षन् जनसंग्रहम् ⁠।⁠।⁠ ३८ ⁠।⁠।</div>
<div class="class_55">इसी तरह शत्रुओंको मारनेवाले अपने पक्षके वीरोंमेंसे जो हताहत हुए हों, उनकी हानिके लिये इस प्रकार दुःख प्रकट करे, जैसे अपराधी किया करते हैं। जनमतको अपने अनुकूल करनेकी इच्छासे जिसकी हानि हुई हो, उसकी बाँह पकड़कर सहानुभूति प्रकट करते हुए जोर-जोरसे रोवे और विलाप करे ⁠।⁠।⁠ ३८ ⁠।⁠।</div>
<div class="class_54">एवं सर्वास्ववस्थासु सान्त्वपूर्वं समाचरेत् ⁠।</div>
<div class="class_54">प्रियो भवति भूतानां धर्मज्ञो वीतभीर्नृपः ⁠।⁠।⁠ ३९ ⁠।⁠।</div>
<div class="class_55">इस प्रकार सब अवस्थाओंमें जो सान्त्वनापूर्ण बर्ताव करता है, वह धर्मज्ञ राजा सब लोगोंका प्रिय एवं निर्भय हो जाता है ⁠।⁠।⁠ ३९ ⁠।⁠।</div>
<div class="class_54">विश्वासं चात्र गच्छन्ति सर्वभूतानि भारत ⁠।</div>
<div class="class_54">विश्वस्तः शक्यते भोक्तुं यथाकाममुपस्थितः ⁠।⁠।⁠ ४० ⁠।⁠।</div>
<div class="class_55">भरतनन्दन! उसके ऊपर सब प्राणी विश्वास करने लगते हैं। विश्वासपात्र हो जानेपर वह सबके निकट रहकर इच्छानुसार सारे राष्ट्रका उपभोग कर सकता है ⁠।⁠।⁠ ४० ⁠।⁠।</div>
<div class="class_54">तस्माद् विश्वासयेद् राजा सर्वभूतान्यमायया ⁠।</div>
<div class="class_54">सर्वतः परिरक्षेच्च यो महीं भोक्तुमिच्छति ⁠।⁠।⁠ ४१ ⁠।⁠।</div>
<div class="class_55">अतः जो राजा इस पृथ्वीका राज्य भोगना चाहता है, उसे चाहिये कि छल-कपट छोड़कर अपने ऊपर समस्त प्राणियोंका विश्वास उत्पन्न करे और इस भूमण्डलकी सब ओरसे पूर्णरूपसे रक्षा करे ⁠।⁠।⁠ ४१ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि सेनानीतिकथने द्व‍यधिकशततमोऽध्यायः ⁠।⁠।⁠ १०२ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें सेनानीतिका वर्णनविषयक एक सौ दोवाँ अध्याय पूरा हुआ ⁠।⁠।⁠ १०२ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
