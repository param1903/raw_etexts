<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0358</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50116" class="class_92">विंशत्यधिकत्रिशततमोऽध्यायः</div>
<div class="class_93">राजा जनककी परीक्षा करनेके लिये आयी हुई सुलभाका उनके शरीरमें प्रवेश करना, राजा जनकका उसपर दोषारोपण करना एवं सुलभाका युक्तियोंद्वारा निराकरण करते हुए राजा जनकको अज्ञानी बताना</div>
<div class="class_86">युधिष्ठिर उवाच</div>
<div class="class_54">अपरित्यज्य गार्हस्थ्यं कुरुराजर्षिसत्तम ⁠।</div>
<div class="class_54">कः प्राप्तो विनयं बुद्ध्या मोक्षतत्त्वं वदस्व मे ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>कुरुकुलराजर्षिशिरोमणि! जहाँ बुद्धिका लय हो जाता है, उस मोक्षतत्त्वको गृहस्थाश्रमका त्याग बिना किये कौन पुरुष प्राप्त हुआ है, यह मुझे बताइये ⁠।⁠।⁠ १ ⁠।⁠।</div>
<div class="class_54">संन्यस्यते यथाऽऽत्मायं व्यक्तस्यात्मा यथा च यत् ⁠।</div>
<div class="class_54">परं मोक्षस्य यच्चापि तन्मे ब्रूहि पितामह ⁠।⁠।⁠ २ ⁠।⁠।</div>
<div class="class_55">पितामह! यह मनुष्यशरीर जिस प्रकार स्थूल शरीरका त्याग करता है और जिस प्रकार स्थूल शरीरका आत्मा सूक्ष्म शरीरका त्याग करता है अर्थात् स्थूल और सूक्ष्म—इन दोनों शरीरोंके अभिमानसे जिस प्रकार रहित हो सकता है एवं उनके त्यागका जो स्वरूप है और जो मोक्षका तत्त्व है, वह मुझे बताइये ⁠।⁠।⁠ २ ⁠।⁠।</div>
<div class="class_59">भीष्म उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">जनकस्य च संवादं सुलभायाश्च भारत ⁠।⁠।⁠ ३ ⁠।⁠।</div>
<div class="class_55"><span class="class_60">भीष्मजीने कहा—</span>भरतनन्दन! इस विषयमें जानकार मनुष्य जनक और सुलभाके संवादरूप इस प्राचीन इतिहासका उदाहरण दिया करते हैं ⁠।⁠।⁠ ३ ⁠।⁠।</div>
<div class="class_54">संन्यासफलिकः कश्चिद् बभूव नृपतिः पुरा ⁠।</div>
<div class="class_54">मैथिलो जनको नाम धर्मध्वज इति श्रुतः ⁠।⁠।⁠ ४ ⁠।⁠।</div>
<div class="class_55">प्राचीन कालमें मिथिलापुरीके कोई एक राजा जनक हो गये हैं, जो धर्मध्वज नामसे प्रसिद्ध थे। उन्हें (गृहस्थाश्रममें रहते हुए भी) संन्यासका जो सम्यग्‌ज्ञानरूप फल है, वह प्राप्त हो गया था ⁠।⁠।⁠ ४ ⁠।⁠।</div>
<div class="class_54">स वेदे मोक्षशास्त्रे च स्वे च शास्त्रे कृतश्रमः ⁠।</div>
<div class="class_54">इन्द्रियाणि समाधाय शशास वसुधामिमाम् ⁠।⁠।⁠ ५ ⁠।⁠।</div>
<div class="class_55">उन्होंने वेदमें, मोक्षशास्त्रमें तथा अपने शास्त्र (दण्डनीति)-में भी बड़ा परिश्रम किया था। वे इन्द्रियोंको एकाग्र करके इस वसुन्धराका शासन करते थे ⁠।⁠।⁠ ५ ⁠।⁠।</div>
<div class="class_54">तस्य वेदविदः प्राज्ञाः श्रुत्वा तां साधुवृत्तताम् ⁠।</div>
<div class="class_54">लोकेषु स्पृहयन्त्यन्ये पुरुषाः पुरुषेश्वर ⁠।⁠।⁠ ६ ⁠।⁠।</div>
<div class="class_55">नरेश्वर! वेदोंके ज्ञाता विद्वान् पुरुष उनकी उस साधुवृत्तिका समाचार सुनकर उन्हींके समान सज्जन होनेकी इच्छा करते थे ⁠।⁠।⁠ ६ ⁠।⁠।</div>
<div class="class_54">अथ धर्मयुगे तस्मिन् योगधर्ममनुष्ठिता ⁠।</div>
<div class="class_54">महीमनुचचारैका सुलभा नाम भिक्षुकी ⁠।⁠।⁠ ७ ⁠।⁠।</div>
<div class="class_55">वह धर्मप्रधान युगका समय था। उन दिनों सुलभा नामवाली एक संन्यासिनी योगधर्मके अनुष्ठानद्वारा सिद्धि प्राप्त करके अकेली ही इस पृथ्वीपर विचरण करती थी ⁠।⁠।⁠ ७ ⁠।⁠।</div>
<div class="class_54">तया जगदिदं कृत्स्नमटन्त्या मिथिलेश्वरः ⁠।</div>
<div class="class_54">तत्र तत्र श्रुतो मोक्षे कथ्यमानस्त्रिदण्डिभिः ⁠।⁠।⁠ ८ ⁠।⁠।</div>
<div class="class_55">इस सम्पूर्ण जगत्‌में घूमती हुई सुलभाने यत्र-तत्र अनेक स्थानोंमें त्रिदण्डी संन्यासियोंके मुखसे मोक्षतत्त्वकी जानकारीके विषयमें मिथिलापति राजा जनककी प्रशंसा सुनी ⁠।⁠।⁠ ८ ⁠।⁠।</div>
<div class="class_54">सातिसूक्ष्मां कथां श्रुत्वा तथ्यं नेति ससंशया ⁠।</div>
<div class="class_54">दर्शने जातसंकल्पा जनकस्य बभूव ह ⁠।⁠।⁠ ९ ⁠।⁠।</div>
<div class="class_55">उनके द्वारा कही जानेवाली अत्यन्त सूक्ष्म परब्रह्म-विषयक वार्ता दूसरोंके मुखसे सुनकर सुलभाके मनमें यह संदेह हुआ कि पता नहीं जनकके सम्बन्धमें जो बातें सुनी जाती हैं, वे सत्य हैं या नहीं। यह संशय उत्पन्न होनेपर उसके हृदयमें राजा जनकके दर्शनका संकल्प उदित हुआ ⁠।⁠।⁠ ९ ⁠।⁠।</div>
<div class="class_54">तत्र सा विप्रहायाथ पूर्वरूपं हि योगतः ⁠।</div>
<div class="class_54">अबिभ्रदनवद्याङ्गी रूपमन्यदनुत्तमम् ⁠।⁠।⁠ १० ⁠।⁠।</div>
<div class="class_54">चक्षुर्निमेषमात्रेण लघ्वस्त्रगतिगामिनी ⁠।</div>
<div class="class_54">विदेहानां पुरीं सुभ्रूर्जगाम कमलेक्षणा ⁠।⁠।⁠ ११ ⁠।⁠।</div>
<div class="class_55">उसने योगशक्तिसे अपना पहला शरीर छोड़कर दूसरा परम सुन्दर रूप धारण कर लिया। अब उसका प्रत्येक अंग अनिन्द्य सौन्दर्यसे प्रकाशित होने लगा। सुन्दर भौंहोंवाली वह कमलनयनी बाला बाणोंके समान तीव्र गतिसे चलकर पलभरमें विदेहदेशकी राजधानी मिथिलामें जा पहुँची ⁠।⁠।⁠ १०-११ ⁠।⁠।</div>
<div class="class_54">सा प्राप्य मिथिलां रम्यां प्रभूतजनसंकुलाम् ⁠।</div>
<div class="class_54">भैक्ष्यचर्यापदेशेन ददर्श मिथिलेश्वरम् ⁠।⁠।⁠ १२ ⁠।⁠।</div>
<div class="class_55">प्रचुर जनसमुदायसे भरी हुई उस रमणीय मिथिलानगरीमें पहुँचकर संन्यासिनी सुलभाने भिक्षा लेनेके बहाने मिथिलानरेशका दर्शन किया ⁠।⁠।⁠ १२ ⁠।⁠।</div>
<div class="class_54">राजा तस्याः परं दृष्ट्वा सौकुमार्यं वपुस्तदा ⁠।</div>
<div class="class_54">केयं कस्य कुतो वेति बभूवागतविस्मयः ⁠।⁠।⁠ १३ ⁠।⁠।</div>
<div class="class_55">उसके परम सुकुमार शरीर और सौन्दर्यको देखकर राजा जनक आश्चर्यसे चकित हो उठे और मन-ही-मन सोचने लगे, ‘यह कौन है, किसकी है अथवा कहाँसे आयी है?’ ⁠।⁠।⁠ १३ ⁠।⁠।</div>
<div class="class_54">ततोऽस्याः स्वागतं कृत्वा व्यादिश्य च वरासनम् ⁠।</div>
<div class="class_54">पूजितां पादशौचेन वरान्नेनाप्यतर्पयत् ⁠।⁠।⁠ १४ ⁠।⁠।</div>
<div class="class_55">तदनन्तर उसका स्वागत करके राजाने उसे सुन्दर आसन समर्पित किया और पैर धुलाकर उसका यथोचित पूजन करनेके पश्चात् उत्तमोत्तम अन्न देकर उसे तृप्त किया ⁠।⁠।⁠ १४ ⁠।⁠।</div>
<div class="class_54">अथ भुक्तवती प्रीता राजानं मन्त्रिभिर्वृतम् ⁠।</div>
<div class="class_54">सर्वभाष्यविदां मध्ये चोदयामास भिक्षुकी ⁠।⁠।⁠ १५ ⁠।⁠।</div>
<div class="class_55">भोजन करके संतुष्ट हुई संन्यासिनी सुलभाने सम्पूर्ण भाष्यवेत्ता विद्वानोंके बीचमें मन्त्रियोंसे घिरकर बैठे हुए राजा जनकसे कुछ प्रश्न करनेका विचार किया ⁠।⁠।⁠ १५ ⁠।⁠।</div>
<div class="class_54">सुलभा त्वस्य धर्मेषु मुक्तो नेति ससंशया ⁠।</div>
<div class="class_54">सत्त्वं सत्त्वेन योगज्ञा प्रविवेश महीपतेः ⁠।⁠।⁠ १६ ⁠।⁠।</div>
<div class="class_55">सुलभा मोक्षधर्मके विषयमें राजासे कुछ पूछना चाहती थी। उसके मनमें यह संदेह था कि राजा जनक जीवन्मुक्त हैं या नहीं। वह योगशक्तियोंकी जानकार तो थी ही, अपनी सूक्ष्म बुद्धिद्वारा राजाकी बुद्धिमें प्रविष्ट हो गयी ⁠।⁠।⁠ १६ ⁠।⁠।</div>
<div class="class_54">नेत्राभ्यां नेत्रयोरस्य रश्मीन् संयम्य रश्मिभिः ⁠।</div>
<div class="class_54">सा स्म तं चोदयिष्यन्ती योगबन्धैर्बबन्ध ह ⁠।⁠।⁠ १७ ⁠।⁠।</div>
<div class="class_55">राजा जनकसे प्रश्न करनेके लिये उद्यत हो उसने अपने नेत्रोंकी किरणोंद्वारा उनके नेत्रोंकी किरणोंको संयत करके योगबलसे उनके चित्तको बाँधकर उन्हें वशमें कर लिया ⁠।⁠।⁠ १७ ⁠।⁠।</div>
<div class="class_54">जनकोऽप्युत्स्मयन् राजा भावमस्या विशेषयन् ⁠।</div>
<div class="class_54">प्रतिजग्राह भावेन भावमस्या नृपोत्तम ⁠।⁠।⁠ १८ ⁠।⁠।</div>
<div class="class_55">नृपश्रेष्ठ! तब राजा जनकने सुलभाके अभिप्रायको जानकर उसका आदर करते हुए मुस्कराकर अपने भावद्वारा उसके भावको ग्रहण कर लिया ⁠।⁠।⁠ १८ ⁠।⁠।</div>
<div class="class_54">तदेकस्मिन्नधिष्ठाने संवादः श्रूयतामयम् ⁠।</div>
<div class="class_54">छत्रादिषु विमुक्तस्य मुक्तायाश्च त्रिदण्डके ⁠।⁠।⁠ १९ ⁠।⁠।</div>
<div class="class_55">फिर छत्र आदि राजचिह्नोंसे रहित हुए राजा जनक और त्रिदण्डरूप संन्यास-चिह्नसे मुक्त हुई सुलभाका एक ही शरीरमें रहकर जो संवाद हुआ था, उसे सुनो ⁠।⁠।⁠ १९ ⁠।⁠।</div>
<div class="class_59">जनक उवाच</div>
<div class="class_54">भगवत्याः क्व चर्येयं कृता क्व च गमिष्यसि ⁠।</div>
<div class="class_54">कस्य च त्वं कुतो वेति पप्रच्छैनां महीपतिः ⁠।⁠।⁠ २० ⁠।⁠।</div>
<div class="class_55"><span class="class_60">जनकने पूछा—</span>भगवति! आपको यह संन्यासकी दीक्षा कहाँसे प्राप्त हुई है, आप कहाँ जायँगी? किसकी हैं और कहाँसे यहाँ आपका शुभागमन हुआ है? ये सब बातें राजा जनकने सुलभासे पूछीं ⁠।⁠।⁠ २० ⁠।⁠।</div>
<div class="class_54">श्रुते वयसि जातौ च सद्भावो नाधिगम्यते ⁠।</div>
<div class="class_54">एष्वर्थेषूत्तरं तस्मात् प्रवेद्यं मत्समागमे ⁠।⁠।⁠ २१ ⁠।⁠।</div>
<div class="class_55">वे बोले, किसीसे पूछे बिना उसके शास्त्रज्ञान, अवस्था और जातिके विषयमें सच्ची बात नहीं मालूम होती; अतः मेरे साथ जो तुम्हारा समागम हुआ है, इस अवसरपर इन सब विषयोंकी जानकारीके लिये यथार्थ उत्तर जानना आवश्यक है ⁠।⁠।⁠ २१ ⁠।⁠।</div>
<div class="class_54">छत्रादिषु विशेषेषु मुक्तं मां विद्धि तत्त्वतः ⁠।</div>
<div class="class_54">स त्वां सम्मन्तुमिच्छामि मानार्हा हि मतासि मे ⁠।⁠।⁠ २२ ⁠।⁠।</div>
<div class="class_55">छत्र आदि जो विशेष राजोचित चिह्न हैं, उन्हें इस समय मैं त्याग चुका हूँ; अतः अब आप मुझे यथार्थरूपसे जान लें। मैं आपका सम्मान करना चाहता हूँ; क्योंकि आप मुझे सम्मानके योग्य जान पड़ती हैं ⁠।⁠।⁠ २२ ⁠।⁠।</div>
<div class="class_54">यस्माच्चैतन्मया प्राप्तं ज्ञानं वैशेषिकं पुरा ⁠।</div>
<div class="class_54">यस्य नान्यः प्रवक्तास्ति मोक्षं तमपि मे शृणु ⁠।⁠।⁠ २३ ⁠।⁠।</div>
<div class="class_55">मैंने पूर्वकालमें सर्वश्रेष्ठ मोक्षविषयक ज्ञान जिनसे प्राप्त किया था, जिसका उनके सिवा दूसरा कोई प्रतिपादन करनेवाला नहीं है, उस ज्ञान और ज्ञानदाता गुरुका भी परिचय आप मुझसे सुनो ⁠।⁠।⁠ २३ ⁠।⁠।</div>
<div class="class_54">पराशरसगोत्रस्य वृद्धस्य सुमहात्मनः ⁠।</div>
<div class="class_54">भिक्षोः पञ्चशिखस्याहं शिष्यः परमसम्मतः ⁠।⁠।⁠ २४ ⁠।⁠।</div>
<div class="class_55">पराशरगोत्री संन्यास-धर्मावलम्बी वृद्ध महात्मा पंचशिख मेरे गुरु हैं। मैं उनका परम प्रिय शिष्य हूँ ⁠।⁠।</div>
<div class="class_54">सांख्यज्ञाने च योगे च महीपालविधौ तथा ⁠।</div>
<div class="class_54">त्रिविधे मोक्षधर्मेऽस्मिन् गताध्वा छिन्नसंशयः ⁠।⁠।⁠ २५ ⁠।⁠।</div>
<div class="class_55">सांख्यज्ञान, योगविद्या तथा राजधर्म—इन तीन प्रकारके मोक्षधर्ममें मुझे गन्तव्य मार्ग गुरुदेवसे प्राप्त हो चुका है। इन विषयोंके मेरे सारे संशय दूर हो गये हैं ⁠।⁠।</div>
<div class="class_54">स यथाशास्त्रदृष्टेन मार्गेणेह परिभ्रमन् ⁠।</div>
<div class="class_54">वार्षिकांश्चतुरो मासान् पुरा मयि सुखोषितः ⁠।⁠।⁠ २६ ⁠।⁠।</div>
<div class="class_55">पहलेकी बात है, वे आचार्यचरण शास्त्रोक्त मार्गसे चलते हुए घूमते-घामते इधर आ निकले और वर्षा-ऋतुके चार महीने मेरे यहाँ सुखपूर्वक रहे ⁠।⁠।⁠ २६ ⁠।⁠।</div>
<div class="class_54">तेनाहं सांख्यमुख्येन सुदृष्टार्थेन तत्त्वतः ⁠।</div>
<div class="class_54">श्रावितस्त्रिविधं मोक्षं न च राज्याद्धि चालितः ⁠।⁠।⁠ २७ ⁠।⁠।</div>
<div class="class_55">वे सांख्यशास्त्रके प्रमुख विद्वान् हैं और सारा सिद्धान्त उन्हें यथावत् रूपसे प्रत्यक्षकी भाँति ठीक-ठीक ज्ञात है। उन्होंने मुझे त्रिविध मोक्षधर्म श्रवण कराया है, परंतु राज्यसे दूर हटनेकी आज्ञा नहीं दी है ⁠।⁠।⁠ २७ ⁠।⁠।</div>
<div class="class_54">सोऽहं तामखिलां वृत्तिं त्रिविधां मोक्षसंहिताम् ⁠।</div>
<div class="class_54">मुक्तरागश्चराम्येकः पदे परमके स्थितः ⁠।⁠।⁠ २८ ⁠।⁠।</div>
<div class="class_55">इस प्रकार उपदेश पाकर मैं विषयोंकी आसक्तिसे रहित हो मुक्तिविषयक तीन प्रकारकी समस्त वृत्तियोंका आचरण करता हूँ और अकेला ही परमपदमें स्थित हूँ ⁠।⁠।</div>
<div class="class_54">वैराग्यं पुनरेतस्य मोक्षस्य परमो विधिः ⁠।</div>
<div class="class_54">ज्ञानादेव च वैराग्यं जायते येन मुच्यते ⁠।⁠।⁠ २९ ⁠।⁠।</div>
<div class="class_55">वैराग्य ही इस मुक्तिका प्रधान कारण है और ज्ञानसे ही वह वैराग्य प्राप्त होता है, जिससे मनुष्य मुक्त हो जाता है ⁠।⁠।⁠ २९ ⁠।⁠।</div>
<div class="class_54">ज्ञानेन कुरुते यत्नं यत्नेन प्राप्यते महत् ⁠।</div>
<div class="class_54">महद् द्वन्द्वप्रमोक्षाय सा सिद्धिर्या वयोऽतिगा ⁠।⁠।⁠ ३० ⁠।⁠।</div>
<div class="class_55">मनुष्य ज्ञानके द्वारा मुक्ति पानेके लिये यत्न करता है। उस यत्नसे महान् आत्मज्ञानकी प्राप्ति होती है। वह महान् आत्मज्ञान ही सुख-दुःख आदि द्वन्द्वोंसे छुटकारा दिलानेका साधन है, वही सिद्धि है, जो काल (मृत्यु)-को भी लाँघ जानेवाली है ⁠।⁠।⁠ ३० ⁠।⁠।</div>
<div class="class_54">सेयं परमिका बुद्धेः प्राप्ता निर्द्वन्द्वता मया ⁠।</div>
<div class="class_54">इहैव गतमोहेन चरता मुक्तसङ्गिना ⁠।⁠।⁠ ३१ ⁠।⁠।</div>
<div class="class_55">मेरा मोह दूर हो गया है। मैं समस्त संसर्गोंका त्याग कर चुका हूँ; इसलिये मैंने इस गृहस्थधर्ममें रहते हुए ही बुद्धिकी परम निर्द्वन्द्वता प्राप्त कर ली है ⁠।⁠।⁠ ३१ ⁠।⁠।</div>
<div class="class_54">यथा क्षेत्रं मृदूभूतमद्‌भिराप्लावितं तथा ⁠।</div>
<div class="class_54">जनयत्यङ्कुरं कर्म नृणां तद्वत् पुनर्भवम् ⁠।⁠।⁠ ३२ ⁠।⁠।</div>
<div class="class_55">जैसे जिस खेतको जोतकर खूब मुलायम बना दिया गया हो और यथासमय उसे पानीसे सींचा गया हो, वही बोये हुए बीजमें अंकुर उत्पन्न करता है, उसी प्रकार मनुष्योंका शुभ-अशुभ कर्म ही पुनर्जन्मका उत्पादन करता है ⁠।⁠।⁠ ३२ ⁠।⁠।</div>
<div class="class_54">यथा चोत्तापितं बीजं कपाले यत्र तत्र वा ⁠।</div>
<div class="class_54">प्राप्याप्यङ्कुरहेतुत्वमबीजत्वान्न जायते ⁠।⁠।⁠ ३३ ⁠।⁠।</div>
<div class="class_54">तद्वद् भगवतानेन शिखा प्रोक्तेन भिक्षुणा ⁠।</div>
<div class="class_54">ज्ञानं कृतमबीजं मे विषयेषु न जायते ⁠।⁠।⁠ ३४ ⁠।⁠।</div>
<div class="class_55">जैसे मिट्टीके खपरेमें या और किसी भी बर्तनमें भूना गया बीज बीज न रह जानेके कारण अंकुर उगाने योग्य खेतमें पड़कर भी नहीं जमता है, उसी प्रकार मेरे संन्यासी गुरु भगवान् पंचशिखने मुझे जो ज्ञान प्रदान किया है, वह निर्बीज है। इसलिये विषयोंके क्षेत्रमें अंकुरित नहीं होता है ⁠।⁠।⁠ ३३-३४ ⁠।⁠।</div>
<div class="class_54">नाभिरज्यति कस्मिंश्चिन्नानर्थे न परिग्रहे ⁠।</div>
<div class="class_54">नाभिरज्यति चैतेषु व्यर्थत्वाद् रागरोषयोः ⁠।⁠।⁠ ३५ ⁠।⁠।</div>
<div class="class_55">मेरी बुद्धि किसी अनर्थमें अथवा भोगोंके संग्रहमें भी आसक्त नहीं होती है। स्त्री आदिके विषयमें जो अनुराग और शत्रु आदिके विषयमें जो क्रोध होता है, वह व्यर्थ होनेके कारण उसकी ओर मेरी बुद्धिकी प्रवृत्ति नहीं होती है ⁠।⁠।⁠ ३५ ⁠।⁠।</div>
<div class="class_54">यश्च मे दक्षिणं बाहुं चन्दनेन समुक्षयेत् ⁠।</div>
<div class="class_54">सव्यं वास्यापि यस्तक्षेत् समावेतावुभौ मम ⁠।⁠।⁠ ३६ ⁠।⁠।</div>
<div class="class_55">जो मेरी दाहिनी बाँहपर चन्दन छिड़के और जो बायीं बाँहको बँसूलेसे काटे तो ये दोनों ही मनुष्य मेरे लिये एक समान हैं ⁠।⁠।⁠ ३६ ⁠।⁠।</div>
<div class="class_54">सुखी सोऽहमवाप्तार्थः समलोष्टाश्मकाञ्चनः ⁠।</div>
<div class="class_54">मुक्तसङ्गः स्थितो राज्ये विशिष्टोऽन्यैस्त्रिदण्डिभिः ⁠।⁠।⁠ ३७ ⁠।⁠।</div>
<div class="class_55">मैं आप्तकाम होकर सदा सुखका अनुभव करता हूँ। मेरी दृष्टिमें मिट्टीके ढेले, पत्थर और सुवर्ण सब एक-से हैं। मैं आसक्तिरहित होकर राजाके पदपर प्रतिष्ठित हूँ। अतः अन्य त्रिदण्डी साधुओंसे मेरा स्थान विशिष्ट है ⁠।⁠।⁠ ३७ ⁠।⁠।</div>
<div class="class_54">मोक्षे हि त्रिविधा निष्ठा दृष्टान्यैर्मोक्षवित्तमैः ⁠।</div>
<div class="class_54">ज्ञानं लोकोत्तरं यच्च सर्वत्यागश्च कर्मणाम् ⁠।⁠।⁠ ३८ ⁠।⁠।</div>
<div class="class_55">अलौकिक जो ज्ञान है, अलौकिक जो संन्यास है तथा जो कर्मोंका अलौकिक अनुष्ठान है अर्थात् निष्काम भावसे कर्मोंका करना है—इन तीन प्रकारकी निष्ठाओंको ही मोक्षवेत्ता विद्वानोंने मोक्षका उपाय देखा और समझा है ⁠।⁠।⁠ ३८ ⁠।⁠।</div>
<div class="class_54">ज्ञाननिष्ठां वदन्त्येके मोक्षशास्त्रविदो जनाः ⁠।</div>
<div class="class_54">कर्मनिष्ठां तथैवान्ये यतयः सूक्ष्मदर्शिनः ⁠।⁠।⁠ ३९ ⁠।⁠।</div>
<div class="class_55">मोक्षशास्त्रका ज्ञान रखनेवाले एक श्रेणीके लोग कहते हैं कि ज्ञाननिष्ठा ही मोक्षका साधन है तथा दूसरे सूक्ष्मदर्शी यति लोग कर्मनिष्ठाको ही मुक्तिका उपाय बताते हैं ⁠।⁠।⁠ ३९ ⁠।⁠।</div>
<div class="class_54">प्रहायोभयमप्येव ज्ञानं कर्म च केवलम् ⁠।</div>
<div class="class_54">तृतीयेयं समाख्याता निष्ठा तेन महात्मना ⁠।⁠।⁠ ४० ⁠।⁠।</div>
<div class="class_55">किंतु उन महात्मा पंचशिखाचार्यने पूर्वोक्त केवल ज्ञान और केवल कर्म—इन दोनों पक्षोंका परित्याग करके एक तीसरी निष्ठा बतायी है ⁠।⁠।⁠ ४० ⁠।⁠।</div>
<div class="class_54">यमे च नियमे चैव कामे द्वेषे परिग्रहे ⁠।</div>
<div class="class_54">माने दम्भे तथा स्नेहे सदृशास्ते कुटुम्बिभिः ⁠।⁠।⁠ ४१ ⁠।⁠।</div>
<div class="class_55">यम, नियम, काम, द्वेष, परिग्रह, मान, दम्भ तथा स्नेह करके उनसे होनेवाले लाभ और हानिमें संन्यासी भी गृहस्थोंके ही तुल्य है अर्थात् यम-नियम आदिका अभ्यास करनेपर गृहस्थ भी मोक्षलाभ कर सकते हैं और कामना तथा द्वेष होनेपर संन्यासी भी मुक्तिसे वंचित हो सकते हैं ⁠।⁠।⁠ ४१ ⁠।⁠।</div>
<div class="class_54">त्रिदण्डादिषु यद्यस्ति मोक्षो ज्ञानेन कस्यचित् ⁠।</div>
<div class="class_54">छत्रादिषु कथं न स्यात् तुल्यहेतौ परिग्रहे ⁠।⁠।⁠ ४२ ⁠।⁠।</div>
<div class="class_55">संन्यासी त्रिदण्ड आदि धारण करते हैं और गृहस्थ नरेश छत्र-चँवर आदि। यदि त्रिदण्ड धारण करनेपर किसीको ज्ञानद्वारा मोक्ष प्राप्त हो सकता है तो छत्र आदि धारण करनेपर दूसरेको उसी ज्ञानके द्वारा मोक्ष कैसे प्राप्त नहीं हो सकता? क्योंकि प्रतिबन्धका कारण परिग्रह दोनोंके लिये समान है—एक त्रिदण्ड आदिका संग्रह करता है और दूसरा छत्र आदिका ⁠।⁠।⁠ ४२ ⁠।⁠।</div>
<div class="class_54">येन येन हि यस्यार्थः कारणेनेह कर्मणि ⁠।</div>
<div class="class_54">तत्तदालम्बते सर्वः स्वे स्वे स्वार्थपरिग्रहे ⁠।⁠।⁠ ४३ ⁠।⁠।</div>
<div class="class_55">अपने-अपने अभीष्ट अर्थकी सिद्धिके लिये जिस मनुष्यको जिस-जिस साधनभूत वस्तुसे प्रयोजन होता है, वे सभी अपना-अपना काम बनानेके लिये उन-उन वस्तुओंका आश्रय लेते हैं ⁠।⁠।⁠ ४३ ⁠।⁠।</div>
<div class="class_54">दोषदर्शी तु गार्हस्थ्ये यो व्रजत्याश्रमान्तरे ⁠।</div>
<div class="class_54">उत्सृजन् परिगृह्णंश्च सोऽपि सङ्गान्न मुच्यते ⁠।⁠।⁠ ४४ ⁠।⁠।</div>
<div class="class_55">जो गृहस्थ-आश्रममें दोष देखकर उसका परित्याग करके दूसरे आश्रममें चला जाता है, वह भी कुछ छोड़ता है और कुछ ग्रहण करता है; अतः उसे भी संगदोषसे छुटकारा नहीं मिलता है ⁠।⁠।⁠ ४४ ⁠।⁠।</div>
<div class="class_54">आधिपत्ये तथा तुल्ये निग्रहानुग्रहात्मके ⁠।</div>
<div class="class_54">राजभिर्भिक्षुकास्तुल्या मुच्यन्ते केन हेतुना ⁠।⁠।⁠ ४५ ⁠।⁠।</div>
<div class="class_55">किसीका निग्रह और किसीपर अनुग्रह करना ही आधिपत्य (प्रभुत्व) कहलाता है। यह जैसे राजामें है, वैसे संन्यासीमें भी है। इस दृष्टिसे जब संन्यासी भी राजाओंके ही समान हैं, तब केवल वे ही मुक्त होते हैं—ऐसा माननेका क्या कारण है? ⁠।⁠।⁠ ४५ ⁠।⁠।</div>
<div class="class_54">अथ सत्याधिपत्येऽपि ज्ञानेनैवेह केवलम् ⁠।</div>
<div class="class_54">मुच्यन्ते सर्वपापेभ्यो देहे परमके स्थिताः ⁠।⁠।⁠ ४६ ⁠।⁠।</div>
<div class="class_55">मनुष्यरूप उत्तम शरीरमें स्थित हुए प्राणी प्रभुत्व रखते हुए भी केवल ज्ञानके ही बलसे यहाँ समस्त पापोंसे मुक्त हो जाते हैं ⁠।⁠।⁠ ४६ ⁠।⁠।</div>
<div class="class_54">काषायधारणं मौण्ड्यं त्रिविष्टब्धं कमण्डलुम् ⁠।</div>
<div class="class_54">लिङ्गान्युत्पथभूतानि न मोक्षायेति मे मतिः ⁠।⁠।⁠ ४७ ⁠।⁠।</div>
<div class="class_55">मेरी तो यह धारणा है कि गेरुआ वस्त्र पहनना, मस्तक मुड़ा लेना तथा त्रिदण्ड और कमण्डलु धारण करना—ये सब उत्कृष्ट संन्यासमार्गका परिचय देनेवाले चिह्नमात्र हैं। इनके द्वारा मोक्षकी सिद्धि नहीं होती ⁠।⁠।</div>
<div class="class_54">यदि सत्यपि लिङ्गेऽस्मिन् ज्ञानमेवात्र कारणम् ⁠।</div>
<div class="class_54">निर्मोक्षायेह दुःखस्य लिङ्गमात्रं निरर्थकम् ⁠।⁠।⁠ ४८ ⁠।⁠।</div>
<div class="class_55">यदि इन चिह्नोंके रहते हुए भी यहाँ दुःखसे सर्वथा मोक्ष पानेके लिये एकमात्र ज्ञान ही उपाय है तो जितने भी चिह्न धारण किये जाते हैं, वे सब निरर्थक हैं ⁠।⁠।⁠ ४८ ⁠।⁠।</div>
<div class="class_54">अथवा दुःखशैथिल्यं वीक्ष्य लिङ्गे कृता मतिः ⁠।</div>
<div class="class_54">किं तदेवार्थसामान्यं छत्रादिषु न लक्ष्यते ⁠।⁠।⁠ ४९ ⁠।⁠।</div>
<div class="class_55">अथवा यदि कहें कि त्रिदण्ड और गैरिक वस्त्र आदि धारण करनेसे कुछ सुविधा प्राप्त होती है और कष्ट कम होता है, इसलिये संन्यासियोंने उन चिह्नोंको धारण करनेका विचार किया है तो छत्र आदि धारण करनेमें भी इसी सामान्य प्रयोजनकी ओर क्यों न दृष्टि रखी जाय? ⁠।⁠।⁠ ४९ ⁠।⁠।</div>
<div class="class_54">आकिंचन्ये न मोक्षोऽस्ति किंचन्ये नास्ति बन्धनम् ⁠।</div>
<div class="class_54">किंचन्ये चेतरे चैव जन्तुर्ज्ञानेन मुच्यते ⁠।⁠।⁠ ५० ⁠।⁠।</div>
<div class="class_55">न तो अकिंचनता (दरिद्रता)-में मोक्ष है और न किंचनता (आवश्यक वस्तुओंसे सम्पन्न होने)-में बन्धन ही है। धन और निर्धनता दोनों ही अवस्थाओंमें ज्ञानसे ही जीवको मोक्षकी प्राप्ति होती है ⁠।⁠।⁠ ५० ⁠।⁠।</div>
<div class="class_54">तस्माद् धर्मार्थकामेषु तथा राज्यपरिग्रहे ⁠।</div>
<div class="class_54">बन्धनायतनेष्वेषु विद्ध‍यबन्धे पदे स्थितम् ⁠।⁠।⁠ ५१ ⁠।⁠।</div>
<div class="class_55">इसलिये धर्म, अर्थ, काम तथा राज्यपरिग्रह—इन बन्धनके स्थानोंमें रहते हुए भी मुझे आप बन्धनरहित (जीवन्मुक्त) पदपर प्रतिष्ठित समझें ⁠।⁠।⁠ ५१ ⁠।⁠।</div>
<div class="class_54">राज्यैश्वर्यमयः पाशः स्नेहायतनबन्धनः ⁠।</div>
<div class="class_54">मोक्षाश्मनिशितेनेह च्छिन्नस्त्यागासिना मया ⁠।⁠।⁠ ५२ ⁠।⁠।</div>
<div class="class_55">मैंने मोक्षरूपी पत्थरपर रगड़कर तेज किये हुए त्याग-वैराग्यरूपी तलवारसे राज्य और ऐश्वर्यरूपी पाशको तथा स्नेहके आश्रयभूत स्त्री-पुत्र आदिके ममत्वरूपी बन्धनको काट डाला है ⁠।⁠।⁠ ५२ ⁠।⁠।</div>
<div class="class_54">सोऽहमेवंगतो मुक्तो जातास्थस्त्वयि भिक्षुकि ⁠।</div>
<div class="class_54">अयथार्थं हि ते वर्णं वक्ष्यामि शृणु तन्मम ⁠।⁠।⁠ ५३ ⁠।⁠।</div>
<div class="class_55">संन्यासिनी! इस प्रकार मैं जीवन्मुक्त हूँ। आपमें योगका प्रभाव देखकर यद्यपि आपके प्रति मेरी आस्था और आदर-बुद्धि हो गयी है तथापि मैं आपके इस रूप और सौन्दर्यको योगसाधनाके योग्य नहीं मानता, अतः इस विषयमें मैं जो कुछ कहता हूँ, मेरे उस वचनको आप सुनिये ⁠।⁠।⁠ ५३ ⁠।⁠।</div>
<div class="class_54">सौकुमार्यं तथा रूपं वपुरग्य्रं तथा वयः ⁠।</div>
<div class="class_54">तवैतानि समस्तानि नियमश्चेति संशयः ⁠।⁠।⁠ ५४ ⁠।⁠।</div>
<div class="class_55">सुकुमारता, सौन्दर्य, मनोहर शरीर तथा यौवनावस्था—ये सारी वस्तुएँ योगके विरुद्ध हैं; फिर भी आपमें इन सब गुणोंके साथ-साथ योग और नियम भी हैं ही, यह कैसे सम्भव हुआ? यही मेरे मनमें संदेह है ⁠।⁠।⁠ ५४ ⁠।⁠।</div>
<div class="class_54">यच्चाप्यननुरूपं ते लिङ्गस्यास्य विचेष्टितम् ⁠।</div>
<div class="class_54">मुक्तोऽयं स्यान्न वेति स्याद् धर्षितो मत्परिग्रहः ⁠।⁠।⁠ ५५ ⁠।⁠।</div>
<div class="class_55">यह जो त्रिदण्डधारणरूप चिह्न है, उसके अनुरूप आपकी कोई चेष्टा नहीं है। यह मुक्त है या नहीं, इसकी परीक्षा लेनेके लिये आपने मेरे शरीरको अभिभूत कर दिया है—उसपर बलात् अधिकार जमा लिया है ⁠।⁠।⁠ ५५ ⁠।⁠।</div>
<div class="class_54">न च कामसमायुक्ते युक्तेऽप्यस्ति त्रिदण्डके ⁠।</div>
<div class="class_54">न रक्ष्यते त्वया चेदं न मुक्तस्यास्ति गोपना ⁠।⁠।⁠ ५६ ⁠।⁠।</div>
<div class="class_55">मनुष्य योगयुक्त होकर भी यदि कामभोगमें आसक्त हो जाय तो उसका त्रिदण्ड धारण करना अनुचित एवं व्यर्थ है। आप अपने इस बर्तावद्वारा संन्यास-आश्रमके नियमकी रक्षा नहीं कर रही हैं। यदि अपने स्वरूपको छिपानेके लिये आपने ऐसा किया हो तो जीवन्मुक्त पुरुषके लिये आत्मगोपन आवश्यक नहीं है ⁠।⁠।⁠ ५६ ⁠।⁠।</div>
<div class="class_54">मत्यक्षसंश्रयाच्चायं शृणु यस्ते व्यतिक्रमः ⁠।</div>
<div class="class_54">आश्रयन्त्याः स्वभावेन मम पूर्वपरिग्रहम् ⁠।⁠।⁠ ५७ ⁠।⁠।</div>
<div class="class_55">आपने स्वभावतः सोच-समझकर मेरे पूर्व-शरीरका आश्रय लेनेकी चेष्टा की है, अतः मेरे पक्षका आश्रय लेने—मेरे शरीरमें प्रवेश करनेके कारण आपसे जो व्यतिक्रम बन गया है, उसे बताता हूँ, सुनिये ⁠।⁠।⁠ ५७ ⁠।⁠।</div>
<div class="class_54">प्रवेशस्ते कृतः केन मम राष्ट्रे पुरेऽपि वा ⁠।</div>
<div class="class_54">कस्य वा संनिकर्षात् त्वं प्रविष्टा हृदयं मम ⁠।⁠।⁠ ५८ ⁠।⁠।</div>
<div class="class_55">आपने किस कारणसे मेरे राज्य अथवा नगरमें प्रवेश किया है अथवा किसके संकेतसे आप मेरे हृदयमें घुस आयी हैं? ⁠।⁠।⁠ ५८ ⁠।⁠।</div>
<div class="class_54">वर्णप्रवरमुख्यासि ब्राह्मणी क्षत्रियस्त्वहम् ⁠।</div>
<div class="class_54">नावयोरेकयोगोऽस्ति मा कृथा वर्णसंकरम् ⁠।⁠।⁠ ५९ ⁠।⁠।</div>
<div class="class_55">वर्णोंमें श्रेष्ठ ब्राह्मणोंकी जो कन्याएँ हैं, उन सबमें आप प्रमुख हैं। आप ब्राह्मणी हैं और मैं क्षत्रिय हूँ; अतः हम दोनोंका एकत्र संयोग होना कदापि उचित नहीं है; इसलिये आप वर्णसंकर नामक दोषका उत्पादन न कीजिये ⁠।⁠।⁠ ५९ ⁠।⁠।</div>
<div class="class_54">वर्तसे मोक्षधर्मेण त्वं गार्हस्थ्येऽहमाश्रमे ⁠।</div>
<div class="class_54">अयं चापि सुकष्टस्ते द्वितीयोऽऽश्रमसंकरः ⁠।⁠।⁠ ६० ⁠।⁠।</div>
<div class="class_55">आप मोक्षधर्म (संन्यास-आश्रम)-के अनुसार बर्ताव करती हैं और मैं गृहस्थ-आश्रममें स्थित हूँ; अतः आपके द्वारा यह दूसरा आश्रमसंकर नामक दोषका उत्पादन किया जा रहा है, जो अत्यन्त कष्टप्रद है ⁠।⁠।</div>
<div class="class_54">सगोत्रां वासगोत्रां वा न वेद त्वां न वेत्थ माम् ⁠।</div>
<div class="class_54">सगोत्रमाविशन्त्यास्ते तृतीयो गोत्रसंकरः ⁠।⁠।⁠ ६१ ⁠।⁠।</div>
<div class="class_55">मैं यह भी नहीं जानता कि आप सगोत्रा हैं या असगोत्रा। इसी प्रकार आप भी मेरे विषयमें कुछ नहीं जानतीं। अतः मुझ सगोत्रमें प्रवेश करनेके कारण आपके द्वारा तीसरा गोत्रसंकर नामक दोष उत्पन्न किया गया है ⁠।⁠।⁠ ६१ ⁠।⁠।</div>
<div class="class_54">अथ जीवति ते भर्ता प्रोषितोऽप्यथवा क्वचित् ⁠।</div>
<div class="class_54">अगम्या परभार्येति चतुर्थो धर्मसंकरः ⁠।⁠।⁠ ६२ ⁠।⁠।</div>
<div class="class_55">यदि आपके पति जीवित हैं अथवा कहीं परदेशमें चले गये हैं तो आप परायी स्त्री होनेके कारण मेरे लिये सर्वथा अगम्य हैं। ऐसी दशामें आपका यह बर्ताव धर्मसंकर नामक चौथा दोष है ⁠।⁠।⁠ ६२ ⁠।⁠।</div>
<div class="class_54">सा त्वमेतान्यकार्याणि कार्यापेक्षा व्यवस्यसि ⁠।</div>
<div class="class_54">अविज्ञानेन वा युक्ता मिथ्याज्ञानेन वा पुनः ⁠।⁠।⁠ ६३ ⁠।⁠।</div>
<div class="class_55">आप कार्य-साधनकी अपेक्षा रखकर अज्ञान अथवा मिथ्याज्ञानसे युक्त हो ये सब न करने योग्य कार्य कर डालनेको उद्यत हो गयी हैं ⁠।⁠।⁠ ६३ ⁠।⁠।</div>
<div class="class_54">अथवापि स्वतन्त्रासि स्वदोषेणेह कर्हिचित् ⁠।</div>
<div class="class_54">यदि किंचिच्छ्रुतं तेऽस्ति सर्वं कृतमनर्थकम् ⁠।⁠।⁠ ६४ ⁠।⁠।</div>
<div class="class_55">अथवा यदि आप स्वतन्त्र हैं तो कभी आपके द्वारा यदि कुछ शास्त्रका श्रवण किया गया हो तो आपने अपने ही दोषसे वह सब व्यर्थ कर दिया है ⁠।⁠।⁠ ६४ ⁠।⁠।</div>
<div class="class_54">इदमन्यच्चतुर्थं ते भावस्पर्शविघातकम् ⁠।</div>
<div class="class_54">दुष्टाया लक्ष्यते लिङ्गं विवृण्वत्याप्रकाशितम् ⁠।⁠।⁠ ६५ ⁠।⁠।</div>
<div class="class_55">आपका जो दोष छिपा हुआ था, उसे आपने स्वयं ही प्रकाशित कर दिया। इससे आप दुष्टा जान पड़ती हैं। आपकी दुष्टताका यह और चौथा चिह्न स्पष्ट दिखायी दे रहा है, जो हृदयकी प्रीतिपर आघात करनेवाला है ⁠।⁠।⁠ ६५ ⁠।⁠।</div>
<div class="class_54">न मय्येवाभिसंधिस्ते जयैषिण्या जये कृतः ⁠।</div>
<div class="class_54">येयं मत्परिषत् कृत्स्ना जेतुमिच्छसि तामपि ⁠।⁠।⁠ ६६ ⁠।⁠।</div>
<div class="class_55">आप अपनी विजय चाहती हैं। आपने केवल मुझे ही जीतनेकी इच्छा नहीं की है, अपितु यह जो मेरी सारी सभा बैठी है, इसे भी जीतना चाहती हैं ⁠।⁠।⁠ ६६ ⁠।⁠।</div>
<div class="class_54">तथार्हतस्ततश्च त्वं दृष्टिं स्वां प्रतिमुञ्चसि ⁠।</div>
<div class="class_54">मत्यक्षप्रतिघाताय स्वपक्षोद्‌भावनाय च ⁠।⁠।⁠ ६७ ⁠।⁠।</div>
<div class="class_55">आप मेरे पक्षकी पराजय और अपने पक्षकी विजयके लिये इन माननीय सभासदोंपर भी बारंबार अपनी दृष्टि फेंक रही हैं ⁠।⁠।⁠ ६७ ⁠।⁠।</div>
<div class="class_54">सा स्वेनामर्षजेन त्वमृद्धिमोहेन मोहिता ⁠।</div>
<div class="class_54">भूयः सृजसि योगांस्त्वं विषामृतमिवैकताम् ⁠।⁠।⁠ ६८ ⁠।⁠।</div>
<div class="class_55">आप अपनी असहिष्णुताजनित योगसमृद्धिके मोहसे मोहित हो विष और अमृतको एक करनेके समान कामके साथ योगका सम्बन्ध जोड़ रही हैं ⁠।⁠।⁠ ६८ ⁠।⁠।</div>
<div class="class_54">इच्छतोरत्र यो लाभः स्त्रीपुंसोरमृतोपमः ⁠।</div>
<div class="class_54">अलाभश्चापि रक्तस्य सोऽपि दोषो विषोपमः ⁠।⁠।⁠ ६९ ⁠।⁠।</div>
<div class="class_55">स्त्री और पुरुष जब एक-दूसरेको चाहते हों, उस समय उन्हें जो संयोग-सुखका लाभ होता है, वह अमृतके समान मधुर है। यदि अनुरक्त नारीको अनुरक्त पुरुषकी प्राप्ति नहीं हुई तो वह दोष विषके समान भयंकर होता है ⁠।⁠।⁠ ६९ ⁠।⁠।</div>
<div class="class_54">मा स्प्राक्षीः साधु जानीष्व स्वशास्त्रमनुपालय ⁠।</div>
<div class="class_54">कृतेयं हि विजिज्ञासा मुक्तो नेति त्वया मम ⁠।</div>
<div class="class_54">एतत् सर्वं प्रतिच्छन्नं मयि नार्हसि गूहितुम् ⁠।⁠।⁠ ७० ⁠।⁠।</div>
<div class="class_55">आप मेरा स्पर्श न करें। मेरे चरित्रको उत्तम और निष्कलंक समझें और अपने शास्त्र (संन्यास-धर्म)-का निरन्तर पालन करती रहें। आपने मेरे विषयमें यह जाननेकी इच्छा की थी कि यह राजा जीवन्मुक्त है या नहीं। यह सारा भाव आपके हृदयमें प्रच्छन्नभावसे स्थित था, अतः इस समय आप मुझसे इसको छिपा नहीं सकतीं ⁠।⁠।⁠ ७० ⁠।⁠।</div>
<div class="class_54">सा यदि त्वं स्वकार्येण यद्यन्यस्य महीपतेः ⁠।</div>
<div class="class_54">तत् त्वं सत्रप्रतिच्छन्ना मयि नार्हसि गूहितुम् ⁠।⁠।⁠ ७१ ⁠।⁠।</div>
<div class="class_55">यदि आप अपने कार्यसे या किसी दूसरे राजाके कार्यसे यहाँ वेष बदलकर आयी हों तो अब आपके लिये यथार्थ बातको गुप्त रखना उचित नहीं है ⁠।⁠।⁠ ७१ ⁠।⁠।</div>
<div class="class_54">न राजानं मृषा गच्छेन्न द्विजातिं कथंचन ⁠।</div>
<div class="class_54">न स्त्रियं स्त्रीगुणोपेतां हन्युर्ह्येते मृषा गताः ⁠।⁠।⁠ ७२ ⁠।⁠।</div>
<div class="class_55">मनुष्यको चाहिये कि वह किसी राजाके पास या किसी ब्राह्मणके निकट अथवा स्त्रीजनोचित पातिव्रत्य गुणसे सम्पन्न किसी सती-साध्वी नारीके समीप छद्मवेष धारण करके न जाय; क्योंकि ये राजा, ब्राह्मण और पतिव्रता स्त्री उस छद्मवेषधारी मनुष्यके धोखा देनेपर उसपर कुपित हो उसका विनाश कर देते हैं ⁠।⁠।⁠ ७२ ⁠।⁠।</div>
<div class="class_54">राज्ञां हि बलमैश्वर्यं ब्रह्म ब्रह्मविदां बलम् ⁠।</div>
<div class="class_54">रूपयौवनसौभाग्यं स्त्रीणां बलमनुत्तमम् ⁠।⁠।⁠ ७३ ⁠।⁠।</div>
<div class="class_55">राजाओंका बल ऐश्वर्य है, वेदज्ञ ब्राह्मणोंका बल वेद है तथा स्त्रियोंका परम उत्तम बल रूप, यौवन और सौभाग्य है ⁠।⁠।⁠ ७३ ⁠।⁠।</div>
<div class="class_54">अत एतैर्बलैरेव बलिनः स्वार्थमिच्छता ⁠।</div>
<div class="class_54">आर्जवेनाभिगन्तव्या विनाशाय ह्यनार्जवम् ⁠।⁠।⁠ ७४ ⁠।⁠।</div>
<div class="class_55">ये इन्हीं बलोंसे बलवान् होते हैं। अपने अभीष्ट अर्थकी सिद्धि चाहनेवाले पुरुषको इनके पास सरलभावसे जाना चाहिये; क्योंकि इनके प्रति किया हुआ कुटिल भाव विनाशका कारण बन जाता है ⁠।⁠।⁠ ७४ ⁠।⁠।</div>
<div class="class_54">सा त्वं जातिं श्रुतं वृत्तं भावं प्रकृतिमात्मनः ⁠।</div>
<div class="class_54">कृत्यमागमने चैव वक्तुमर्हसि तत्त्वतः ⁠।⁠।⁠ ७५ ⁠।⁠।</div>
<div class="class_55">अतः संन्यासिनि! आपको अपनी जाति, शास्त्रज्ञान, चरित्र, अभिप्राय, स्वभाव एवं यहाँ आगमनका प्रयोजन भी यथार्थरूपसे बताना उचित है ⁠।⁠।⁠ ७५ ⁠।⁠।</div>
<div class="class_59">भीष्म उवाच</div>
<div class="class_54">इत्येतैरसुखैर्वाक्यैरयुक्तैरसमञ्जसैः ⁠।</div>
<div class="class_54">प्रत्यादिष्टा नरेन्द्रेण सुलभा न व्यकम्पत ⁠।⁠।⁠ ७६ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! राजा जनकने इन दुःखजनक, अयोग्य और असंगत वचनोंद्वारा उसका बड़ा तिरस्कार किया, तो भी सुलभा अपने मनमें तनिक भी विचलित नहीं हुई ⁠।⁠।⁠ ७६ ⁠।⁠।</div>
<div class="class_54">उक्तवाक्ये तु नृपतौ सुलभा चारुदर्शना ⁠।</div>
<div class="class_54">ततश्चारुतरं वाक्यं प्रचक्रामाथ भाषितुम् ⁠।⁠।⁠ ७७ ⁠।⁠।</div>
<div class="class_55">जब राजाकी बात समाप्त हो गयी, तब परम सुन्दरी सुलभाने अत्यन्त मधुर वचनोंमें भाषण देना आरम्भ किया ⁠।⁠।⁠ ७७ ⁠।⁠।</div>
<div class="class_59">सुलभोवाच</div>
<div class="class_54">नवभिर्नवभिश्चैव दोषैर्वाग्बुद्धिदूषणैः ⁠।</div>
<div class="class_54">अपेतमुपपन्नार्थमष्टादशगुणान्वितम् ⁠।⁠।⁠ ७८ ⁠।⁠।</div>
<div class="class_54">सौक्ष्म्यं सांख्यक्रमौ चोभौ निर्णयः सप्रयोजनः ⁠।</div>
<div class="class_54">पञ्चैतान्यर्थजातानि वाक्यमित्युच्यते नृप ⁠।⁠।⁠ ७९ ⁠।⁠।</div>
<div class="class_55"><span class="class_60">सुलभा बोली—</span>राजन्! वाणी और बुद्धिको दूषित करनेवाले जो नौ-नौ दोष हैं, उनसे रहित, अठारह गुणोंसे सम्पन्न और युक्तिसंगत अर्थसे युक्त पदसमूहको वाक्य कहते हैं। उस वाक्यमें सौक्ष्म्य, सांख्य, क्रम, निर्णय और प्रयोजन-ये पाँच प्रकारके अर्थ रहने चाहिये ⁠।⁠।⁠ ७८-७९ ⁠।⁠।</div>
<div class="class_54">एषामेकैकशोऽर्थानां सौक्ष्म्यादीनां स्वलक्षणम् ⁠।</div>
<div class="class_54">शृणु संसार्यमाणानां पदार्थपदवाक्यतः ⁠।⁠।⁠ ८० ⁠।⁠।</div>
<div class="class_55">ये जो सौक्ष्म्य आदि अर्थ हैं, ये पद, वाक्य, पदार्थ और वाक्यार्थरूपसे खोलकर बताये जा रहे हैं। आप इनमेंसे एक-एकका अलग-अलग लक्षण सुनिये ⁠।⁠।⁠ ८० ⁠।⁠।</div>
<div class="class_54">ज्ञानं ज्ञेयेषु भिन्नेषु यदा भेदेन वर्तते ⁠।</div>
<div class="class_54">तत्रातिशायिनी बुद्धिस्तत् सौक्ष्म्यमिति वर्तते ⁠।⁠।⁠ ८१ ⁠।⁠।</div>
<div class="class_55">जहाँ अनेक भिन्न-भिन्न ज्ञेय (अर्थ) उपस्थित हों और ‘यह घट है, यह पट है’ इस प्रकार वस्तुओंका पृथक्-पृथक् ज्ञान होता हो, ऐसे स्थलोंमें यथार्थ निर्णय करनेवाली जो बुद्धि है, उसीका नाम सौक्ष्म्य है ⁠।⁠।⁠ ८१ ⁠।⁠।</div>
<div class="class_54">दोषाणां च गुणानां च प्रमाणं प्रविभागतः ⁠।</div>
<div class="class_54">कंचिदर्थमभिप्रेत्य सा संख्येत्युपधार्यताम् ⁠।⁠।⁠ ८२ ⁠।⁠।</div>
<div class="class_55">जहाँ किसी विशेष अर्थको अभीष्ट मानकर उसके दोषों और गुणोंकी विभागपूर्वक गणना की जाती है, उस अर्थको संख्या अथवा सांख्य समझना चाहिये ⁠।⁠।</div>
<div class="class_54">इदं पूर्वमिदं पश्चाद् वक्तव्यं यद् विवक्षितम् ⁠।</div>
<div class="class_54">क्रमयोगं तमप्याहुर्वाक्यं वाक्यविदो जनाः ⁠।⁠।⁠ ८३ ⁠।⁠।</div>
<div class="class_55">परिगणित गुणों और दोषोंमेंसे अमुक गुण या दोष पहले कहना चाहिये और अमुकको पीछे कहना अभीष्ट है। इस प्रकार जो पूर्वापरके क्रमका विचार होता है, उसका नाम क्रम है और जिस वाक्यमें ऐसा क्रम हो, उस वाक्यको वाक्यवेत्ता विद्वान् क्रमयुक्त कहते हैं ⁠।⁠।</div>
<div class="class_54">धर्मकामार्थमोक्षेषु प्रतिज्ञाय विशेषतः ⁠।</div>
<div class="class_54">इदं तदिति वाक्यान्ते प्रोच्यते स विनिर्णयः ⁠।⁠।⁠ ८४ ⁠।⁠।</div>
<div class="class_55">धर्म, अर्थ, काम और मोक्षके विषयमें किसी एकका विशेषरूपसे प्रतिपादन करनेकी प्रतिज्ञा करके प्रवचनके अन्तमें ‘यही वह अभीष्ट विषय है’ ऐसा कहकर जो सिद्धान्त स्थिर किया जाता है, उसीका नाम निर्णय है ⁠।⁠।⁠ ८४ ⁠।⁠।</div>
<div class="class_54">इच्छाद्वेषभवैर्दुःखैः प्रकर्षो यत्र जायते ⁠।</div>
<div class="class_54">तत्र या नृपते वृत्तिस्तत् प्रयोजनमिष्यते ⁠।⁠।⁠ ८५ ⁠।⁠।</div>
<div class="class_55">नरेश्वर! इच्छा अथवा द्वेषसे उत्पन्न हुए दुःखोंद्वारा जहाँ किसी एक प्रकारके दुःखकी प्रधानता हो जाय, वहाँ जो वृत्ति उदय होती है, उसीको प्रयोजन कहते हैं ⁠।⁠।⁠ ८५ ⁠।⁠।</div>
<div class="class_54">तान्येतानि यथोक्तानि सौक्ष्म्यादीनि जनाधिप ⁠।</div>
<div class="class_54">एकार्थसमवेतानि वाक्यं मम निशामय ⁠।⁠।⁠ ८६ ⁠।⁠।</div>
<div class="class_55">जनेश्वर! जिस वाक्यमें पूर्वोक्त सौक्ष्म्य आदि गुण एक अर्थमें सम्मिलित हों, मेरे वैसे ही वाक्यको आप श्रवण करें ⁠।⁠।⁠ ८६ ⁠।⁠।</div>
<div class="class_54">उपेतार्थमभिन्नार्थं न्यायवृत्तं न चाधिकम् ⁠।</div>
<div class="class_54">नाश्लक्ष्णं न च संदिग्धं वक्ष्यामि परमं ततः ⁠।⁠।⁠ ८७ ⁠।⁠।</div>
<div class="class_55">मैं ऐसा वाक्य बोलूँगी, जो सार्थक होगा। उसमें अर्थभेद नहीं होगा। वह न्याययुक्त होगा। उसमें आवश्यकतासे अधिक, कर्णकटु एवं संदेह-जनक पद नहीं होंगे। इस प्रकार मैं परम उत्तम वाक्य बोलूँगी ⁠।⁠।</div>
<div class="class_54">न गुर्वक्षरसंयुक्तं पराङ्‌मुखसुखं न च ⁠।</div>
<div class="class_54">नानृतं न त्रिवर्गेण विरुद्धं नाप्यसंस्कृतम् ⁠।⁠।⁠ ८८ ⁠।⁠।</div>
<div class="class_55">मेरे इस वचनमें गुरु एवं निष्ठुर अक्षरोंका संयोग नहीं होगा; उसमें कोमलकान्त सुकुमार पदावली होगी। वह पराङ्‌मुख व्यक्तियोंके लिये सुखद नहीं होगा। वह न तो झूठ होगा न धर्म, अर्थ और कामके विरुद्ध और संस्कारशून्य ही होगा ⁠।⁠।⁠ ८८ ⁠।⁠।</div>
<div class="class_54">न न्यूनं कष्टशब्दं वा विक्रमाभिहितं न च ⁠।</div>
<div class="class_54">न शेषमनु कल्पेन निष्कारणमहेतुकम् ⁠।⁠।⁠ ८९ ⁠।⁠।</div>
<div class="class_55">मेरे उस वाक्यमें न्यूनपदत्व नामक दोष नहीं रहेगा, कष्टकर शब्दोंका प्रयोग नहीं होगा, उसका क्रमरहित उच्चारण नहीं होगा। उसमें दूसरे पदोंके अध्याहार और लक्षणकी आवश्यकता नहीं होगी। यह वाक्य निष्प्रयोजन और युक्तिशून्य भी नहीं होगा ⁠।⁠।⁠ ८९ ⁠।⁠।</div>
<div class="class_54">कामात् क्रोधाद् भयाल्लोभाद् दैन्याच्चानार्यकात् तथा ⁠।</div>
<div class="class_54">ह्रीतोऽनुक्रोशतो मानान्न वक्ष्यामि कथंचन ⁠।⁠।⁠ ९० ⁠।⁠।</div>
<div class="class_55">मैं काम, क्रोध, भय, लोभ, दैन्य, अनार्यता, लज्जा, दया तथा अभिमानसे किसी तरह कोई बात नहीं बोलूँगी ⁠।⁠।⁠ ९० ⁠।⁠।</div>
<div class="class_54">वक्ता श्रोता च वाक्यं च यदा त्वविकलं नृप ⁠।</div>
<div class="class_54">सममेति विवक्षायां तदा सोऽर्थः प्रकाशते ⁠।⁠।⁠ ९१ ⁠।⁠।</div>
<div class="class_55">नरेश्वर! बोलनेकी इच्छा होनेपर जब वक्ता, श्रोता और वाक्य—तीनों अविकलभावसे सम-स्थितिमें आ जाते हैं, तब वक्ताका कहा हुआ अर्थ प्रकाशित होता है (श्रोताके समझमें आ जाता है) ⁠।⁠।⁠ ९१ ⁠।⁠।</div>
<div class="class_54">वक्तव्ये तु यदा वक्ता श्रोतारमवमन्य वै ⁠।</div>
<div class="class_54">स्वार्थमाह परार्थं तत् तदा वाक्यं न रोहति ⁠।⁠।⁠ ९२ ⁠।⁠।</div>
<div class="class_55">जब बोलते समय वक्ता श्रोताकी अवहेलना करके दूसरेके लिये अपनी बात कहने लगता है, उस समय वह वाक्य श्रोताके हृदयमें प्रवेश नहीं करता है ⁠।⁠।</div>
<div class="class_54">अथ यः स्वार्थमुत्सृज्य परार्थं प्राह मानवः ⁠।</div>
<div class="class_54">विशङ्का जायते तस्मिन् वाक्यं तदपि दोषवत् ⁠।⁠।⁠ ९३ ⁠।⁠।</div>
<div class="class_55">और जो मनुष्य स्वार्थ त्यागकर दूसरेके लिये कुछ कहता है, उस समय उसके प्रति श्रोताके हृदयमें आशंका उत्पन्न होती है, अतः वह वाक्य भी दोषयुक्त ही है ⁠।⁠।⁠ ९३ ⁠।⁠।</div>
<div class="class_54">यस्तु वक्ता द्वयोरर्थमविरुद्धं प्रभाषते ⁠।</div>
<div class="class_54">श्रोतुश्चैवात्मनश्चैव स वक्ता नेतरो नृप ⁠।⁠।⁠ ९४ ⁠।⁠।</div>
<div class="class_55">परंतु नरेश्वर! जो वक्ता अपने और श्रोता दोनोंके लिये अनुकूल विषय ही बोलता है, वही वास्तवमें वक्ता है, दूसरा नहीं ⁠।⁠।⁠ ९४ ⁠।⁠।</div>
<div class="class_54">तदर्थवदिदं वाक्यमुपेतं वाक्यसम्पदा ⁠।</div>
<div class="class_54">अविक्षिप्तमना राजन्नेकाग्रः श्रोतुमर्हसि ⁠।⁠।⁠ ९५ ⁠।⁠।</div>
<div class="class_55">अतः राजन्! आप स्थिरचित्त एवं एकाग्र होकर यह वाक्यसम्पत्तिसे युक्त सार्थक वचन सुनिये ⁠।⁠।⁠ ९५ ⁠।⁠।</div>
<div class="class_54">कासि कस्य कुतश्चेति त्वयाहमभिचोदिता ⁠।</div>
<div class="class_54">तत्रोत्तरमिदं वाक्यं राजन्नेकमनाः शृणु ⁠।⁠।⁠ ९६ ⁠।⁠।</div>
<div class="class_55">महाराज! आपने मुझसे पूछा था कि आप कौन हैं, किसकी हैं और कहाँसे आयी हैं? अतः इसके उत्तरमें मेरा यह कथन एकचित्त होकर सुनिये ⁠।⁠।⁠ ९६ ⁠।⁠।</div>
<div class="class_54">यथा जतु च काष्ठं च पांसवश्चोदबिन्दवः ⁠।</div>
<div class="class_54">संश्लिष्टानि तथा राजन् प्राणिनामिह सम्भवः ⁠।⁠।⁠ ९७ ⁠।⁠।</div>
<div class="class_55">राजन्! जैसे काठके साथ लाह और धूलके साथ पानीकी बूंदें मिलकर एक हो जाती हैं, उसी प्रकार इस जगत्‌में प्राणियोंका जन्म कई तत्त्वोंके मेलसे होता है ⁠।⁠।</div>
<div class="class_54">शब्दः स्पर्शो रसो रूपं गन्धः पञ्चेन्द्रियाणि च ⁠।</div>
<div class="class_54">पृथगात्मान आत्मानं संश्लिष्टा जतुकाष्ठवत् ⁠।⁠।⁠ ९८ ⁠।⁠।</div>
<div class="class_54">न चैषां चोदना काचिदस्तीत्येष विनिश्चयः ⁠।</div>
<div class="class_55">शब्द, स्पर्श, रूप, रस और गन्ध तथा पाँचों ज्ञानेन्द्रियाँ—ये आत्मासे पृथक् होनेपर भी काष्ठमें सटे हुए लाहके समान आत्माके साथ जुड़े हुए हैं; परंतु इनमें स्वतन्त्र कोई प्रेरणा-शक्ति नहीं है। यही विद्वानोंका निश्चय है ⁠।⁠।⁠ ९८<img src="image_610.jpg" alt="" class="class_58"/> ⁠।⁠।</div>
<div class="class_54">एकैकस्येह विज्ञानं नास्त्यात्मनि तथा परे ⁠।⁠।⁠ ९९ ⁠।⁠।</div>
<div class="class_54">न वेद चक्षुश्चक्षुष्ट्वं श्रोत्रं नात्मनि वर्तते ⁠।</div>
<div class="class_55">इनमेंसे एक-एक इन्द्रियको न तो अपना ज्ञान है और न दूसरेका। नेत्र अपने नेत्रत्वको नहीं जानता। इसी प्रकार कान भी अपने विषयमें कुछ नहीं जानता ⁠।⁠।⁠ ९९<img src="image_610.jpg" alt="" class="class_58"/> ⁠।⁠।</div>
<div class="class_54">तथैव व्यभिचारेण न वर्तन्ते परस्परम् ⁠।⁠।⁠ १०० ⁠।⁠।</div>
<div class="class_54">प्रश्लिष्टं च न जानन्ति यथाऽऽप इव पांसवः ⁠।</div>
<div class="class_55">इसी तरह ये इन्द्रियाँ और विषय परस्पर एक-दूसरेसे मिल-जुलकर भी नहीं जान सकते। जैसे कि जल और धूल परस्पर मिलकर भी अपने सम्मिश्रणको नहीं जानते ⁠।⁠।⁠ १००<img src="image_610.jpg" alt="" class="class_58"/> ⁠।⁠।</div>
<div class="class_54">बाह्यानन्यानपेक्षन्ते गुणांस्तानपि मे शृणु ⁠।⁠।⁠ १०१ ⁠।⁠।</div>
<div class="class_54">रूपं चक्षुः प्रकाशश्च दर्शने हेतवस्त्रयः ⁠।</div>
<div class="class_55">शरीरस्थ इन्द्रियाँ विषयोंका प्रत्यक्ष अनुभव करते समय अन्यान्य बाह्य गुणोंकी अपेक्षा रखती हैं। उन गुणोंको आप मुझसे सुनिये। रूप, नेत्र और प्रकाश—ये तीन किसी वस्तुको प्रत्यक्ष देखनेमें हेतु हैं ⁠।⁠।⁠ १०१<img src="image_610.jpg" alt="" class="class_58"/> ⁠।⁠।</div>
<div class="class_54">यथैवात्र तथान्येषु ज्ञानज्ञेयेषु हेतवः ⁠।⁠।⁠ १०२ ⁠।⁠।</div>
<div class="class_54">ज्ञानज्ञेयान्तरे तस्मिन् मनो नामापरो गुणः ⁠।</div>
<div class="class_54">विचारयति येनायं निश्चये साध्वसाधुनी ⁠।⁠।⁠ १०३ ⁠।⁠।</div>
<div class="class_55">जैसे प्रत्यक्ष दर्शनमें ये तीन हेतु हैं, उसी प्रकार अन्यान्य ज्ञान और ज्ञेयमें भी तीन-तीन हेतु जानने चाहिये। ज्ञान और ज्ञातव्य विषयोंके बीचमें किसी ज्ञानेन्द्रियके अतिरिक्त मन नामक एक दूसरा गुण भी रहता है, जिससे यह जीवात्मा किसी विषयमें भले-बुरेका निश्चय करनेके लिये विचार करता है ⁠।⁠।</div>
<div class="class_54">द्वादशस्त्वपरस्तत्र बुद्धिर्नाम गुणः स्मृतः ⁠।</div>
<div class="class_54">येन संशयपूर्वेषु बोद्धव्येषु व्यवस्यति ⁠।⁠।⁠ १०४ ⁠।⁠।</div>
<div class="class_55">वहीं एक और बारहवाँ गुण भी है, जिसका नाम है बुद्धि। जिससे किसी ज्ञातव्य विषयमें संशय उत्पन्न होनेपर मनुष्य एक निश्चयपर पहुँचता है ⁠।⁠।⁠ १०४ ⁠।⁠।</div>
<div class="class_54">अथ द्वादशके तस्मिन् सत्त्वं नामापरो गुणः ⁠।</div>
<div class="class_54">महासत्त्वोऽल्पसत्त्वो वा जन्तुर्येनानुमीयते ⁠।⁠।⁠ १०५ ⁠।⁠।</div>
<div class="class_55">उस बारहवें गुण बुद्धिमें सत्त्वनामक एक (तेरहवाँ) गुण है, जिससे महासत्त्व और अल्पसत्त्व प्राणीका अनुमान किया जाता है ⁠।⁠।⁠ १०५ ⁠।⁠।</div>
<div class="class_54">अहं कर्तेति चाप्यन्यो गुणस्तत्र चतुर्दशः ⁠।</div>
<div class="class_54">ममायमिति येनायं मन्यते न ममेति च ⁠।⁠।⁠ १०६ ⁠।⁠।</div>
<div class="class_55">उस सत्त्वमें ‘मैं कर्ता हूँ’ ऐसे अभिमानसे युक्त अहंकार नामक एक अन्य चौदहवाँ गुण है, जिससे जीवात्मा ‘यह वस्तु मेरी है और यह वस्तु मेरी नहीं है’ ऐसा मानता है ⁠।⁠।⁠ १०६ ⁠।⁠।</div>
<div class="class_54">अथ पञ्चदशो राजन् गुणस्तत्रापरः स्मृतः ⁠।</div>
<div class="class_54">पृथक्कलासमूहस्य सामग्र्‌यं तदिहोच्यते ⁠।⁠।⁠ १०७ ⁠।⁠।</div>
<div class="class_54">गुणस्त्वेवापरस्तत्र संघात इव षोडशः ⁠।</div>
<div class="class_55">राजन्! उस अहंकारमें वासना नामक एक गुण और माना गया है, जो पंद्रहवाँ है। वहाँ पृथक्-पृथक् कलाओंके समूहकी जो समग्रता है, वह एक अन्य गुण है। वह संघातकी भाँति यहाँ सोलहवाँ कहा जाता है ⁠।⁠।⁠ १०७<img src="image_610.jpg" alt="" class="class_58"/> ⁠।⁠।</div>
<div class="class_54">प्रकृतिर्व्यक्तिरित्येतौ गुणौ यस्मिन् समाश्रितौ ⁠।⁠।⁠ १०८ ⁠।⁠।</div>
<div class="class_55">जिसमें प्रकृति (माया) और व्यक्ति (प्रकाश)—ये दो गुण आश्रित हैं (यहाँतक सब अठारह हुए) ⁠।⁠।⁠ १०८ ⁠।⁠।</div>
<div class="class_54">सुखासुखे जरामृत्यू लाभालाभौ प्रियाप्रिये ⁠।</div>
<div class="class_54">इति चैकोनविंशोऽयं द्वन्द्वयोग इति स्मृतः ⁠।⁠।⁠ १०९ ⁠।⁠।</div>
<div class="class_55">सुख और दुःख, जरा और मृत्यु, लाभ और हानि तथा प्रिय और अप्रिय इत्यादि द्वन्द्वोंका जो योग है, यह उन्नीसवाँ गुण माना गया है ⁠।⁠।⁠ १०९ ⁠।⁠।</div>
<div class="class_54">ऊर्ध्वं चैकोनविंशत्या कालो नामापरो गुणः ⁠।</div>
<div class="class_54">इतीमं विद्धि विंशत्या भूतानां प्रभवाप्ययम् ⁠।⁠।⁠ ११० ⁠।⁠।</div>
<div class="class_55">इस उन्नीसवें गुणसे परे काल नामक दूसरा गुण और है। इसे बीसवाँ गुण समझिये। इसीसे प्राणियोंकी उत्पत्ति और लय होते हैं ⁠।⁠।⁠ ११० ⁠।⁠।</div>
<div class="class_54">विंशकश्चैष संघातो महाभूतानि पञ्च च ⁠।</div>
<div class="class_54">सदसद्भावयोगौ तु गुणावन्यौ प्रकाशकौ ⁠।⁠।⁠ १११ ⁠।⁠।</div>
<div class="class_55">इन बीस गुणोंका समुदाय एवं पाँच महाभूत तथा सद्भावयोग<span id="XWxTL2lbS6mOOjE0kR7G-g50419"></span><a href="part0358.xhtml#XWxTL2lbS6mOOjE0kR7G-g50185" class="class_56">१</a> और असद्भावयोग<span id="XWxTL2lbS6mOOjE0kR7G-g50420"></span><a href="part0358.xhtml#XWxTL2lbS6mOOjE0kR7G-g50186" class="class_56">२</a>—ये दो अन्य प्रकाशक गुण, ये सब मिलकर सत्ताईस हैं ⁠।⁠।⁠ १११ ⁠।⁠।</div>
<div class="class_54">इत्येवं विंशकश्चैव गुणाः सप्त च ये स्मृताः ⁠।</div>
<div class="class_54">विधिः शुक्रं बलं चेति त्रय एते गुणाः परे ⁠।⁠।⁠ ११२ ⁠।⁠।</div>
<div class="class_55">ये जो बीस और सात गुण बताये गये हैं, इनके सिवा तीन गुण और हैं—विधि<span id="XWxTL2lbS6mOOjE0kR7G-g50421"></span><a href="part0358.xhtml#XWxTL2lbS6mOOjE0kR7G-g50227" class="class_56">३</a>, शुक्र<span id="XWxTL2lbS6mOOjE0kR7G-g50422"></span><a href="part0358.xhtml#XWxTL2lbS6mOOjE0kR7G-g50228" class="class_56">४</a> और बल<span id="XWxTL2lbS6mOOjE0kR7G-g50423"></span><a href="part0358.xhtml#XWxTL2lbS6mOOjE0kR7G-g50229" class="class_56">५</a> ⁠।⁠।</div>
<div class="class_54">विंशतिर्दश चैवं हि गुणाः संख्यानतः स्मृताः ⁠।</div>
<div class="class_54">समग्रा यत्र वर्तते तच्छरीरमिति स्मृतम् ⁠।⁠।⁠ ११३ ⁠।⁠।</div>
<div class="class_55">इस प्रकार गणना करनेसे बीस और दस तीस गुण होते हैं। ये सारे-के-सारे गुण जहाँ विद्यमान हैं, उसको शरीर कहा गया है ⁠।⁠।⁠ ११३ ⁠।⁠।</div>
<div class="class_54">अव्यक्तं प्रकृतिं त्वासां कलानां कश्चिदिच्छति ⁠।</div>
<div class="class_54">व्यक्तं चासां तथा चान्यः स्थूलदर्शी प्रपश्यति ⁠।⁠।⁠ ११४ ⁠।⁠।</div>
<div class="class_55">कोई-कोई विद्वान् अव्यक्त प्रकृतिको इन तीस कलाओंका उपादान कारण मानते हैं। दूसरे स्थूलदर्शी विचारक व्यक्त अर्थात् परमाणुओंको कारण मानते हैं तथा कोई-कोई अव्यक्त और व्यक्तको अर्थात् प्रकृति और परमाणु—इन दोनोंको उनका उपादान कारण समझते हैं ⁠।⁠।⁠ ११४ ⁠।⁠।</div>
<div class="class_54">अव्यक्तं यदि वा व्यक्तं द्वयीमथ चतुष्टयीम् ⁠।</div>
<div class="class_54">प्रकृतिं सर्वभूतानां पश्यन्त्यध्यात्मचिन्तकाः ⁠।⁠।⁠ ११५ ⁠।⁠।</div>
<div class="class_55">अव्यक्त हो, व्यक्त हो, दोनों हों अथवा चारों (ब्रह्म, माया, जीव और अविद्या) कारण हों, अध्यात्मतत्त्वका चिन्तन करनेवाले विद्वान् प्रकृतिको ही सम्पूर्ण भूतोंका उपादान कारण समझते हैं ⁠।⁠।⁠ ११५ ⁠।⁠।</div>
<div class="class_54">येयं प्रकृतिरव्यक्ता कलाभिर्व्यक्ततां गता ⁠।</div>
<div class="class_54">अहं च त्वं च राजेन्द्र ये चाप्यन्ये शरीरिणः ⁠।⁠।⁠ ११६ ⁠।⁠।</div>
<div class="class_55">राजेन्द्र! यह जो अव्यक्त प्रकृति सबका उपादान कारण है, यही पूर्वोक्त तीस कलाओंके रूपमें व्यक्तभावको प्राप्त हुई है। मैं, आप तथा जो अन्य शरीरधारी हैं, उन सबके शरीरोंकी उत्पत्ति प्रकृतिसे ही हुई है ⁠।⁠।⁠ ११६ ⁠।⁠।</div>
<div class="class_54">बिन्दुन्यासादयोऽवस्थाः शुक्रशोणितसम्भवाः ⁠।</div>
<div class="class_54">यासामेव निपातेन कललं नाम जायते ⁠।⁠।⁠ ११७ ⁠।⁠।</div>
<div class="class_55">प्राणियोंकी वीर्यस्थापनासे लेकर रजोवीर्यसंयोग-सम्भूत कुछ ऐसी अवस्थाएँ हैं, जिनके सम्मिश्रणसे ही ‘कलल’ नामक एक पदार्थ उत्पन्न होता है ⁠।⁠।⁠ ११७ ⁠।⁠।</div>
<div class="class_54">कललाद्‌ बुद्‌बुदोत्पत्तिः पेशी च बुद्‌बुदात् स्मृता ⁠।</div>
<div class="class_54">पेश्यास्त्वङ्गाभिनिर्वृत्तिर्नखरोमाणि चाङ्गतः ⁠।⁠।⁠ ११८ ⁠।⁠।</div>
<div class="class_55">कललसे बुद्‌बुदकी उत्पत्ति होती है। बुद्‌बुदसे मांसपेशीका प्रादुर्भाव माना गया है। पेशीसे विभिन्न अंगोंका निर्माण होता है और अंगोंसे रोमावलियाँ तथा नख प्रकट होते हैं ⁠।⁠।⁠ ११८ ⁠।⁠।</div>
<div class="class_54">सम्पूर्णे नवमे मासि जन्तोर्जातस्य मैथिल ⁠।</div>
<div class="class_54">जायते नामरूपत्वं स्त्री पुमान् वेति लिङ्गतः ⁠।⁠।⁠ ११९ ⁠।⁠।</div>
<div class="class_55">मिथिलानरेश! गर्भमें नौ मास पूर्ण हो जानेपर जीव जन्म ग्रहण करता है। उस समय उसे नाम और रूप प्राप्त होता है तथा वह विशेष प्रकारके चिह्नसे स्त्री अथवा पुरुष समझा जाता है ⁠।⁠।⁠ ११९ ⁠।⁠।</div>
<div class="class_54">जातमात्रं तु तद्रूपं दृष्ट्वा ताम्रनखाङ्‌गुलि ⁠।</div>
<div class="class_54">कौमारं रूपमापन्नं रूपतो नोपलभ्यते ⁠।⁠।⁠ १२० ⁠।⁠।</div>
<div class="class_55">जिस समय बालकका जन्म होता है, उस समय उसका जो रूप देखनेमें आता है, उसके नख और अंगुलियाँ ताँबेके समान लाल-लाल होती हैं, फिर जब वह कुमारावस्थाको प्राप्त होता है तो उस समय उसका पहलेका वह रूप नहीं उपलब्ध होता है ⁠।⁠।⁠ १२० ⁠।⁠।</div>
<div class="class_54">कौमाराद् यौवनं चापि स्थावीर्यं चापि यौवनात् ⁠।</div>
<div class="class_54">अनेन क्रमयोगेन पूर्वं पूर्वं न लभ्यते ⁠।⁠।⁠ १२१ ⁠।⁠।</div>
<div class="class_55">इसी प्रकार कुमारावस्थासे जवानीको और जवानीसे बुढ़ापेको वह प्राप्त होता है। इस क्रमसे उत्तरोत्तर अवस्थामें पहुँचनेपर पूर्व पूर्व अवस्थाका रूप नहीं देखनेमें आता है ⁠।⁠।</div>
<div class="class_54">कलानां पृथगर्थानां प्रतिभेदः क्षणे क्षणे ⁠।</div>
<div class="class_54">वर्तते सर्वभूतेषु सौक्ष्म्यात् तु न विभाव्यते ⁠।⁠।⁠ १२२ ⁠।⁠।</div>
<div class="class_55">सभी प्राणियोंमें विभिन्न प्रयोजनकी सिद्धिके लिये जो पूर्वोक्त कलाएँ हैं, उनके स्वरूपमें प्रतिक्षण भेद या परिवर्तन हो रहा है; परंतु वह इतना सूक्ष्म है कि जान नहीं पड़ता ⁠।⁠।⁠ १२२ ⁠।⁠।</div>
<div class="class_54">न चैषामत्ययो राजन् लक्ष्यते प्रभवो न च ⁠।</div>
<div class="class_54">अवस्थायामवस्थायां दीपस्येवार्चिषो गतिः ⁠।⁠।⁠ १२३ ⁠।⁠।</div>
<div class="class_55">राजन्! प्रत्येक अवस्थामें इन कलाओंका लय और उद्‌भव होता रहता है, किंतु दिखायी नहीं देता है; ठीक उसी तरह जैसे दीपककी लौ क्षण-क्षणमें मिटती और उत्पन्न होती रहती है, पर दिखायी नहीं देती ⁠।⁠।⁠ १२३ ⁠।⁠।</div>
<div class="class_54">तस्याप्येवंप्रभावस्य सदश्वस्येव धावतः ⁠।</div>
<div class="class_54">अजस्रं सर्वलोकस्य कः कुतो वा न वा कुतः ⁠।⁠।⁠ १२४ ⁠।⁠।</div>
<div class="class_54">कस्येदं कस्य वा नेदं कुतो वेदं न वा कुतः ⁠।</div>
<div class="class_54">सम्बन्धः कोऽस्ति भूतानां स्वैरप्यवयवैरिह ⁠।⁠।⁠ १२५ ⁠।⁠।</div>
<div class="class_55">जैसे दौड़ता हुआ अच्छा घोड़ा इतनी तीव्र गतिसे एक स्थानको छोड़कर दूसरे स्थानपर पहुँच जाता है कि कुछ कहते नहीं बनता, उसी प्रकार यह प्रभावशाली लोक निरन्तर वेगपूर्वक एक अवस्थासे दूसरी अवस्थामें जा रहा है, अतः उसके विषयमें यह प्रश्न नहीं बन सकता कि ‘कौन कहाँसे आता है और कौन कहाँसे नहीं आता है, यह किसका है? किसका नहीं है? किससे उत्पन्न हुआ है और किससे नहीं हुआ है? प्राणियोंका अपने अंगोंके साथ भी यहाँ क्या सम्बन्ध है?’ अर्थात् कुछ भी सम्बन्ध नहीं है ⁠।⁠।⁠ १२४-१२५ ⁠।⁠।</div>
<div class="class_54">यथाऽऽदित्यान्मणेश्चापि वीरुद्भ‌‍यश्चैव पावकः ⁠।</div>
<div class="class_54">जायन्त्येवं समुदयात् कलानामिव जन्तवः ⁠।⁠।⁠ १२६ ⁠।⁠।</div>
<div class="class_55">जैसे सूर्यकी किरणोंका सम्पर्क पाकर सूर्यकान्त-मणिसे आग प्रकट हो जाती है, परस्पर रगड़ खानेपर काठसे अग्निका प्रादुर्भाव हो जाता है, इसी प्रकार पूर्वोक्त कलाओंके समुदायसे जीव जन्म ग्रहण करते हैं ⁠।⁠।⁠ १२६ ⁠।⁠।</div>
<div class="class_54">आत्मन्येवात्मनाऽऽत्मानं यथा त्वमनुपश्यसि ⁠।</div>
<div class="class_54">एवमेवात्मनाऽऽत्मानमन्यस्मिन्‌ किं न पश्यसि ⁠।⁠।⁠ १२७ ⁠।⁠।</div>
<div class="class_55">जैसे आप स्वयं अपने द्वारा अपनेहीमें आत्माका दर्शन करते हैं, उसी प्रकार अपने द्वारा दूसरोंमें आत्माका दर्शन क्यों नहीं करते हैं? ⁠।⁠।⁠ १२७ ⁠।⁠।</div>
<div class="class_54">यद्यात्मनि परस्मिंश्च समतामध्यवस्यसि ⁠।</div>
<div class="class_54">अथ मां कासि कस्येति किमर्थमनुपृच्छसि ⁠।⁠।⁠ १२८ ⁠।⁠।</div>
<div class="class_55">यदि आप अपनेमें और दूसरेमें भी समभाव रखते हैं तो मुझसे बारंबार क्यों पूछते हैं कि ‘आप कौन हैं और किसकी हैं?’ ⁠।⁠।⁠ १२८ ⁠।⁠।</div>
<div class="class_54">इदं मे स्यादिदं नेति द्वन्द्वैर्मुक्तस्य मैथिल ⁠।</div>
<div class="class_54">कासि कस्य कुतो वेति वचनैः किं प्रयोजनम् ⁠।⁠।⁠ १२९ ⁠।⁠।</div>
<div class="class_55">मिथिलानरेश! ‘यह मुझे प्राप्त हो जाय, यह न हो।’ इत्यादि रूपसे जो द्वन्द्वविषयक चिन्ता प्राप्त होती है, उससे यदि आप मुक्त हैं तो ‘आप कौन हैं? किसकी हैं? अथवा कहाँसे आयी हैं?’ इन वचनोंद्वारा प्रश्न करनेसे आपका क्या प्रयोजन है? ⁠।⁠।⁠ १२९ ⁠।⁠।</div>
<div class="class_54">रिपौ मित्रेऽथ मध्यस्थे विजये संधिविग्रहे ⁠।</div>
<div class="class_54">कृतवान्‌ यो महीपालः किं तस्मिन्‌ मुक्तलक्षणम् ⁠।⁠।⁠ १३० ⁠।⁠।</div>
<div class="class_55">शत्रु-मित्र और मध्यस्थके विषयमें, विजय, संधि और विग्रहके अवसरोंपर जिस भूपालने यथोचित कार्य किये हैं, उसमें जीवन्मुक्तका क्या लक्षण है? ⁠।⁠।⁠ १३० ⁠।⁠।</div>
<div class="class_54">त्रिवर्गं सप्तधा व्यक्तं यो न वेदेह कर्मसु ⁠।</div>
<div class="class_54">सङ्गवान्‌ यस्त्रिवर्गेण किं तस्मिन्‌ मुक्तलक्षणम् ⁠।⁠।⁠ १३१ ⁠।⁠।</div>
<div class="class_55">धर्म, अर्थ और कामको त्रिवर्ग कहते हैं। यह सात रूपोंमें अभिव्यक्त होता है। जो कर्मोंमें इस त्रिवर्गको नहीं जानता तथा जो सदा त्रिवर्गसे सम्बन्ध रखता है, ऐसे पुरुषमें जीवन्मुक्तका क्या लक्षण है? ⁠।⁠।⁠ १३१ ⁠।⁠।</div>
<div class="class_54">प्रिये वाप्यप्रिये वापि दुर्बले बलवत्यपि ⁠।</div>
<div class="class_54">यस्य नास्ति समं चक्षुः किं तस्मिन्‌ मुक्तलक्षणम् ⁠।⁠।⁠ १३२ ⁠।⁠।</div>
<div class="class_55">प्रिय अथवा अप्रियमें, दुर्बल अथवा बलवान्‌में जिसकी समदृष्टि नहीं है, उसमें मुक्तका क्या लक्षण है? ⁠।⁠।</div>
<div class="class_54">तदयुक्तस्य ते मोक्षे योऽभिमानो भवेन्नृप ⁠।</div>
<div class="class_54">सुहृद्भिः संनिवार्यस्तेऽविरक्तस्येव भेषजम् ⁠।⁠।⁠ १३३ ⁠।⁠।</div>
<div class="class_55">नरेश्वर! वास्तवमें आप योगयुक्त नहीं हैं तथापि आपको जो जीवन्मुक्तिका अभिमान हो रहा है, वह आपके सुहृदोंको दूर कर देना चाहिये अर्थात् यह नहीं मानना चाहिये कि आप जीवन्मुक्त हैं, ठीक उसी तरह जैसे अपथ्यशील रोगीको दवा देना बंद कर दिया जाता है ⁠।⁠।⁠ १३३ ⁠।⁠।</div>
<div class="class_54">तानि तानि तु संचिन्त्य सङ्गस्थानान्यरिंदम ⁠।</div>
<div class="class_54">आत्मनाऽऽत्मनि सम्पश्येत् किमन्यन्मुक्तलक्षणम् ⁠।⁠।⁠ १३४ ⁠।⁠।</div>
<div class="class_55">शत्रुओंका दमन करनेवाले महाराज! नाना प्रकारके जो-जो पदार्थ हैं, उन सबको आसक्तिके स्थान समझकर अपने द्वारा अपनेहीमें अपनेको देखे। इसके सिवा मुक्तका और क्या लक्षण हो सकता है? ⁠।⁠।⁠ १३४ ⁠।⁠।</div>
<div class="class_54">इमान्यन्यानि सूक्ष्माणि मोक्षमाश्रित्य कानिचित् ⁠।</div>
<div class="class_54">चतुरङ्गप्रवृत्तानि सङ्गस्थानानि मे शृणु ⁠।⁠।⁠ १३५ ⁠।⁠।</div>
<div class="class_55">राजन्! अपने मोक्षका आश्रय लेकर भी ये और दूसरे जो कुछ चार अंगोंमें प्रवृत्त आसक्तिके जो सूक्ष्म स्थान हैं, उनको भी अपना रखा है, उन्हें बताती हूँ, आप मुझसे सुनें ⁠।⁠।⁠ १३५ ⁠।⁠।</div>
<div class="class_54">य इमां पृथिवीं कृत्स्नामेकच्छत्रां प्रशास्ति ह ⁠।</div>
<div class="class_54">एक एव स वै राजा पुरमध्यावसत्युत ⁠।⁠।⁠ १३६ ⁠।⁠।</div>
<div class="class_55">जो इस सारी पृथ्वीका एकच्छत्र शासन करता है, वह एक ही सार्वभौम नरेश भी एकमात्र नगरमें ही निवास करता है ⁠।⁠।⁠ १३६ ⁠।⁠।</div>
<div class="class_54">तत्पुरे चैकमेवास्य गृहं यदधितिष्ठति ⁠।</div>
<div class="class_54">गृहे शयनमप्येकं निशायां यत्र लीयते ⁠।⁠।⁠ १३७ ⁠।⁠।</div>
<div class="class_55">उस नगरमें भी उसके लिये एक ही महल होता है, जिसमें वह निवास करता है। उस महलमें भी उसके लिये एक ही शय्या होती है, जिसपर वह रातमें सोता है ⁠।⁠।⁠ १३७ ⁠।⁠।</div>
<div class="class_54">शय्यार्धं तस्य चाप्यत्र स्त्रीपूर्वमधितिष्ठति ⁠।</div>
<div class="class_54">तदनेन प्रसङ्गेन फलेनैवेह युज्यते ⁠।⁠।⁠ १३८ ⁠।⁠।</div>
<div class="class_55">उस शय्याके भी आधे भागपर राजाकी स्त्रीका अधिकार होता है; अतः इस प्रसंगसे वह बहुत अल्प फलका ही भागी होता है ⁠।⁠।⁠ १३८ ⁠।⁠।</div>
<div class="class_54">एवमेवोपभोगेषु भोजनाच्छादनेषु च ⁠।</div>
<div class="class_54">गुणेषु परिमेयेषु निग्रहानुग्रहं प्रति ⁠।⁠।⁠ १३९ ⁠।⁠।</div>
<div class="class_54">परतन्त्रः सदा राजा स्वल्पेष्वपि प्रसज्जते ⁠।</div>
<div class="class_54">संधिविग्रहयोगे च कुतो राज्ञः स्वतन्त्रता ⁠।⁠।⁠ १४० ⁠।⁠।</div>
<div class="class_55">इसी प्रकार उपभोग, भोजन, आच्छादन तथा अन्यान्य परिमित विषयोंके सेवनमें और दुष्टोंके दमन एवं शिष्ट पुरुषोंके प्रति अनुग्रहके विषयमें भी राजा सदा ही परतन्त्र है। इसी प्रकार वह बहुत थोड़े कार्योंमें भी स्वतन्त्र नहीं है तो भी उनमें आसक्त रहता है। संधि और विग्रह करनेमें भी राजाको कहाँ स्वतन्त्रता प्राप्त है? ⁠।⁠।⁠ १३९-१४० ⁠।⁠।</div>
<div class="class_54">स्त्रीषु क्रीडाविहारेषु नित्यमस्यास्वतन्त्रता ⁠।</div>
<div class="class_54">मन्त्रे चामात्यसमितौ कुतस्तस्य स्वतन्त्रता ⁠।⁠।⁠ १४१ ⁠।⁠।</div>
<div class="class_55">स्त्री-सहवास, क्रीड़ा और विहारमें भी उसे सदा परतन्त्रता रहती है। मन्त्रियोंकी सभामें बैठकर मन्त्रणा करते समय भी उसे कहाँ स्वतन्त्रता रहती है ⁠।⁠।⁠ १४१ ⁠।⁠।</div>
<div class="class_54">यदा ह्याज्ञापयत्यन्यांस्तत्रास्योक्ता स्वतन्त्रता ⁠।</div>
<div class="class_54">अवशः कार्य ते तत्र तस्मिंस्तस्मिन् क्षणे स्थितः ⁠।⁠।⁠ १४२ ⁠।⁠।</div>
<div class="class_55">राजा जिस समय दूसरोंको कुछ करनेकी आज्ञा देता है, उस समय वहाँ उसकी स्वतन्त्रता बतायी जाती है; परंतु ऐसे अवसरोंपर भी भिन्न-भिन्न क्षणोंमें राजासनपर बैठा हुआ नरेश सलाह देनेवाले मन्त्रियोंद्वारा अपनी इच्छाके विपरीत करनेके लिये विवश कर दिया जाता है ⁠।⁠।⁠ १४२ ⁠।⁠।</div>
<div class="class_54">स्वप्नकामो न लभते स्वप्तुं कार्यार्थिभिर्जनैः ⁠।</div>
<div class="class_54">शयने चाप्यनुज्ञातः सुप्त उत्थाप्यतेऽवशः ⁠।⁠।⁠ १४३ ⁠।⁠।</div>
<div class="class_55">वह सोना चाहता है, परंतु कार्यार्थी मनुष्योंद्वारा घिरा रहनेके कारण सोने नहीं पाता। शय्यापर सोये हुए राजाको भी लोगोंके अनुरोधसे विवश होकर उठना पड़ता है ⁠।⁠।⁠ १४३ ⁠।⁠।</div>
<div class="class_54">स्नाह्यालभ पिब प्राश जुहुध्यग्नीन् यजेत्यपि ⁠।</div>
<div class="class_54">ब्रवीहि शृणु चापीति विवशः कार्यते परैः ⁠।⁠।⁠ १४४ ⁠।⁠।</div>
<div class="class_55">‘महाराज! स्नान कीजिये, तेल लगवाइये, पानी पीजिये, भोजन कीजिये, आहुति दीजिये, अग्निहोत्रमें संलग्न होइये, अपनी कहिये और दूसरोंकी सुनिये।’ इत्यादि बातें कह-कहकर दूसरे लोग राजाको वैसा करनेके लिये विवश कर देते हैं ⁠।⁠।⁠ १४४ ⁠।⁠।</div>
<div class="class_54">अभिगम्याभिगम्यैवं याचन्ते सततं नराः ⁠।</div>
<div class="class_54">न चाप्युत्सहते दातुं वित्तरक्षी महाजनान् ⁠।⁠।⁠ १४५ ⁠।⁠।</div>
<div class="class_55">याचक मनुष्य सदा निकट आ-आकर राजासे धनकी याचना करते हैं; किंतु जो लोग दानके श्रेष्ठ पात्र हैं, उनके लिये भी वह कुछ देनेका साहस नहीं करता। अपने धनको सर्वथा सुरक्षित रखना चाहता है ⁠।⁠।⁠ १४५ ⁠।⁠।</div>
<div class="class_54">दाने कोषक्षयोऽप्यस्य वैरं चास्याप्रयच्छतः ⁠।</div>
<div class="class_54">क्षणेनास्योपवर्तन्ते दोषा वैराग्यकारकाः ⁠।⁠।⁠ १४६ ⁠।⁠।</div>
<div class="class_55">यदि सबको धनका दान करे तो उसका खजाना ही खाली हो जाय और किसीको कुछ न दे तो सबके साथ वैर बढ़ जाय। उसके सामने क्षण-क्षणमें ऐसे दोष उपस्थित होते हैं, जो उसे राज-काजसे विरक्त कर देते हैं ⁠।⁠।⁠ १४६ ⁠।⁠।</div>
<div class="class_54">प्राज्ञान् शूरांस्तथैवाढ्यानेकस्थानपि शङ्कते ⁠।</div>
<div class="class_54">भयमप्यभये राज्ञो यैश्च नित्यमुपास्यते ⁠।⁠।⁠ १४७ ⁠।⁠।</div>
<div class="class_55">विद्वानों, शूरवीरों तथा धनियोंको भी जब वह एक स्थानपर जुटा हुआ देख लेता है, तब उसके मनमें उनके प्रति शंका उत्पन्न हो जाती है। जहाँ भयका कोई कारण नहीं है, वहाँ भी राजाको भय होता है। जो लोग सदा उसके पास उठते-बैठते या सेवामें रहते हैं, उनसे भी वह सशंक बना रहता है ⁠।⁠।⁠ १४७ ⁠।⁠।</div>
<div class="class_54">तथा चैते प्रदुष्यन्ति राजन् ये कीर्तिता मया ⁠।</div>
<div class="class_54">तथैवास्य भयं तेभ्यो जायते पश्य यादृशम् ⁠।⁠।⁠ १४८ ⁠।⁠।</div>
<div class="class_55">राजन्! मैंने जिनका नाम लिया है, वे विद्वान् और शूरवीर आदि अपने प्रति राजाकी आशंका देखकर सचमुच ही उसके प्रति दुर्भाव रखने लगते हैं और फिर उनसे राजाको जैसा भय प्राप्त होता है, उसको आप स्वयं ही समझ लें ⁠।⁠।⁠ १४८ ⁠।⁠।</div>
<div class="class_54">सर्वः स्वे स्वे गृहे राजा सर्वः स्वे स्वे गृहे गृही ⁠।</div>
<div class="class_54">निग्रहानुग्रहान् कुर्वंस्तुल्यो जनक राजभिः ⁠।⁠।⁠ १४९ ⁠।⁠।</div>
<div class="class_55">जनक! सब लोग अपने-अपने घरमें राजा हैं और सभी अपने-अपने घरमें गृहस्वामी हैं, सभी किसीको दण्ड देते और किसीपर अनुग्रह करते हैं; अतः वे सब लोग राजाओंके समान ही हैं ⁠।⁠।⁠ १४९ ⁠।⁠।</div>
<div class="class_54">पुत्रा दारास्तथैवात्मा कोशो मित्राणि संचयाः ⁠।</div>
<div class="class_54">परैः साधारणा ह्येते तैस्तैरेवास्य हेतुभिः ⁠।⁠।⁠ १५० ⁠।⁠।</div>
<div class="class_55">स्त्री, पुत्र, शरीर, कोष, मित्र तथा संग्रह—ये सब वस्तुएँ राजाओंकी भाँति दूसरोंके पास भी साधारणतया रहते ही हैं। जिन कारणोंसे वह राजा कहलाता है, उन्हीं युक्तियोंसे दूसरे लोग भी उसके समान ही कहे जा सकते हैं ⁠।⁠।⁠ १५० ⁠।⁠।</div>
<div class="class_54">हतो देशः पुरं दग्धं प्रधानः कुञ्जरो मृतः ⁠।</div>
<div class="class_54">लोकसाधारणेष्वेषु मिथ्याज्ञानेन तप्यते ⁠।⁠।⁠ १५१ ⁠।⁠।</div>
<div class="class_55">‘हाय! देश नष्ट हो गया, सारा नगर आगसे जल गया और वह प्रधान हाथी मर गया।’ यद्यपि ये सब बातें सब लोगोंके लिये साधारण हैं—सबपर समान रूपसे ये कष्ट प्राप्त होते हैं तथापि राजा अपने मिथ्याज्ञानके कारण केवल अपनी ही हानि समझकर संतप्त होता रहता है ⁠।⁠।⁠ १५१ ⁠।⁠।</div>
<div class="class_54">अमुक्तो मानसैर्दुःखैरिच्छाद्वेषभयोद्भवैः ⁠।</div>
<div class="class_54">शिरोरोगादिभी रोगैस्तथैवाभिनियन्तृभिः ⁠।⁠।⁠ १५२ ⁠।⁠।</div>
<div class="class_55">इच्छा, द्वेष और भयजनित मानसिक दुःख राजाको कभी नहीं छोड़ते हैं। सिरदर्द आदि शारीरिक रोग भी उसे सब ओरसे नियन्त्रणमें रखकर व्याकुल किये रहते हैं ⁠।⁠।⁠ १५२ ⁠।⁠।</div>
<div class="class_54">द्वन्द्वैस्तैस्तैस्त्वपहतः सर्वतः परिशङ्कितः ⁠।</div>
<div class="class_54">बहुप्रत्यर्थिकं राज्यमुपास्ते गणयन्निशाः ⁠।⁠।⁠ १५३ ⁠।⁠।</div>
<div class="class_55">वह नाना प्रकारके द्वन्द्वोंसे आहत और सब ओरसे शंकित हो रातें गिनता हुआ अनेक शत्रुओंसे भरे हुए राज्यका सेवन करता है ⁠।⁠।⁠ १५३ ⁠।⁠।</div>
<div class="class_54">तदल्पसुखमत्यर्थं बहुदुःखमसारवत् ⁠।</div>
<div class="class_54">तृणाग्निज्वलनप्रख्यं फेनबुद्‌बुदसंनिभम् ⁠।⁠।⁠ १५४ ⁠।⁠।</div>
<div class="class_54">को राज्यमभिपद्येत प्राप्य चोपशमं लभेत् ⁠।</div>
<div class="class_55">जिसमें सुख तो बहुत थोड़ा, किंतु दुःख बहुत अधिक है, जो सर्वथा सारहीन है, जो घास-फूसमें लगी आगके समान क्षणस्थायी और फेन तथा बुद्‌बुदके समान क्षणभंगुर है, ऐसे राज्यको कौन ग्रहण करेगा? और ग्रहण कर लेनेपर कौन शान्ति पा सकता है? ⁠।⁠।</div>
<div class="class_54">ममेदमिति यच्चेदं पुरं राष्ट्रं च मन्यसे ⁠।⁠।⁠ १५५ ⁠।⁠।</div>
<div class="class_54">बलं कोशममात्यांश्च कस्यैतानि न वा नृप ⁠।</div>
<div class="class_55">नरेश्वर! आप जो इस नगरको, राष्ट्रको, सेनाको तथा कोष और मन्त्रियोंको भी ‘ये सब मेरे हैं’ ऐसा कहते हुए अपना मानते हैं, वह आपका भ्रम ही है। मैं पूछती हूँ, ये सब किसके हैं और किसके नहीं हैं? ⁠।⁠।</div>
<div class="class_54">मित्रामात्यपुरं राष्ट्रं दण्डः कोशो महीपतिः ⁠।⁠।⁠ १५६ ⁠।⁠।</div>
<div class="class_54">सप्ताङ्गस्यास्य राज्यस्य त्रिदण्ड्यस्येव तिष्ठतः ⁠।</div>
<div class="class_54">अन्योन्यगुणयुक्तस्य कः केन गुणतोऽधिकः ⁠।⁠।⁠ १५७ ⁠।⁠।</div>
<div class="class_55">मित्र, मन्त्री, नगर, राष्ट्र, दण्ड, कोष और राजा-ये राज्यके सात अंग हैं। जैसे मेरे हाथमें त्रिदण्ड है, वैसे आपके हाथमें यह राज्य स्थित है। आपका सात अंगोंवाला राज्य और मेरा त्रिदण्ड-ये दोनों परस्पर उत्कृष्ट गुणोंसे युक्त हैं। फिर इनमेंसे कौन किस गुणके कारण अधिक है? ⁠।⁠।⁠ १५६-१५७ ⁠।⁠।</div>
<div class="class_54">तेषु तेषु हि कालेषु तत्तदङ्गं विशिष्यते ⁠।</div>
<div class="class_54">येन यत् सिध्यते कार्यं तत् प्राधान्याय कल्पते ⁠।⁠।⁠ १५८ ⁠।⁠।</div>
<div class="class_55">राज्यके जो सात अंग हैं, उनमें सभी समय-समयपर अपनी विशिष्टता सिद्ध करते हैं। जिस अंगसे जो कार्य सिद्ध होता है, उसके लिये उसीकी प्रधानता मानी जाती है ⁠।⁠।⁠ १५८ ⁠।⁠।</div>
<div class="class_54">सप्ताङ्गश्चैव संघातस्त्रयश्चान्ये नृपोत्तम ⁠।</div>
<div class="class_54">सम्भूय दशवर्गोऽयं भुङ्क्ते राज्यं हि राजवत् ⁠।⁠।⁠ १५९ ⁠।⁠।</div>
<div class="class_55">नृपश्रेष्ठ! उक्त सात अंगोंका समुदाय और तीन अन्य शक्तियाँ (प्रभु-शक्ति, उत्साहशक्ति और मन्त्रशक्ति)—ये सब मिलकर राज्यके दस वर्ग हैं। ये दसों वर्ग संगठित होकर राजाके समान ही राज्यका उपभोग करते हैं ⁠।⁠।⁠ १५९ ⁠।⁠।</div>
<div class="class_54">यश्च राजा महोत्साहः क्षत्रधर्मे रतो भवेत् ⁠।</div>
<div class="class_54">स तुष्येद् दशभागेन ततस्त्वन्यो दशावरैः ⁠।⁠।⁠ १६० ⁠।⁠।</div>
<div class="class_55">जो राजा महान् उत्साही और क्षत्रिय-धर्ममें तत्पर होता है, वह ‘कर’ के रूपमें प्रजाकी आयका दसवाँ भाग लेकर संतुष्ट हो जाता है तथा उससे भिन्न साधारण भूपाल दसवें भागसे कम लेकर भी संतोष कर लेते हैं ⁠।⁠।⁠ १६० ⁠।⁠।</div>
<div class="class_54">नास्त्यसाधारणो राजा नास्ति राज्यमराजकम् ⁠।</div>
<div class="class_54">राज्येऽसति कुतो धर्मो धर्मेऽसति कुतः परम् ⁠।⁠।⁠ १६१ ⁠।⁠।</div>
<div class="class_55">साधारण प्रजा न हो तो कोई राजा नहीं हो सकता। राजा न हो तो राज्य नहीं टिक सकता। राज्य न हो तो धर्म कैसे रह सकता है और धर्म न हो तो परमात्माकी प्राप्ति कैसे हो सकती है? ⁠।⁠।⁠ १६१ ⁠।⁠।</div>
<div class="class_54">योऽप्यत्र परमो धर्मः पवित्रं राजराज्ययोः ⁠।</div>
<div class="class_54">पृथिवी दक्षिणा यस्य सोऽश्वमेधेन युज्यते ⁠।⁠।⁠ १६२ ⁠।⁠।</div>
<div class="class_55">यहाँ राजा और राज्यके लिये जो परम धर्म और परम पवित्र वस्तु है, उसे सुनिये। जिसकी पृथ्वी दक्षिणा-रूपमें दे दी जाती है अर्थात् जो अपनी राज्यभूमिका दान कर देता है, वह अश्वमेध यज्ञके पुण्यफलका भागी होता है ⁠।⁠।</div>
<div class="class_54">साहमेतानि कर्माणि राजदुःखानि मैथिल ⁠।</div>
<div class="class_54">समर्था शतशो वक्तुमथवापि सहस्रशः ⁠।⁠।⁠ १६३ ⁠।⁠।</div>
<div class="class_55">मिथिलानरेश! जो राजाको दुःख देनेवाले हैं, ऐसे सैकड़ों और हजारों कर्म मैं यहाँ बता सकती हूँ ⁠।⁠।⁠ १६३ ⁠।⁠।</div>
<div class="class_54">स्वदेहेनाभिषङ्गो मे कुतः परपरिग्रहे ⁠।</div>
<div class="class_54">न मामेवंविधां युक्तामीदृशं वक्तुमर्हसि ⁠।⁠।⁠ १६४ ⁠।⁠।</div>
<div class="class_55">मेरी तो अपने ही शरीरमें आसक्ति नहीं है, फिर दूसरेके शरीरमें कैसे हो सकती है? इस प्रकार योगयुक्त रहनेवाली मुझ संन्यासिनीके प्रति आपको ऐसी बात नहीं कहनी चाहिये ⁠।⁠।⁠ १६४ ⁠।⁠।</div>
<div class="class_54">ननु नाम त्वया मोक्षः कृत्स्नः पञ्चशिखाच्छ्रुतः ⁠।</div>
<div class="class_54">सोपायः सोपनिषदः सोपासङ्गः सनिश्चयः ⁠।⁠।⁠ १६५ ⁠।⁠।</div>
<div class="class_54">तस्य ते मुक्तसङ्गस्य पाशानाक्रम्य तिष्ठतः ⁠।</div>
<div class="class_54">छत्रादिषु विशेषेषु पुनः सङ्गः कथं नृप ⁠।⁠।⁠ १६६ ⁠।⁠।</div>
<div class="class_55">नरेश्वर! जब आपने महर्षि पंचशिखाचार्यसे उपाय (निदिध्यासन), उपनिषद् (उसके श्रवण-मनन), उपासंग (यम-नियम आदि योगाङ्ग) और निश्चय (ब्रह्म और जीवात्माकी एकताका अनुभव)—इन सबके सहित सम्पूर्ण मोक्षशास्त्रका श्रवण किया है, आप आसक्तियोंसे मुक्त हो गये हैं और सम्पूर्ण बन्धनोंको काटकर खड़े हैं, तब आपकी छत्र-चवँर आदि विशेष-विशेष वस्तुओंमें आसक्ति कैसे हो रही है? ⁠।⁠।⁠ १६५-१६६ ⁠।⁠।</div>
<div class="class_54">श्रुतं ते न श्रुतं मन्ये मृषा वापि श्रुतं श्रुतम् ⁠।</div>
<div class="class_54">अथवा श्रुतसंकाशं श्रुतमन्यच्छ्रुतं त्वया ⁠।⁠।⁠ १६७ ⁠।⁠।</div>
<div class="class_55">मैं समझती हूँ कि आपने पंचशिखाचार्यसे शास्त्रका श्रवण करके भी श्रवण नहीं किया है अथवा उनसे यदि कोई शास्त्र सुना है तो उसे सुनकर भी मिथ्या कर दिया है; या यह भी हो सकता है कि आपने वेदशास्त्र-जैसा प्रतीत होनेवाला कोई और ही शास्त्र उनसे सुना हो ⁠।⁠।⁠ १६७ ⁠।⁠।</div>
<div class="class_54">अथापीमासु संज्ञासु लौकिकीषु प्रतिष्ठसे ⁠।</div>
<div class="class_54">अभिषङ्गावरोधाभ्यां बद्धस्त्वं प्राकृतो यथा ⁠।⁠।⁠ १६८ ⁠।⁠।</div>
<div class="class_55">इतनेपर भी यदि आप ‘विदेहराज’ ‘मिथिलापति’ आदि इन लौकिक नामोंमें ही प्रतिष्ठित हो रहे हैं तो आप दूसरे साधारण मनुष्योंकी भाँति आसक्ति और अवरोधसे ही बँधे हुए हैं ⁠।⁠।⁠ १६८ ⁠।⁠।</div>
<div class="class_54">सत्त्वेनानुप्रवेशो हि योऽयं त्वयि कृतो मया ⁠।</div>
<div class="class_54">किं तवापकृतं तत्र यदि मुक्तोऽसि सर्वशः ⁠।⁠।⁠ १६९ ⁠।⁠।</div>
<div class="class_55">यदि आप सर्वथा मुक्त हैं तो मैंने जो बुद्धिके द्वारा आपके भीतर प्रवेश किया है, इसमें आपका क्या अपराध किया है? ⁠।⁠।⁠ १६९ ⁠।⁠।</div>
<div class="class_54">नियमो ह्येषु वर्णेषु यतीनां शून्यवासिता ⁠।</div>
<div class="class_54">शून्यमावेशयन्त्या च मया किं कस्य दूषितम् ⁠।⁠।⁠ १७० ⁠।⁠।</div>
<div class="class_55">इन सभी वर्णोंमें यह नियम प्रसिद्ध है कि संन्यासियोंको एकान्त स्थानमें रहना चाहिये। मैंने भी आपके शून्य शरीरमें निवास करके किसकी किस वस्तुको दूषित कर दिया है? ⁠।⁠।⁠ १७० ⁠।⁠।</div>
<div class="class_54">न पाणिभ्यां न बाहुभ्यां पादोरुभ्यां न चानघ ⁠।</div>
<div class="class_54">न गात्रावयवैरन्यैः स्पृशामि त्वां नराधिप ⁠।⁠।⁠ १७१ ⁠।⁠।</div>
<div class="class_55">निष्पाप नरेश! न तो हाथोंसे, न भुजाओंसे, न पैरोंसे, न जाँघोंसे और न शरीरके दूसरे ही अवयवोंसे मैं आपका स्पर्श कर रही हूँ ⁠।⁠।⁠ १७१ ⁠।⁠।</div>
<div class="class_54">कुले महति जातेन ह्रीमता दीर्घदर्शिना ⁠।</div>
<div class="class_54">नैतत्सदसि वक्तव्यं सद्वाऽसद्वा मिथः कृतम् ⁠।⁠।⁠ १७२ ⁠।⁠।</div>
<div class="class_55">आप महान् कुलमें उत्पन्न, लज्जाशील तथा दीर्घदर्शी पुरुष हैं। हम दोनोंने परस्पर भला या बुरा जो कुछ भी किया है, उसे आपको इस भरी सभामें नहीं कहना चाहिये ⁠।⁠।⁠ १७२ ⁠।⁠।</div>
<div class="class_54">ब्राह्मणा गुरवश्चेमे तथा मान्या गुरूत्तमाः ⁠।</div>
<div class="class_54">त्वं चाथ गुरुरप्येषामेवमन्योन्यगौरवम् ⁠।⁠।⁠ १७३ ⁠।⁠।</div>
<div class="class_55">यहाँ ये सभी वर्णोंके गुरु ब्राह्मण विद्यमान हैं। इन गुरुओंकी अपेक्षा भी उत्तम कितने ही माननीय महापुरुष यहाँ बैठे हैं तथा आप भी राजा होनेके कारण इन सबके लिये गुरुस्वरूप हैं। इस प्रकार आप सबका गौरव एक दूसरेपर अवलम्बित है ⁠।⁠।⁠ १७३ ⁠।⁠।</div>
<div class="class_54">तदेवमनुसंदृश्य वाच्यावाच्यं परीक्षता ⁠।</div>
<div class="class_54">स्त्रीपुंसोः समवायोऽयं त्वया वाच्यो न संसदि ⁠।⁠।⁠ १७४ ⁠।⁠।</div>
<div class="class_55">अतः इस प्रकार विचार करके यहाँ क्या कहना चाहिये और क्या नहीं, इसको जाँच-बूझ लेना आवश्यक है। इस भरी सभामें आपको स्त्री-पुरुषोंके संयोगकी चर्चा कदापि नहीं करनी चाहिये ⁠।⁠।⁠ १७४ ⁠।⁠।</div>
<div class="class_54">यथा पुष्करपर्णस्थं जलं तत्पर्णमस्पृशत् ⁠।</div>
<div class="class_54">तिष्ठत्यस्पृशती तद्वत् त्वयि वत्स्यामि मैथिल ⁠।⁠।⁠ १७५ ⁠।⁠।</div>
<div class="class_55">मिथिलानरेश! जैसे कमलके पत्तेपर पड़ा हुआ जल उस पत्तेका स्पर्श नहीं करता है, उसी प्रकार मैं आपका स्पर्श न करती हुई आपके भीतर निवास करूँगी ⁠।⁠।⁠ १७५ ⁠।⁠।</div>
<div class="class_54">यदि वाप्यस्पृशन्त्या मे स्पर्शं जानासि कञ्चन ⁠।</div>
<div class="class_54">ज्ञानं कृतमबीजं ते कथं तेनेह भिक्षुणा ⁠।⁠।⁠ १७६ ⁠।⁠।</div>
<div class="class_55">यद्यपि मैं स्पर्श नहीं कर रही हूँ तो भी यदि आप मेरे स्पर्शका अनुभव करते हैं तो मुझे यह कहना पड़ता है कि उन संन्यासी महात्मा पंचशिखने आपको ज्ञानका उपदेश कैसे कर दिया? क्योंकि आपने उसे निर्बीज कर दिया? ⁠।⁠।⁠ १७६ ⁠।⁠।</div>
<div class="class_54">स गार्हस्थ्याच्च्युतश्च त्वं मोक्षं चानाप्य दुर्विदम् ⁠।</div>
<div class="class_54">उभयोरन्तराले वै वर्तसे मोक्षवार्तिकः ⁠।⁠।⁠ १७७ ⁠।⁠।</div>
<div class="class_55">परस्त्रीके स्पर्शका अनुभव करनेके कारण आप गार्हस्थ्यधर्मसे तो गिर गये और दुर्बोध एवं दुर्लभ मोक्ष भी नहीं पा सके, अतः केवल मोक्षकी बात करते हुए आप गार्हस्थ्य और मोक्ष दोनोंके बीचमें लटक रहे हैं ⁠।⁠।</div>
<div class="class_54">न हि मुक्तस्य मुक्तेन ज्ञस्यैकत्वपृथक्त्वयोः ⁠।</div>
<div class="class_54">भावाभावसमायोगे जायते वर्णसंकरः ⁠।⁠।⁠ १७८ ⁠।⁠।</div>
<div class="class_55">जीवन्मुक्त ज्ञानीका जीवन्मुक्त ज्ञानीके साथ, एकत्वका पृथक्त्वके साथ तथा भाव (आत्मा) का अभाव (प्रकृति) के साथ संयोग होनेपर वर्णसंकरताकी उत्पत्ति नहीं हो सकती ⁠।⁠।⁠ १७८ ⁠।⁠।</div>
<div class="class_54">वर्णाश्रमाः पृथक्त्वेन दृष्टार्थस्यापृथक्त्विनः ⁠।</div>
<div class="class_54">नान्यदन्यदिति ज्ञात्वा नान्यदन्यत्र वर्तते ⁠।⁠।⁠ १७९ ⁠।⁠।</div>
<div class="class_55">मैं मानती हूँ कि समस्त वर्ण और आश्रम पृथक्-पृथक् बताये गये हैं। तथापि जिसे ब्रह्मका साक्षात्कार हो गया है, जो अभेदज्ञानसे सम्पन्न है और यह जानकर सारा बर्ताव करता है कि आत्मासे भिन्न दूसरी किसी वस्तुकी सत्ता नहीं है तथा अन्य वस्तु अपनेसे भिन्न दूसरी वस्तुमें विद्यमान नहीं है, उसका किसी अन्यके साथ संयोग होना सम्भव नहीं है; अतः वर्णसंकरता नहीं हो सकती ⁠।⁠।⁠ १७९ ⁠।⁠।</div>
<div class="class_54">पाणौ कुण्डं तथा कुण्डे पयः पयसि मक्षिका ⁠।</div>
<div class="class_54">आश्रिताश्रययोगेन पृथक्त्वेनाश्रिताः पुनः ⁠।⁠।⁠ १८० ⁠।⁠।</div>
<div class="class_55">हाथमें कुंडी है, कुंडीमें दूध है और दूधमें मक्खी पड़ी हुई है। ये तीनों परस्पर पृथक् होते हुए भी आधाराधेय-भाव सम्बन्धसे एक दूसरेके आश्रित हो एक साथ हो गये हैं ⁠।⁠।⁠ १८० ⁠।⁠।</div>
<div class="class_54">न तु कुण्डे पयोभावः पयश्चापि न मक्षिका ⁠।</div>
<div class="class_54">स्वयमेवाप्नुवन्त्येते भावा ननु पराश्रयम् ⁠।⁠।⁠ १८१ ⁠।⁠।</div>
<div class="class_55">फिर भी कुंडीमें दुग्धत्व नहीं आया है और दूध भी मक्खी नहीं बन गया है। ये सारे आधेय पदार्थ स्वयं ही अपनेसे भिन्न आधारको प्राप्त होते हैं ⁠।⁠।⁠ १८१ ⁠।⁠।</div>
<div class="class_54">पृथक्त्वादाश्रमाणां च वर्णान्यत्वे तथैव च ⁠।</div>
<div class="class_54">परस्परपृथक्त्वाच्च कथं ते वर्णसंकरः ⁠।⁠।⁠ १८२ ⁠।⁠।</div>
<div class="class_55">सारे आश्रम पृथक्-पृथक् हैं तथा चारों वर्ण भी भिन्न हैं। जब इनमें परस्पर पार्थक्य बना हुआ है, तब पृथक्त्वको जाननेवाले आपके वर्णका संकर कैसे हो सकता है? ⁠।⁠।⁠ १८२ ⁠।⁠।</div>
<div class="class_54">नास्मि वर्णोत्तमा जात्या न वैश्या नावरा तथा ⁠।</div>
<div class="class_54">तव राजन् सवर्णास्मि शुद्धयोनिरविप्लुता ⁠।⁠।⁠ १८३ ⁠।⁠।</div>
<div class="class_55">राजन्! मैं जातिसे ब्राह्मणी नहीं हूँ और न वैश्या अथवा शूद्रा ही हूँ। मैं तो आपके समान वर्णवाली क्षत्रिया ही हूँ। मेरा जन्म शुद्ध वंशमें हुआ है और मैंने अखण्ड ब्रह्मचर्यका पालन किया है ⁠।⁠।⁠ १८३ ⁠।⁠।</div>
<div class="class_54">प्रधानो नाम राजर्षिर्व्यक्तं ते श्रोत्रमागतः ⁠।</div>
<div class="class_54">कुले तस्य समुत्पन्नां सुलभां नाम विद्धि माम् ⁠।⁠।⁠ १८४ ⁠।⁠।</div>
<div class="class_55">आपने प्रधान नामक राजर्षिका नाम अवश्य सुना होगा। मैं उन्हींके कुलमें उत्पन्न हुई हूँ। आपको मालूम होना चाहिये कि मेरा नाम सुलभा है ⁠।⁠।⁠ १८४ ⁠।⁠।</div>
<div class="class_54">द्रोणश्च शतशृङ्गश्च चक्रद्वारश्च पर्वतः ⁠।</div>
<div class="class_54">मम सत्रेषु पूर्वेषां चिता मघवता सह ⁠।⁠।⁠ १८५ ⁠।⁠।</div>
<div class="class_55">मेरे पूर्वजोंके यज्ञोंमें देवराज इन्द्रके सहयोगसे द्रोण, शतशृंग और चक्रद्वार नामक पर्वत यज्ञवेदीमें ईंटोंकी जगह चुने गये थे ⁠।⁠।⁠ १८५ ⁠।⁠।</div>
<div class="class_54">साहं तस्मिन् कुले जाता भर्तर्यसति मद्‌विधे ⁠।</div>
<div class="class_54">विनीता मोक्षधर्मेषु चराम्येका मुनिव्रतम् ⁠।⁠।⁠ १८६ ⁠।⁠।</div>
<div class="class_55">मेरा जन्म उसी महान् कुलमें हुआ है। मैंने अपने योग्य पतिके न मिलनेपर मोक्षधर्मकी शिक्षा ली तथा मुनिव्रत धारण करके मैं अकेली विचरती रहती हूँ ⁠।⁠।</div>
<div class="class_54">नास्मि सत्रप्रतिच्छन्ना न परस्वापहारिणी ⁠।</div>
<div class="class_54">न धर्मसंकरकरी स्वधर्मेऽस्मि धृतव्रता ⁠।⁠।⁠ १८७ ⁠।⁠।</div>
<div class="class_55">मैंने संन्यासिनीका छद्मवेष नहीं धारण किया है। मैं पराये धनका अपहरण नहीं करती हूँ और न धर्मसंकरता ही फैलाती हूँ। मैं दृढ़तापूर्वक ब्रह्मचर्यव्रतका पालन करती हुई अपने धर्ममें स्थित रहती हूँ ⁠।⁠।⁠ १८७ ⁠।⁠।</div>
<div class="class_54">नास्थिरा स्वप्रतिज्ञायां नासमीक्ष्य प्रवादिनी ⁠।</div>
<div class="class_54">नासमीक्ष्यागता चेह त्वत्सकाशं जनाधिप ⁠।⁠।⁠ १८८ ⁠।⁠।</div>
<div class="class_55">जनेश्वर! मैं अपनी प्रतिज्ञासे कभी विचलित नहीं होती हूँ। बिना सोचे-समझे कोई बात नहीं बोलती हूँ और आपके पास भी यहाँ खूब सोच-विचारकर ही आयी हूँ ⁠।⁠।⁠ १८८ ⁠।⁠।</div>
<div class="class_54">मोक्षे ते भावितां बुद्धिं श्रुत्वाहं कुशलैषिणी ⁠।</div>
<div class="class_54">तव मोक्षस्य चाप्यस्य जिज्ञासार्थमिहागता ⁠।⁠।⁠ १८९ ⁠।⁠।</div>
<div class="class_55">मैंने सुना था कि आपकी बुद्धि मोक्षधर्ममें लगी हुई है, अतः आपकी मंगलाकांक्षिणी होकर आपके इस मोक्षज्ञानका मर्म जाननेके लिये मैं यहाँ आयी हूँ ⁠।⁠।⁠ १८९ ⁠।⁠।</div>
<div class="class_54">न वर्गस्था ब्रवीम्येतत् स्वपक्षपरपक्षयोः ⁠।</div>
<div class="class_54">मुक्तो व्यायच्छते यश्च शान्तौ यश्च न शाम्याति ⁠।⁠।⁠ १९० ⁠।⁠।</div>
<div class="class_55">मैं स्वपक्ष और परपक्षमेंसे अपने पक्षमें स्थित हो पक्षपातपूर्वक यह बात नहीं कह रही हूँ, आपके हितको दृष्टिमें रखकर बोलती हूँ; क्योंकि जो वाणीका व्यायाम नहीं करता और जो शान्त परब्रह्ममें निमग्न रहता है, वही मुक्त है ⁠।⁠।⁠ १९० ⁠।⁠।</div>
<div class="class_54">यथा शून्ये पुरागारे भिक्षुरेकां निशां वसेत् ⁠।</div>
<div class="class_54">तथाहं त्वच्छरीरेऽस्मिन्निमां वत्स्यामि शर्वरीम् ⁠।⁠।⁠ १९१ ⁠।⁠।</div>
<div class="class_55">जैसे नगरके किसी सूने घरमें संन्यासी एक रात निवास कर लेता है, इसी तरह आपके इस शरीरमें मैं आजकी रात रहूँगी ⁠।⁠।⁠ १९१ ⁠।⁠।</div>
<div class="class_54">साहं मानप्रदानेन वागातिथ्येन चार्चिता ⁠।</div>
<div class="class_54">सुप्ता सुशरणं प्रीता श्वो गमिष्यामि मैथिल ⁠।⁠।⁠ १९२ ⁠।⁠।</div>
<div class="class_55">आपने मुझे बड़ा सम्मान दिया। अपनी वाणीरूप आतिथ्यके द्वारा मेरा भलीभाँति सत्कार किया। मिथिलानरेश! अब मैं प्रसन्नतापूर्वक आपके शरीररूपी सुन्दर गृहमें सोकर कल सबेरे यहाँसे चली जाऊँगी ⁠।⁠।⁠ १९२ ⁠।⁠।</div>
<div class="class_59">भीष्म उवाच</div>
<div class="class_54">इत्येतानि स वाक्यानि हेतुमन्त्यर्थवन्ति च ⁠।</div>
<div class="class_54">श्रुत्वा नाधिजगौ राजा किञ्चिदन्यदतः परम् ⁠।⁠।⁠ १९३ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! सुलभाके ये युक्तियुक्त और सार्थक वचन सुनकर राजा जनक इसके बाद और कोई बात नहीं बोले ⁠।⁠।⁠ १९३ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि सुलभाजनकसंवादे विंशत्यधिकत्रिशततमोऽध्यायः ⁠।⁠।⁠ ३२० ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें सुलभा और जनकका संवादविषयक तीन सौ बीसवाँ अध्याय पूरा हुआ ⁠।⁠।⁠ ३२० ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50185" class="class_109"><a href="part0358.xhtml#XWxTL2lbS6mOOjE0kR7G-g50419" class="class_36">१</a>. ‘इह घटो अस्ति (यहाँ घड़ा है)’—इत्यादि रूपसे जो सत्तासूचक व्यवहार होता है, उसका नाम ‘सद्‌भावयोग’ है। <span id="XWxTL2lbS6mOOjE0kR7G-g50186"></span><a href="part0358.xhtml#XWxTL2lbS6mOOjE0kR7G-g50420" class="class_36">२</a>. ‘इह घटो नास्ति (यहाँ घड़ा नहीं है)’—इत्यादि रूपसे जो असत्तासूचक व्यवहार होता है, वही ‘असद्‌भावयोग’ है। <span id="XWxTL2lbS6mOOjE0kR7G-g50227"></span><a href="part0358.xhtml#XWxTL2lbS6mOOjE0kR7G-g50421" class="class_36">३</a>. यहाँ ‘विधि’ शब्दसे वासनाके बीजभूत धर्म और अधर्म समझने चाहिये। <span id="XWxTL2lbS6mOOjE0kR7G-g50228"></span><a href="part0358.xhtml#XWxTL2lbS6mOOjE0kR7G-g50422" class="class_36">४</a>. वासनाका उद्बोधक संस्कार ही ‘शुक्र’ है। <span id="XWxTL2lbS6mOOjE0kR7G-g50229"></span><a href="part0358.xhtml#XWxTL2lbS6mOOjE0kR7G-g50423" class="class_36">५</a>. वासनाके अनुसार विषयकी प्राप्तिके अनुकूल जो यत्न है, वही ‘बल’ है।</div>
</body>
</html>
