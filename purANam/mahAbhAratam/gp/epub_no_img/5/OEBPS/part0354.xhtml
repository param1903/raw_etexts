<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0354</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50113" class="class_105">सप्तदशाधिकत्रिशततमोऽध्यायः</div>
<div class="class_106">विभिन्न अंगोंसे प्राणोंके उत्क्रमणका फल तथा मृत्युसूचक लक्षणोंका वर्णन और मृत्युको जीतनेका उपाय</div>
<div class="class_97">याज्ञवल्क्य उवाच</div>
<div class="class_66">तथैवोत्क्रममाणं तु शृणुष्वावहितो नृप ⁠।</div>
<div class="class_66">पद्भ्यामुत्क्रममाणस्य वैष्णवं स्थानमुच्यते ⁠।⁠।⁠ १ ⁠।⁠।</div>
<div class="class_68"><span class="class_60">याज्ञवल्क्यजी कहते हैं—</span>नरेश्वर! देह-त्यागके समय मनुष्यके जिन-जिन अंगोंसे निकलकर प्राण जिन-जिन ऊर्ध्वलोकोंमें जाते हैं, उनके विषयमें बता रहा हूँ; तुम सावधान होकर सुनो। पैरोंके मार्गसे प्राणोंके उत्क्रमण करनेपर मनुष्यको भगवान् विष्णुके परमधामकी प्राप्ति होती बतायी जाती है ⁠।⁠।⁠ १ ⁠।⁠।</div>
<div class="class_66">जङ्घाभ्यां तु वसून् देवानाप्नुयादिति नः श्रुतम् ⁠।</div>
<div class="class_66">जानुभ्यां च महाभागान् साध्यान् देवानवाप्नुयात् ⁠।⁠।⁠ २ ⁠।⁠।</div>
<div class="class_68">जिसके प्राण दोनों पिण्डलियोंके मार्गसे बाहर निकलते हैं, वह वसु नामक देवताओंके लोकमें जाता है; ऐसा हमने सुन रक्खा है। घुटनोंसे प्राणत्याग करनेपर महाभाग साध्य-देवताओंके लोकोंकी प्राप्ति होती है ⁠।⁠।</div>
<div class="class_66">पायुनोत्क्रममाणस्तु मैत्रं स्थानमवाप्नुयात् ⁠।</div>
<div class="class_66">पृथिवीं जघनेनाथ ऊरुभ्यां च प्रजापतिम् ⁠।⁠।⁠ ३ ⁠।⁠।</div>
<div class="class_68">जिसके प्राण गुदामार्गसे निकलकर ऊपरकी ओर जाते हैं, वह मित्रदेवताके उत्तम स्थानको पाता है। कटिके अग्रभागसे प्राण निकलनेपर पृथ्वीलोककी और दोनों जाँघोंसे निकलनेपर प्रजापतिलोककी प्राप्ति होती है ⁠।⁠।</div>
<div class="class_66">पार्श्वाभ्यां मरुतो देवान् नाभ्यामिन्द्रत्वमेव च ⁠।</div>
<div class="class_66">बाहुभ्यामिन्द्रमेवाहुरुरसा रुद्रमेव च ⁠।⁠।⁠ ४ ⁠।⁠।</div>
<div class="class_68">दोनों पसलियोंसे प्राणोंका निष्क्रमण हो तो मरुत् नामक देवताओंकी, नाभिसे हो तो इन्द्रपदकी, दोनों भुजाओंसे हो तो भी इन्द्रपदकी ही और वक्षःस्थलसे हो तो रुद्रलोककी प्राप्ति होती है ⁠।⁠।⁠ ४ ⁠।⁠।</div>
<div class="class_66">ग्रीवया तु मुनिश्रेष्ठं नरमाप्नोत्यनुत्तमम् ⁠।</div>
<div class="class_66">विश्वेदेवान् मुखेनाथ दिशः श्रोत्रेण चाप्नुयात् ⁠।⁠।⁠ ५ ⁠।⁠।</div>
<div class="class_68">ग्रीवासे प्राणोंका निष्क्रमण होनेपर मनुष्य मुनियोंमें श्रेष्ठ परम उत्तम नरका सांनिध्य प्राप्त करता है। मुखसे प्राणत्याग करनेपर वह विश्वेदेवोंको और श्रोत्रसे प्राण त्यागनेपर दिशाओंकी अधिष्ठात्री देवियोंको प्राप्त होता है ⁠।⁠।⁠ ५ ⁠।⁠।</div>
<div class="class_66">घ्राणेन गन्धवहनं नेत्राभ्यामग्निमेव च ⁠।</div>
<div class="class_66">भ्रूभ्यां चैवाश्विनौ देवौ ललाटेन पितॄनथ ⁠।⁠।⁠ ६ ⁠।⁠।</div>
<div class="class_68">नासिकासे प्राणोंका उत्क्रमण हो तो मनुष्य वायुदेवताको, दोनों नेत्रोंसे हो तो अग्निदेवताको, दोनों भौंहोंसे हो तो अश्विनीकुमारोंको और ललाटसे हो तो पितरोंको प्राप्त होता है ⁠।⁠।⁠ ६ ⁠।⁠।</div>
<div class="class_66">ब्रह्माणमाप्नोति विभुं मूर्ध्ना देवाग्रजं तथा ⁠।</div>
<div class="class_66">एतान्युत्क्रमणस्थानान्युक्तानि मिथिलेश्वर ⁠।⁠।⁠ ७ ⁠।⁠।</div>
<div class="class_68">मस्तकसे प्राणोंका परित्याग करनेपर मनुष्य देवताओंके अग्रज भगवान् ब्रह्माजीके लोकको जाता है। मिथिलेश्वर! ये प्राणोंके निष्क्रमणके स्थान बताये गये हैं ⁠।⁠।⁠ ७ ⁠।⁠।</div>
<div class="class_66">अरिष्टानि प्रवक्ष्यामि विहितानि मनीषिभिः ⁠।</div>
<div class="class_66">संवत्सरवियोगस्य सम्भवन्ति शरीरिणः ⁠।⁠।⁠ ८ ⁠।⁠।</div>
<div class="class_68">अब मैं ज्ञानी पुरुषोंद्वारा नियत किये हुए अमंगल अथवा मृत्युको सूचित करनेवाले उन चिह्नोंका वर्णन करता हूँ, जो देहधारीके शरीर छूटनेमें केवल एक वर्ष शेष रह जानेपर उसके सामने प्रकट होते हैं ⁠।⁠।⁠ ८ ⁠।⁠।</div>
<div class="class_66">योऽरुन्धतीं न पश्येत दृष्टपूर्वां कदाचन ⁠।</div>
<div class="class_66">तथैव ध्रुवमित्याहुः पूर्णेन्दुं दीपमेव च ⁠।⁠।⁠ ९ ⁠।⁠।</div>
<div class="class_66">खण्डाभासं दक्षिणतस्तेऽपि संवत्सरायुषः ⁠।</div>
<div class="class_68">जो कभी पहलेकी देखी हुई अरुन्धती और ध्रुवको न देख पाता हो तथा पूर्णचन्द्रमाका मण्डल और दीपककी शिखा जिसे दाहिने भागसे खण्डित जान पड़े, ऐसे लोग केवल एक वर्षतक जीवित रहनेवाले होते हैं ⁠।⁠।⁠ ९<img src="image_610.jpg" alt="" class="class_58"/> ⁠।⁠।</div>
<div class="class_66">परचक्षुषि चात्मानं ये न पश्यन्ति पार्थिव ⁠।⁠।⁠ १० ⁠।⁠।</div>
<div class="class_66">आत्मच्छायाकृतीभूतं तेऽपि संवत्सरायुषः ⁠।</div>
<div class="class_68">पृथ्वीनाथ! जो लोग दूसरेके नेत्रोंमें अपनी परछाईं न देख सकें, उनकी आयु भी एक ही वर्षतक शेष समझनी चाहिये ⁠।⁠।⁠ १०<img src="image_610.jpg" alt="" class="class_58"/> ⁠।⁠।</div>
<div class="class_66">अतिद्युतिरतिप्रज्ञा अप्रज्ञा चाद्युतिस्तथा ⁠।⁠।⁠ ११ ⁠।⁠।</div>
<div class="class_66">प्रकृतेर्विक्रियापत्तिः षण्मासान्मृत्युलक्षणम् ⁠।</div>
<div class="class_68">यदि मनुष्यकी बहुत बढ़ी-चढ़ी कान्ति भी अत्यन्त फीकी पड़ जाय, अधिक बुद्धिमत्ता भी बुद्धिहीनतामें परिणत हो जाय और स्वभावमें भी भारी उलट-फेर हो जाय तो यह उसके छः महीनेके भीतर ही होनेवाली मृत्युका सूचक है ⁠।⁠।⁠ ११<img src="image_610.jpg" alt="" class="class_58"/> ⁠।⁠।</div>
<div class="class_66">दैवतान्यवजानाति ब्राह्मणैश्च विरुद्ध्यते ⁠।⁠।⁠ १२ ⁠।⁠।</div>
<div class="class_66">कृष्णश्यावच्छविच्छायः षण्मासान्मृत्युलक्षणम् ⁠।</div>
<div class="class_68">जो काले रंगका होकर भी पीला पड़ने लगे, देवताओंका अनादर करे और ब्राह्मणोंके साथ विरोध करे, वह भी छः महीनेसे अधिक नहीं जी सकता, यह उक्त लक्षणोंसे सूचित होता है ⁠।⁠।⁠ १२<img src="image_610.jpg" alt="" class="class_58"/> ⁠।⁠।</div>
<div class="class_66">ऊर्णनाभेर्यथा चक्रं छिद्रं सोमं प्रपश्यति ⁠।⁠।⁠ १३ ⁠।⁠।</div>
<div class="class_66">तथैव च सहस्रांशुं सप्तरात्रेण मृत्युभाक् ⁠।</div>
<div class="class_68">जो मनुष्य सूर्य और चन्द्रमाके मण्डलको मकड़ीके जालेके समान छिद्रयुक्त देखता है, वह सात रातमें ही मृत्युका भागी होता है ⁠।⁠।⁠ १३<img src="image_610.jpg" alt="" class="class_58"/> ⁠।⁠।</div>
<div class="class_66">शवगन्धमुपाघ्राति सुरभिं प्राप्य यो नरः ⁠।⁠।⁠ १४ ⁠।⁠।</div>
<div class="class_66">देवतायतनस्थस्तु सप्तरात्रेण मृत्युभाक् ⁠।</div>
<div class="class_68">जो देवमन्दिरमें बैठकर वहाँकी सुगन्धित वस्तुमें सड़े मुर्देकी-सी दुर्गन्धका अनुभव करता है, वह सात दिनमें ही मृत्युको प्राप्त हो जाता है ⁠।⁠।⁠ १४<img src="image_610.jpg" alt="" class="class_58"/> ⁠।⁠।</div>
<div class="class_66">कर्णनासावनमनं दन्तदृष्टिविरागिता ⁠।⁠।⁠ १५ ⁠।⁠।</div>
<div class="class_66">संज्ञालोपो निरूष्मत्वं सद्योमृत्युनिदर्शनम् ⁠।</div>
<div class="class_66">अकस्माच्च स्रवेद् यस्य वाममक्षि नराधिप ⁠।⁠।⁠ १६ ⁠।⁠।</div>
<div class="class_66">मूर्धतश्चोत्पतेद् धूमः सद्यो मृत्युनिदर्शनम् ⁠।</div>
<div class="class_68">नरेश्वर! जिसके नाक और कान टेढ़े हो जायँ, दाँत और नेत्रोंका रंग बिगड़ जाय, जिसे बेहोशी होने लगे, जिसका शरीर ठंडा पड़ जाय तथा जिसकी बायीं आँखसे अकस्मात् आँसू बहने और मस्तकसे धुआँ उठने लगे, उसकी तत्काल मृत्यु हो जाती है। उपर्युक्त लक्षण तत्काल होनेवाली मृत्युके सूचक हैं ⁠।⁠।</div>
<div class="class_66">एतावन्ति त्वरिष्टानि विदित्वा मानवोऽऽत्मवान् ⁠।⁠।⁠ १७ ⁠।⁠।</div>
<div class="class_66">निशि चाहनि चात्मानं योजयेत् परमात्मनि ⁠।</div>
<div class="class_66">प्रतीक्षमाणस्तत्कालं यत्कालं प्रेतता भवेत् ⁠।⁠।⁠ १८ ⁠।⁠।</div>
<div class="class_68">इन मृत्युसूचक लक्षणोंको जानकर मनको वशमें रखनेवाला साधक रात-दिन परमात्माका ध्यान करे और जिस समय मृत्यु होनेवाली हो, उस कालकी प्रतीक्षा करता रहे ⁠।⁠।⁠ १७-१८ ⁠।⁠।</div>
<div class="class_66">अथास्य नेष्टं मरणं स्थातुमिच्छेदिमां क्रियाम् ⁠।</div>
<div class="class_66">सर्वगन्धान् रसांश्चैव धारयीत नराधिप ⁠।⁠।⁠ १९ ⁠।⁠।</div>
<div class="class_68">नरेश्वर! यदि योगीको मृत्यु अभीष्ट न हो, अभी वह इस जगत्‌में रहना चाहे तो यह क्रिया करे। पूर्वोक्त रीतिसे पंचभूतविषयक धारणा करके पृथ्वी आदि तत्त्वोंपर विजय प्राप्त करते हुए सम्पूर्ण गन्धों, रसों तथा रूप आदि विषयोंको अपने वशमें करे<span id="XWxTL2lbS6mOOjE0kR7G-g50349"></span><a href="part0354.xhtml#XWxTL2lbS6mOOjE0kR7G-g50496" class="class_56">*</a> ⁠।⁠।⁠ १९ ⁠।⁠।</div>
<div class="class_66">ससांख्यधारणं चैव विदितात्मा नरर्षभ ⁠।</div>
<div class="class_66">जयेच्च मृत्युं योगेन तत्परेणान्तरात्मना ⁠।⁠।⁠ २० ⁠।⁠।</div>
<div class="class_68">नरश्रेष्ठ! सांख्य और योगके अनुसार धारणा-पूर्वक आत्मतत्त्वका ज्ञान प्राप्त करके ध्यानयोगके द्वारा अन्तरात्माको परमात्मामें लगा देनेसे योगी मृत्युको जीत लेता है ⁠।⁠।⁠ २० ⁠।⁠।</div>
<div class="class_66">गच्छेत् प्राप्याक्षयं कृत्स्नमजन्म शिवमव्ययम् ⁠।</div>
<div class="class_66">शाश्वतं स्थानमचलं दुष्प्रापमकृतात्मभिः ⁠।⁠।⁠ २१ ⁠।⁠।</div>
<div class="class_68">ऐसा करनेसे वह उस सनातन पदको प्राप्त करता है, जो अशुद्ध चित्तवाले पुरुषोंको दुर्लभ है तथा जो अक्षय, अजन्मा, अचल, अविकारी, पूर्ण एवं कल्याणमय है ⁠।⁠।</div>
<div class="class_70">इति श्रीमहाभारते शान्तिपर्वणि मोक्षधर्मपर्वणि याज्ञवल्क्यजनकसंवादे सप्तदशाधिकत्रिशततमोऽध्यायः ⁠।⁠।⁠ ३१७ ⁠।⁠।</div>
<div class="class_71">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें याज्ञवल्क्य और जनकका संवादविषयक तीन सौ सतरहवाँ अध्याय पूरा हुआ ⁠।⁠।⁠ ३१७ ⁠।⁠।</div>
<div class="class_98"><img src="image_454.jpg" alt="" class="class_42"/></div>
<hr class="class_75"/>
<div id="XWxTL2lbS6mOOjE0kR7G-g50496" class="class_329"><div class="class_82"><a href="part0354.xhtml#XWxTL2lbS6mOOjE0kR7G-g50349" class="class_80">*</a> धारणाद्वारा पंचभूतोंपर विजय या अधिकार प्राप्त करके योगी जन्म, जरा, मृत्यु आदिको जीत लेता है; इस विषयमें यह सूत्र भी प्रमाण है—</div><div class="class_83">  पृथ्व्यप्तेजोऽनिलखे समुत्थिते पंचात्मके योगगुणे प्रवृत्ते ⁠।</div><div class="class_83">  न तस्य रोगो न जरा न मृत्युः प्राप्तस्य योगाग्निमयं शरीरम् ⁠।⁠।</div><div class="class_99">‘ध्यानयोगका साधन करते-करते जब पृथ्वी, जल, तेज, वायु और आकाश—इन पाँच महाभूतोंका उत्थान हो जाता है अर्थात् जब साधकका इन पाँचों महाभूतोंपर अधिकार हो जाता है और इन पाँचों महाभूतोंसे सम्बन्ध रखनेवाली योगविषयक पाँचों सिद्धियाँ प्रकट हो जाती हैं, उस समय योगाग्निमय शरीरको प्राप्त कर लेनेवाले उस योगीके शरीरमें न तो रोग होता है, न बुढ़ापा आता है और न उसकी मृत्यु ही होती है। अभिप्राय यह कि उसकी इच्छाके बिना उसका शरीर नष्ट नहीं हो सकता (योगद० ३।४६, ४७)।</div></div>
</body>
</html>
