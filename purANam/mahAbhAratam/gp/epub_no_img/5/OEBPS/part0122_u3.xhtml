<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0122</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49897" class="class_92">त्र्यधिकशततमोऽध्यायः</div>
<div class="class_93">शत्रुको वशमें करनेके लिये राजाको किस नीतिसे काम लेना चाहिये और दुष्टोंको कैसे पहचानना चाहिये—इसके विषयमें इन्द्र और बृहस्पतिका संवाद</div>
<div class="class_86">युधिष्ठिर उवाच</div>
<div class="class_54">कथं मृदौ कथं तीक्ष्णे महापक्षे च पार्थिव ⁠।</div>
<div class="class_54">आदौ वर्तेत नृपतिस्तन्मे ब्रूहि पितामह ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! पृथ्वीपते! जिसका पक्ष प्रबल और महान् हो, वह शत्रु यदि कोमल स्वभावका हो तो उसके साथ कैसा बर्ताव करना चाहिये और यदि वह तीक्ष्ण स्वभावका हो तो उसके साथ पहले किस तरहका बर्ताव करना राजाके लिये उचित है, यह मुझे बताइये ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">बृहस्पतेश्च संवादमिन्द्रस्य च युधिष्ठिर ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>‘युधिष्ठिर! इस विषयमें विद्वान् पुरुष बृहस्पति और इन्द्रके संवादरूप एक प्राचीन इतिहासका उदाहरण दिया करते हैं ⁠।⁠।⁠ २ ⁠।⁠।</div>
<div class="class_54">बृहस्पतिं देवपतिरभिवाद्य कृताञ्जलिः ⁠।</div>
<div class="class_54">उपसंगम्य पप्रच्छ वासवः परवीरहा ⁠।⁠।⁠ ३ ⁠।⁠।</div>
<div class="class_55">एक समयकी बात है, शत्रुवीरोंका संहार करनेवाले देवराज इन्द्रने बृहस्पतिजीके पास जा उन्हें हाथ जोड़कर प्रणाम किया और इस प्रकार पूछा ⁠।⁠।⁠ ३ ⁠।⁠।</div>
<div class="class_59">इन्द्र उवाच</div>
<div class="class_54">अहितेषु कथं ब्रह्मन् प्रवर्तेयमतन्द्रितः ⁠।</div>
<div class="class_54">असमुच्छिद्य चैवैतान् नियच्छेयमुपायतः ⁠।⁠।⁠ ४ ⁠।⁠।</div>
<div class="class_55"><span class="class_60">इन्द्र बोले—</span>ब्रह्मन्! मैं आलस्यरहित हो अपने शत्रुओंके प्रति कैसा बर्ताव करूँ? उन सबका समूलोच्छेद किये बिना ही उन्हें किस उपायसे वशमें करूँ? ⁠।⁠।⁠ ४ ⁠।⁠।</div>
<div class="class_54">सेनयोर्व्यतिषङ्गेण जयः साधारणो भवेत् ⁠।</div>
<div class="class_54">किंकुर्वाणं न मां जह्याज्ज्वलिता श्रीःप्रतापिनी ⁠।⁠।⁠ ५ ⁠।⁠।</div>
<div class="class_55">दो सेनाओंमें परस्पर भिड़न्त हो जानेपर विजय दोनों पक्षोंके लिये साधारण-सी वस्तु हो जाती है (अमुक पक्षकी ही जीत होगी, यह नियम नहीं रह जाता)। अतः मुझे क्या करना चाहिये, जिससे शत्रुओंको संताप देनेवाली यह समुज्ज्वल राज्यलक्ष्मी मुझे कभी न छोड़े ⁠।⁠।⁠ ५ ⁠।⁠।</div>
<div class="class_54">ततो धर्मार्थकामानां कुशलः प्रतिभानवान् ⁠।</div>
<div class="class_54">राजधर्मविधानज्ञः प्रत्युवाच पुरंदरम् ⁠।⁠।⁠ ६ ⁠।⁠।</div>
<div class="class_55">उनके इस प्रकार पूछनेपर धर्म, अर्थ और कामके प्रतिपादनमें कुशल, प्रतिभाशाली तथा राजधर्मके विधानको जाननेवाले बृहस्पतिने इन्द्रको इस प्रकार उत्तर दिया ⁠।⁠।⁠ ६ ⁠।⁠।</div>
<div class="class_59">बृहस्पतिरुवाच</div>
<div class="class_54">न जातु कलहेनेच्छेन्नियन्तुमपकारिणः ⁠।</div>
<div class="class_54">बालैरासेवितं ह्येतद् यदमर्षो यदक्षमा ⁠।⁠।⁠ ७ ⁠।⁠।</div>
<div class="class_55"><span class="class_60">बृहस्पतिजी बोले—</span>राजन्! कोई भी राजा कभी कलह या युद्धके द्वारा शत्रुओंको वशमें करनेकी इच्छा न करे। असहनशीलता अथवा क्षमाको छोड़ना, यह बालकों या मूर्खोंद्वारा सेवित मार्ग है ⁠।⁠।⁠ ७ ⁠।⁠।</div>
<div class="class_54">न शत्रुर्विवृतः कार्यो वधमस्याभिकाङ्क्षता ⁠।</div>
<div class="class_54">क्रोधं भयं च हर्षं च नियम्य स्वयमात्मनि ⁠।⁠।⁠ ८ ⁠।⁠।</div>
<div class="class_55">शत्रुके वधकी इच्छा रखनेवाले राजाको चाहिये कि वह क्रोध, भय और हर्षको अपने मनमें ही रोक ले तथा शत्रुको सावधान न करे ⁠।⁠।⁠ ८ ⁠।⁠।</div>
<div class="class_54">अमित्रमुपसेवेत विश्वस्तवदविश्वसन् ⁠।</div>
<div class="class_54">प्रियमेव वदेन्नित्यं नाप्रियं किंचिदाचरेत् ⁠।⁠।⁠ ९ ⁠।⁠।</div>
<div class="class_55">भीतरसे विश्वास न करते हुए भी बाहरसे विश्वस्त पुरुषकी भाँति अपना भाव प्रदर्शित करते हुए शत्रुकी सेवा करे। सदा उससे प्रिय वचन ही बोले, कभी कोई अप्रिय बर्ताव न करे ⁠।⁠।⁠ ९ ⁠।⁠।</div>
<div class="class_54">विरमेच्छुष्कवैरेभ्यः कण्ठायासांश्च वर्जयेत् ⁠।</div>
<div class="class_54">यथा वैतंसिको युक्तो द्विजानां सदृशस्वनः ⁠।⁠।⁠ १० ⁠।⁠।</div>
<div class="class_54">तान् द्विजान् कुरुते वश्यांस्तथा युक्तो महीपतिः ⁠।</div>
<div class="class_54">वश चोपनयेच्छत्रून् निहन्याच्च पुरंदर ⁠।⁠।⁠ ११ ⁠।⁠।</div>
<div class="class_55">पुरंदर! सूखे वैरसे अलग रहे, कण्ठको पीड़ा देनेवाले वाद-विवादको त्याग दे। जैसे व्याध अपने कार्यमें सावधानीके साथ संलग्न हो पक्षियोंको फँसानेके लिये उन्हींके समान बोली बोलता है और मौका पाकर उन पक्षियोंको वशमें कर लेता है, उसी प्रकार उद्योगशील राजा धीरे-धीरे शत्रुओंको वशमें कर ले। तत्पश्चात् उन्हें मार डाले ⁠।⁠।⁠ १०-११ ⁠।⁠।</div>
<div class="class_54">न नित्यं परिभूयारीन् सुखं स्वपिति वासव ⁠।</div>
<div class="class_54">जागर्त्येव हि दुष्टात्मा संकरेऽग्निरिवोत्थितः ⁠।⁠।⁠ १२ ⁠।⁠।</div>
<div class="class_55">इन्द्र! जो सदा शत्रुओंका तिरस्कार ही करता है, वह सुखसे सोने नहीं पाता। वह दुष्टात्मा नरेश बाँस और घास-फूसमें प्रज्वलित हो चट-चट शब्द करनेवाली आगके समान सदा जागता ही रहता है ⁠।⁠।⁠ १२ ⁠।⁠।</div>
<div class="class_54">न संनिपातः कर्तव्यः सामान्ये विजये सति ⁠।</div>
<div class="class_54">विश्वास्यैवोपसन्नार्थो वशे कृत्वा रिपुः प्रभो ⁠।⁠।⁠ १३ ⁠।⁠।</div>
<div class="class_55">प्रभो! जब युद्धमें विजय एक सामान्य वस्तु है (किसीको भी वह मिल सकती है), तब उसके लिये पहले ही युद्ध नहीं करना चाहिये, अपितु शत्रुको अच्छी तरह विश्वास दिलाकर वशमें कर लेनेके पश्चात् अवसर देखकर उसके सारे मनसूबेको नष्ट कर देना चाहिये ⁠।⁠।⁠ १३ ⁠।⁠।</div>
<div class="class_54">सम्प्रधार्य सहामात्यैर्मन्त्रविद्भिर्महात्मभिः ⁠।</div>
<div class="class_54">उपेक्ष्यमाणोऽवज्ञातो हृदयेनापराजितः ⁠।⁠।⁠ १४ ⁠।⁠।</div>
<div class="class_54">अथास्य प्रहरेत् काले किंचिद्विचलिते पदे ⁠।</div>
<div class="class_54">दण्डं च दूषयेदस्य पुरुषैराप्तकारिभिः ⁠।⁠।⁠ १५ ⁠।⁠।</div>
<div class="class_55">शत्रुके द्वारा उपेक्षा अथवा अवहेलना की जानेपर भी राजा अपने मनमें हिम्मत न हारे। वह मन्त्रियोंसहित मन्त्रवेत्ता महापुरुषोंके साथ कर्त्तव्यका निश्चय करके समय आनेपर जब शत्रुकी स्थिति कुछ डाँवाडोल हो जाय, तब उसपर प्रहार करे और विश्वासपात्र पुरुषोंको भेजकर उनके द्वारा शत्रुकी सेनामें फूट डलवा दे ⁠।⁠।</div>
<div class="class_54">आदिमध्यावसानज्ञः प्रच्छन्नं च विधारयेत् ⁠।</div>
<div class="class_54">बलानि दूषयेदस्य जानन्नेव प्रमाणतः ⁠।⁠।⁠ १६ ⁠।⁠।</div>
<div class="class_55">राजा शत्रुके राज्यकी आदि, मध्य और अन्तिम सीमाको जानकर गुप्तरूपसे मन्त्रियोंके साथ बैठकर अपने कर्तव्यका निश्चय कर तथा शत्रुकी सेनाकी संख्या कितनी है, इसको अच्छी तरह जानते हुए ही उसमें फूट डलवानेकी चेष्टा करे ⁠।⁠।⁠ १६ ⁠।⁠।</div>
<div class="class_54">भेदेनोपप्रदानेन संसृजेदौषधैस्तथा ⁠।</div>
<div class="class_54">न त्वेवं खलु संसर्गं रोचयेदरिभिः सह ⁠।⁠।⁠ १७ ⁠।⁠।</div>
<div class="class_55">राजाको चाहिये कि वह दूर रहकर गुप्तचरोंद्वारा शत्रुकी सेनामें मतभेद पैदा करे। घूस देकर लोगोंको अपने पक्षमें करनेकी चेष्टा करे अथवा उनके ऊपर विभिन्न औषधोंका प्रयोग करे; परंतु किसी तरह भी शत्रुओंके साथ प्रकटरूपसे साक्षात् सम्बन्ध स्थापित करनेकी इच्छा न करे ⁠।⁠।⁠ १७ ⁠।⁠।</div>
<div class="class_54">दीर्घकालमपीक्षेत निहन्यादेव शात्रवान् ⁠।</div>
<div class="class_54">कालाकाङ्क्षी हि क्षपयेद् यथा विश्रम्भमाप्नुयुः ⁠।⁠।⁠ १८ ⁠।⁠।</div>
<div class="class_55">अनुकूल अवसर पानेके लिये कालक्षेप ही करता रहे। उसके लिये दीर्घ कालतक भी प्रतीक्षा करनी पड़े तो करे, जिससे शत्रुओंको भलीभाँति विश्वास हो जाय। तदनन्तर मौका पाकर उन्हें मार ही डाले ⁠।⁠।⁠ १८ ⁠।⁠।</div>
<div class="class_54">न सद्योऽरीन्‌ विहन्याच्च द्रष्टव्यो विजयो ध्रुवः ⁠।</div>
<div class="class_54">न शल्यं वा घटयति न वाचा कुरुते व्रणम् ⁠।⁠।⁠ १९ ⁠।⁠।</div>
<div class="class_55">राजा शत्रुओंपर तत्काल आक्रमण न करे। अवश्यम्भावी विजयके उपायपर विचार करे। न तो उसपर विषका प्रयोग करे और न उसे कठोर वचनोंद्वारा ही घायल करे ⁠।⁠।⁠ १९ ⁠।⁠।</div>
<div class="class_54">प्राप्ते च प्रहरेत् काले न च संवर्तते पुनः ⁠।</div>
<div class="class_54">हन्तुकामस्य देवेन्द्र पुरुषस्य रिपून् प्रति ⁠।⁠।⁠ २० ⁠।⁠।</div>
<div class="class_55">देवेन्द्र! जो शत्रुको मारना चाहता है, उस पुरुषके लिये बारंबार मौका हाथमें नहीं लगता; अतः जब कभी अवसर मिल जाय, उस समय उसपर अवश्य प्रहार करे ⁠।⁠।</div>
<div class="class_54">यो हि कालो व्यतिक्रामेत्‌ पुरुषं कालकांक्षिणम् ⁠।</div>
<div class="class_54">दुर्लभः स पुनस्तेन कालः कर्मचिकीर्षुणा ⁠।⁠।⁠ २१ ⁠।⁠।</div>
<div class="class_55">समयकी प्रतीक्षा करनेवाले पुरुषके लिये जो उपयुक्त अवसर आकर भी चला जाता है, वह अभीष्ट कार्य करनेकी इच्छावाले उस पुरुषके लिये फिर दुर्लभ हो जाता है ⁠।⁠।⁠ २१ ⁠।⁠।</div>
<div class="class_54">ओजश्च जनयेदेव संगृह्णन् साधूसम्मतम् ⁠।</div>
<div class="class_54">अकाले साधयेन्मित्रं न च प्राप्ते प्रपीडयेत् ⁠।⁠।⁠ २२ ⁠।⁠।</div>
<div class="class_55">श्रेष्ठ पुरुषोंकी सम्मति लेकर अपने बलको सदा बढ़ाता रहे। जबतक अनुकूल अवसर न आये, तबतक अपने मित्रोंकी संख्या बढ़ावे और शत्रुको भी पीड़ा न दे; परंतु अवसर आ जाय तो शत्रुपर प्रहार करनेसे न चूके ⁠।⁠।⁠ २२ ⁠।⁠।</div>
<div class="class_54">विहाय कामं क्रोधं च तथाहंकारमेव च ⁠।</div>
<div class="class_54">युक्तो विवरमन्विच्छेदहितानां पुनः पुनः ⁠।⁠।⁠ २३ ⁠।⁠।</div>
<div class="class_55">काम, क्रोध तथा अहंकारको त्यागकर सावधानीके साथ बारंबार शत्रुओंके छिद्रोंको देखता रहे ⁠।⁠।⁠ २३ ⁠।⁠।</div>
<div class="class_54">मार्दवं दण्ड आलस्यं प्रमादश्च सुरोत्तम ⁠।</div>
<div class="class_54">मायाः सुविहिताः शक्र सादयन्त्यविचक्षणम् ⁠।⁠।⁠ २४ ⁠।⁠।</div>
<div class="class_55">सुरश्रेष्ठ इन्द्र! कोमलता, दण्ड, आलस्य, असावधानी और शत्रुओंद्वारा अच्छी तरह प्रयोग की हुई माया—ये अनभिज्ञ राजाको बड़े कष्टमें डाल देते हैं ⁠।⁠।⁠ २४ ⁠।⁠।</div>
<div class="class_54">निहत्यैतानि चत्वारि मायां प्रति विधाय च ⁠।</div>
<div class="class_54">ततः शक्नोति शत्रूणां प्रहर्तुमविचारयन् ⁠।⁠।⁠ २५ ⁠।⁠।</div>
<div class="class_55">कोमलता, दण्ड, आलस्य और प्रमाद—इन चारोंको नष्ट करके शत्रुकी मायाका भी प्रतीकार करे। तत्पश्चात् वह बिना विचारे शत्रुओंपर प्रहार कर सकता है ⁠।⁠।⁠ २५ ⁠।⁠।</div>
<div class="class_54">यदैवैकेन शक्येत गुह्यं कर्तुं तदाचरेत् ⁠।</div>
<div class="class_54">यच्छन्ति सचिवा गुह्यं मिथो विश्रावयन्त्यपि ⁠।⁠।⁠ २६ ⁠।⁠।</div>
<div class="class_55">राजा अकेला ही जिस गुप्त कार्यको कर सके, उसे अवश्य कर डाले; क्योंकि मन्त्रीलोग कभी-कभी गुप्त विषयको प्रकाशित कर देते हैं और नहीं तो आपसमें ही एक-दूसरेको सुना देते हैं ⁠।⁠।⁠ २६ ⁠।⁠।</div>
<div class="class_54">अशक्यमिति कृत्वा वा ततोऽन्यैः संविदं चरेत् ⁠।</div>
<div class="class_54">ब्रह्मदण्डमदृष्टेषु दृष्टेषु चतुरङ्गिणीम् ⁠।⁠।⁠ २७ ⁠।⁠।</div>
<div class="class_55">जो कार्य अकेले करना असम्भव हो जाय, उसीके लिये दूसरोंके साथ बैठकर विचार-विमर्श करे। यदि शत्रु दूरस्थ होनेके कारण दृष्टिगोचर न हो तो उसपर ब्रह्मदण्डका प्रयोग करे और यदि शत्रु निकटवर्ती होनेके कारण दृष्टिगोचर हो तो उसपर चतुरंगिणी सेना भेजकर आक्रमण करे ⁠।⁠।⁠ २७ ⁠।⁠।</div>
<div class="class_54">भेदं च प्रथमं युञ्ज्यात् तूष्णीं दण्डं तथैव च ⁠।</div>
<div class="class_54">काले प्रयोजयेद् राजा तस्मिंस्तस्मिंस्तदा तदा ⁠।⁠।⁠ २८ ⁠।⁠।</div>
<div class="class_55">राजा शत्रुके प्रति पहले भेदनीतिका प्रयोग करे। तत्पश्चात् वह उपयुक्त अवसर आनेपर भिन्न-भिन्न शत्रुके प्रति भिन्न-भिन्न समयमें चुपचाप दण्डनीतिका प्रयोग करे ⁠।⁠।⁠ २८ ⁠।⁠।</div>
<div class="class_54">प्रणिपातं च गच्छेत काले शत्रोर्बलीयसः ⁠।</div>
<div class="class_54">युक्तोऽस्य वधमन्विच्छेदप्रमत्तः प्रमाद्यतः ⁠।⁠।⁠ २९ ⁠।⁠।</div>
<div class="class_55">यदि बलवान् शत्रुसे पाला पड़ जाय और समय उसीके अनुकूल हो तो राजा उसके सामने नतमस्तक हो जाय और जब वह शत्रु असावधान हो, तब स्वयं सावधान और उद्योगशील होकर उसके वधके उपायका अन्वेषण करे ⁠।⁠।⁠ २९ ⁠।⁠।</div>
<div class="class_54">प्रणिपातेन दानेन वाचा मधुरया ब्रुवन् ⁠।</div>
<div class="class_54">अमित्रमपि सेवेत न च जातु विशङ्कयेत् ⁠।⁠।⁠ ३० ⁠।⁠।</div>
<div class="class_55">राजाको चाहिये कि वह मस्तक झुकाकर, दान देकर तथा मीठे वचन बोलकर शत्रुका भी मित्रके समान ही सेवन करे। उसके मनमें कभी संदेह न उत्पन्न होने दे ⁠।⁠।⁠ ३० ⁠।⁠।</div>
<div class="class_54">स्थानानि शङ्कितानां च नित्यमेव विवर्जयेत् ⁠।</div>
<div class="class_54">न च तेष्वाश्वसेद् राजा जाग्रतीह निराकृताः ⁠।⁠।⁠ ३१ ⁠।⁠।</div>
<div class="class_55">जिन शत्रुओंके मनमें संदेह उत्पन्न हो गया हो, उनके निकटवर्ती स्थानोंमें रहना या आना-जाना सदाके लिये त्याग दे। राजा उनपर कभी विश्वास न करे; क्योंकि इस जगत्‌में उसके द्वारा तिरस्कृत या क्षतिग्रस्त हुए शत्रुगण सदा बदला लेनेके लिये सजग रहते हैं ⁠।⁠।⁠ ३१ ⁠।⁠।</div>
<div class="class_54">न ह्यतो दुष्करं कर्म किंचिदस्ति सुरोत्तम ⁠।</div>
<div class="class_54">यथा विविधवृत्तानामैश्वर्यममराधिप ⁠।⁠।⁠ ३२ ⁠।⁠।</div>
<div class="class_55">देवेश्वर! सुरश्रेष्ठ! नाना प्रकारके व्यवहारचतुर लोगोंके ऐश्वर्यपर शासन करना जितना कठिन काम है, उससे बढ़कर दुष्कर कर्म दूसरा कोई नहीं है ⁠।⁠।⁠ ३२ ⁠।⁠।</div>
<div class="class_54">तथा विविधवृत्तानामपि सम्भव उच्यते ⁠।</div>
<div class="class_54">यतते योगमास्थाय मित्रामित्रं विचारयेत् ⁠।⁠।⁠ ३३ ⁠।⁠।</div>
<div class="class_55">वैसे भिन्न-भिन्न व्यवहारचतुर लोगोंके ऐश्वर्यपर भी शासन करना तभी सम्भव बताया गया है, जब कि राजा मनोयोगका आश्रय ले सदा इसके लिये प्रयत्नशील रहे और कौन मित्र है तथा कौन शत्रु; इसका विचार करता रहे ⁠।⁠।⁠ ३३ ⁠।⁠।</div>
<div class="class_54">मृदुमप्यवमन्यन्ते तीक्ष्णादुद्विजते जनः ⁠।</div>
<div class="class_54">मा तीक्ष्णो मा मृदुर्भूस्त्वं तीक्ष्णो भव मृदुर्भव ⁠।⁠।⁠ ३४ ⁠।⁠।</div>
<div class="class_55">मनुष्य कोमल स्वभाववाले राजाका अपमान करते हैं और अत्यन्त कठोर स्वभाववालेसे भी उद्विग्न हो उठते हैं; अतः तुम न कठोर बनो, न कोमल। समय-समयपर कठोरता भी धारण करो और कोमल भी हो जाओ ⁠।⁠।⁠ ३४ ⁠।⁠।</div>
<div class="class_54">यथा वप्रे वेगवति सर्वतः सम्प्लुतोदके ⁠।</div>
<div class="class_54">नित्यं विवरणाद् बाधस्तथा राज्यं प्रमाद्यतः ⁠।⁠।⁠ ३५ ⁠।⁠।</div>
<div class="class_55">जैसे जलका प्रवाह बड़े वेगसे बह रहा हो और सब ओर जल-ही-जल फैल रहा हो, उस समय नदीतटके विदीर्ण होकर गिर जानेका सदा ही भय रहता है। उसी प्रकार यदि राजा सावधान न रहे तो उसके राज्यके नष्ट होनेका खतरा बना रहता है ⁠।⁠।⁠ ३५ ⁠।⁠।</div>
<div class="class_54">न बहूनभियुञ्जीत यौगपद्येन शात्रवान् ⁠।</div>
<div class="class_54">साम्ना दानेन भेदेन दण्डेन च पुरंदर ⁠।⁠।⁠ ३६ ⁠।⁠।</div>
<div class="class_54">एकैकमेषां निष्पिष्य शिष्टेषु निपुणं चरेत् ⁠।</div>
<div class="class_54">न तु शक्तोऽपि मेधावी सर्वानेवारभेन्नृपः ⁠।⁠।⁠ ३७ ⁠।⁠।</div>
<div class="class_55">पुरंदर! बहुत-से शत्रुओंपर एक ही साथ आक्रमण नहीं करना चाहिये। साम, दान, भेद और दण्डके द्वारा इन शत्रुओंमेंसे एक-एकको बारी-बारीसे कुचलकर शेष बचे हुए शत्रुको पीस डालनेके लिये कुशलतापूर्वक प्रयत्न आरम्भ करे। बुद्धिमान् राजा शक्तिशाली होनेपर भी सब शत्रुओंको कुचलनेका कार्य एक ही साथ आरम्भ न करे ⁠।⁠।⁠ ३६-३७ ⁠।⁠।</div>
<div class="class_54">यदा स्यान्महती सेना हयनागरथाकुला ⁠।</div>
<div class="class_54">पदातियन्त्रबहुला अनुरक्ता षडङ्गिनी ⁠।⁠।⁠ ३८ ⁠।⁠।</div>
<div class="class_54">यदा बहुविधां वृद्धिं मन्येत प्रतिलोमतः ⁠।</div>
<div class="class_54">तदा विवृत्य प्रहरेद् दस्यूनामविचारयन् ⁠।⁠।⁠ ३९ ⁠।⁠।</div>
<div class="class_55">जब हाथी, घोड़े और रथोंसे भरी हुई और बहुत-से पैदलों तथा यन्त्रोंसे सम्पन्न, छः<span id="XWxTL2lbS6mOOjE0kR7G-g50469"></span><a href="part0122_u3.xhtml#XWxTL2lbS6mOOjE0kR7G-g50208" class="class_56">*</a> अंगोंवाली विशाल सेना स्वामीके प्रति अनुरक्त हो, जब शत्रुकी अपेक्षा अपनी अनेक प्रकारसे उन्नति होती जान पड़े, उस समय राजा दूसरा कोई विचार मनमें न लाकर प्रकटरूपसे डाकू और लुटेरोंपर प्रहार आरम्भ कर दे ⁠।⁠।⁠ ३८-३९ ⁠।⁠।</div>
<div class="class_54">न सामदण्डोपनिषत् प्रशस्यते ⁠।</div>
<div class="class_57">न मार्दवं शत्रुषु यात्रिकं सदा ⁠।</div>
<div class="class_54">न सस्यघातो न च संकरक्रिया</div>
<div class="class_57">न चापि भूयः प्रकृतेर्विचारणा ⁠।⁠।⁠ ४० ⁠।⁠।</div>
<div class="class_55">शत्रुके प्रति सामनीतिका प्रयोग अच्छा नहीं माना जाता, बल्कि गुप्तरूपसे दण्डनीतिका प्रयोग ही श्रेष्ठ समझा जाता है। शत्रुओंके प्रति न तो कोमलता और न उनपर आक्रमण करना ही सदा ठीक माना जाता है। उनकी खेतीको चौपट करना तथा वहाँके जल आदिमें विष मिला देना भी अच्छा नहीं है। इसके सिवा, सात प्रकृतियोंपर विचार करना भी उपयोगी नहीं है (उसके लिये तो गुप्त दण्डका प्रयोग ही श्रेष्ठ है) ⁠।⁠।⁠ ४० ⁠।⁠।</div>
<div class="class_54">मायाविभेदानुपसर्जनानि</div>
<div class="class_57">तथैव पापं न यशःप्रयोगात् ⁠।</div>
<div class="class_54">आप्तैर्मनुष्यैरुपचारयेत</div>
<div class="class_57">पुरेषु राष्ट्रेषु च सम्प्रयुक्तान् ⁠।⁠।⁠ ४१ ⁠।⁠।</div>
<div class="class_55">राजा विश्वस्त मनुष्योंद्वारा शत्रुके नगर और राज्यमें नाना प्रकारके छल और परस्पर वैर-विरोधकी सृष्टि कर दे। इसी तरह छद्मवेषमें वहाँ अपने गुप्तचर नियुक्त कर दे; परंतु अपने यशकी रक्षाके लिये वहाँ अपनी ओरसे चोरी या गुप्त हत्या आदि कोई पापकर्म न होने दे ⁠।⁠।⁠ ४१ ⁠।⁠।</div>
<div class="class_54">पुरापि चैषामनुसृत्य भूमिपाः</div>
<div class="class_57">पुरेषु भोगानखिलान् जयन्ति ⁠।</div>
<div class="class_54">पुरेषु नीतिं विहितां यथाविधि</div>
<div class="class_57">प्रयोजयन्तो बलवृत्रसूदन ⁠।⁠।⁠ ४२ ⁠।⁠।</div>
<div class="class_55">बल और वृत्रासुरको मारनेवाले इन्द्र! पृथ्वीका पालन करनेवाले राजालोग पहले इन शत्रुओंके नगरोंमें विधिपूर्वक व्यवहारमें लायी हुई नीतिका प्रयोग करके दिखावें। इस प्रकार उनके अनुकूल व्यवहार करके वे उनकी राजधानीमें सारे भोगोंपर अधिकार प्राप्त कर लेते हैं ⁠।⁠।⁠ ४२ ⁠।⁠।</div>
<div class="class_54">प्रदाय गूढानि वसूनि राजन्</div>
<div class="class_57">प्रच्छिद्य भोगानवधाय च स्वान् ⁠।</div>
<div class="class_54">दुष्टान् स्वदोषैरिति कीर्तयित्वा</div>
<div class="class_57">पुरेषु राष्ट्रेषु च योजयन्ति ⁠।⁠।⁠ ४३ ⁠।⁠।</div>
<div class="class_55">देवराज! राजा अपने ही आदमियोंके विषयमें यह प्रचार कर देते हैं कि ‘ये लोग दोषसे दूषित हो गये हैं; अतः मैंने इन दुष्टोंको राज्यसे बाहर निकाल दिया है। ये दूसरे देशमें चले गये हैं। ऐसा करके उन्हें वह शत्रुओंके राज्यों और नगरोंका भेद लेनेके कार्यमें नियुक्त कर देते हैं। ऊपरसे तो वे उनकी सारी भोग-सामग्री छीन लेते हैं; परंतु गुप्तरूपसे उन्हें प्रचुर धन अर्पित करके उनके साथ कुछ अन्य आत्मीय जनोंको भी लगा देते हैं ⁠।⁠।⁠ ४३ ⁠।⁠।</div>
<div class="class_54">तथैव चान्यैरपि शास्त्रवेदिभिः</div>
<div class="class_57">स्वलंकृतैः शास्त्रविधानदृष्टिभिः ⁠।</div>
<div class="class_54">सुशिक्षितैर्भाष्यकथाविशारदैः</div>
<div class="class_57">परेषु कृत्यामुपधारयेच्च ⁠।⁠।⁠ ४४ ⁠।⁠।</div>
<div class="class_55">इसी तरह अन्यान्य शास्त्रज्ञ शास्त्रीय विधिके ज्ञाता सुशिक्षित तथा भाष्यकथाविशारद विद्वानोंको वस्त्राभूषणोंसे अलंकृत करके उनके द्वारा शत्रुओंपर कृत्याका प्रयोग करावे ⁠।⁠।⁠ ४४ ⁠।⁠।</div>
<div class="class_59">इन्द्र उवाच</div>
<div class="class_54">कानि लिङ्गानि दुष्टस्य भवन्ति द्विजसत्तम ⁠।</div>
<div class="class_54">कथं दुष्टं विजानीयामेतत् पृष्टो वदस्व मे ⁠।⁠।⁠ ४५ ⁠।⁠।</div>
<div class="class_55"><span class="class_60">इन्द्रने पूछा—</span>‘द्विजश्रेष्ठ! दुष्टके कौन-कौन-से लक्षण हैं? मैं दुष्टको कैसे पहचानूँ? मेरे इस प्रश्नका मुझे उत्तर दीजिये ⁠।⁠।⁠ ४५ ⁠।⁠।</div>
<div class="class_59">बृहस्पतिरुवाच</div>
<div class="class_54">परोक्षमगुणानाह सद्‌गुणानभ्यसूयते ⁠।</div>
<div class="class_54">परैर्वा कीर्त्यमानेषु तूष्णीमास्ते पराङ्‌मुखः ⁠।⁠।⁠ ४६ ⁠।⁠।</div>
<div class="class_55"><span class="class_60">बृहस्पतिजीने कहा—</span>देवराज! जो परोक्षमें किसी व्यक्तिके दोष-ही-दोष बताता है, उसके सद्‌गुणोंमें भी दोषारोपण करता रहता है और यदि दूसरे लोग उसके गुणोंका वर्णन करते हैं तो जो मुँह फेरकर चुप बैठ जाता है, वही दुष्ट माना जाता है ⁠।⁠।⁠ ४६ ⁠।⁠।</div>
<div class="class_54">तूष्णीम्भावेऽपि विज्ञेयं न भेद् भवति कारणम् ⁠।</div>
<div class="class_54">निःश्वासं चोष्ठसंदंशं शिरसश्च प्रकम्पनम् ⁠।⁠।⁠ ४७ ⁠।⁠।</div>
<div class="class_55">चुप बैठनेपर भी उस व्यक्तिकी दुष्टताको इस प्रकार जाना जा सकता है। निःश्वास छोड़नेका कोई कारण न होनेपर भी जो किसीके गुणोंका वर्णन होते समय लंबी-लंबी साँस छोड़े, ओठ चबाये और सिर हिलाये, वह दुष्ट है ⁠।⁠।⁠ ४७ ⁠।⁠।</div>
<div class="class_54">करोत्यभीक्ष्णं संसृष्टमसंसृष्टश्च भाषते ⁠।</div>
<div class="class_54">अदृष्टितो न कुरुते दृष्टो नैवाभिभाषते ⁠।⁠।⁠ ४८ ⁠।⁠।</div>
<div class="class_55">जो बारंबार आकर संसर्ग स्थापित करता है, दूर जानेपर दोष बताता है, कोई कार्य करनेकी प्रतिज्ञा करके भी आँखसे ओझल होनेपर उस कार्यको नहीं करता है और आँखके सामने होनेपर भी कोई बातचीत नहीं करता, उसके मनमें भी दुष्टता भरी है, ऐसा जानना चाहिये ⁠।⁠।⁠ ४८ ⁠।⁠।</div>
<div class="class_54">पृथगेत्य समश्नाति नेदमद्य यथाविधि ⁠।</div>
<div class="class_54">आसने शयने याने भावा लक्ष्या विशेषतः ⁠।⁠।⁠ ४९ ⁠।⁠।</div>
<div class="class_55">जो कहींसे आकर साथ नहीं, अलग बैठकर खाता है और कहता है, आजका जैसा भोजन चाहिये, वैसा नहीं बना है (वह भी दुष्ट है)। इस प्रकार बैठने, सोने और चलने-फिरने आदिमें दुष्ट व्यक्तिके दुष्टतापूर्ण भाव विशेषरूपसे देखे जाते हैं ⁠।⁠।⁠ ४९ ⁠।⁠।</div>
<div class="class_54">आर्तिरार्ते प्रिये प्रीतिरेतावन्मित्रलक्षणम् ⁠।</div>
<div class="class_54">विपरीतं तु बोद्धव्यमरिलक्षणमेव तत् ⁠।⁠।⁠ ५० ⁠।⁠।</div>
<div class="class_55">यदि मित्रके पीड़ित होनेपर किसीको स्वयं भी पीड़ा होती हो और मित्रके प्रसन्न रहनेपर उसके मनमें भी प्रसन्नता छायी रहती हो तो यही मित्रके लक्षण हैं। इसके विपरीत जो किसीको पीड़ित देखकर प्रसन्न होता और प्रसन्न देखकर पीड़ाका अनुभव करता है तो समझना चाहिये कि यह शत्रुके लक्षण हैं ⁠।⁠।⁠ ५० ⁠।⁠।</div>
<div class="class_54">एतान्येव यथोक्तानि बुध्येथास्त्रिदशाधिप ⁠।</div>
<div class="class_54">पुरुषाणां प्रदुष्टानां स्वभावो बलवत्तरः ⁠।⁠।⁠ ५१ ⁠।⁠।</div>
<div class="class_55">देवेश्वर! इस प्रकार जो मनुष्योंके लक्षण बताये गये हैं, उनको समझना चाहिये। दुष्ट पुरुषोंका स्वभाव अत्यन्त प्रबल होता है ⁠।⁠।⁠ ५१ ⁠।⁠।</div>
<div class="class_54">इति दुष्टस्य विज्ञानमुक्तं ते सुरसत्तम ⁠।</div>
<div class="class_54">निशम्य शास्त्रतत्त्वार्थं यथावदमरेश्वर ⁠।⁠।⁠ ५२ ⁠।⁠।</div>
<div class="class_55">सुरश्रेष्ठ! देवेश्वर! शास्त्रके सिद्धान्तका यथावत् रूपसे विचार करके ये मैंने तुमसे दुष्ट पुरुषकी पहचान करानेवाले लक्षण बताये हैं ⁠।⁠।⁠ ५२ ⁠।⁠।</div>
<div class="class_59">भीष्म उवाच</div>
<div class="class_54">स तद्वचः शत्रुनिबर्हणे रत-</div>
<div class="class_57">स्तथा चकारावितथं बृहस्पतेः ⁠।</div>
<div class="class_54">चचार काले विजयाय चारिहा</div>
<div class="class_57">वशं च शत्रूननयत् पुरंदरः ⁠।⁠।⁠ ५३ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! शत्रुओंके संहारमें तत्पर रहनेवाले शत्रुनाशक इन्द्रने बृहस्पतिजीका वह यथार्थ वचन सुनकर वैसा ही किया। उन्होंने उपयुक्त समयपर विजयके लिये यात्रा की और समस्त शत्रुओंको अपने अधीन कर लिया ⁠।⁠।⁠ ५३ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि इन्द्रबृहस्पतिसंवादे त्र्यधिकशततमोऽध्यायः ⁠।⁠।⁠ १०३ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें इन्द्र और बृहस्पतिका संवादविषयक एक सौ तीनवाँ अध्याय पूरा हुआ ⁠।⁠।⁠ १०३ ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50208" class="class_91"><a href="part0122_u3.xhtml#XWxTL2lbS6mOOjE0kR7G-g50469" class="class_80">*</a> हाथी, घोड़े, रथ, पैदल, कोश और धनी वैश्य—ये सेनाके छः अंग हैं।</div>
</body>
</html>
