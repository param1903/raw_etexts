<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0211</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49982" class="class_92">षडशीत्यधिकशततमोऽध्यायः</div>
<div class="class_93">जीवकी सत्तापर नाना प्रकारकी युक्तियोंसे शंका उपस्थित करना</div>
<div class="class_86">भरद्वाज उवाच</div>
<div class="class_54">यदि प्राणयते वायुर्वायुरेव विचेष्टते ⁠।</div>
<div class="class_54">श्वसित्याभाषते चैव तस्माज्जीवो निरर्थकः ⁠।⁠।⁠ १ ⁠।⁠।</div>
<div class="class_55"><span class="class_60">भरद्वाजने पूछा—</span>भगवन्! यदि वायु ही प्राणीको जीवित रखती है, वायु ही शरीरको चेष्टाशील बनाती है, वही साँस लेती और वही बोलती भी है, तब तो इस शरीरमें जीवकी सत्ता स्वीकार करना व्यर्थ ही है ⁠।⁠।⁠ १ ⁠।⁠।</div>
<div class="class_54">यद्यूष्मभाव आग्नेयो वह्निना पच्यते यदि ⁠।</div>
<div class="class_54">अग्निर्जरयते चैतत् तस्माज्जीवो निरर्थकः ⁠।⁠।⁠ २ ⁠।⁠।</div>
<div class="class_55">यदि शरीरमें गर्मी अग्निका अंश है, यदि अग्निसे ही खाये हुए अन्नका परिपाक होता है, यदि अग्नि ही सबको जीर्ण करती है, तब तो जीवकी सत्ता मानना व्यर्थ ही है ⁠।⁠।⁠ २ ⁠।⁠।</div>
<div class="class_54">जन्तोः प्रमीयमाणस्य जीवो नैवोपलभ्यते ⁠।</div>
<div class="class_54">वायुरेव जहात्येनमूष्मभावश्च नश्यति ⁠।⁠।⁠ ३ ⁠।⁠।</div>
<div class="class_55">जब किसी प्राणीकी मृत्यु होती है; तब वहाँ जीवकी उपलब्धि नहीं होती। प्राणवायु ही इस प्राणीका परित्याग करती है और शरीरकी गर्मी नष्ट हो जाती है ⁠।⁠।⁠ ३ ⁠।⁠।</div>
<div class="class_54">यदि वायुमयो जीवः संश्लेषो यदि वायुना ⁠।</div>
<div class="class_54">वायुमण्डलवद् दृश्यो गच्छेत् सह मरुद्गणैः ⁠।⁠।⁠ ४ ⁠।⁠।</div>
<div class="class_55">यदि जीव वायुमय है, यदि वायुसे उसका घनिष्ठ सम्पर्क है, तब तो वायुमण्डलके समान उसे प्रत्यक्ष अनुभवमें आना चाहिये। वह मृत्युके पश्चात् वायुके साथ ही जाता हुआ दिखायी देना चाहिये ⁠।⁠।⁠ ४ ⁠।⁠।</div>
<div class="class_54">संश्लेषो यदि वातेन यदि तस्मात् प्रणश्यति ⁠।</div>
<div class="class_54">महार्णवविमुक्तत्वादन्यत् सलिलभाजनम् ⁠।⁠।⁠ ५ ⁠।⁠।</div>
<div class="class_55">यदि वायुके साथ जीवका दृढ़ संयोग है और उसीके कारण वह वायुके साथ ही नष्ट हो जाता है, तब तो जैसे जलपात्रमें पत्थर भरकर उसे कोई समुद्रमें डाल दे और वह डूब जाय, उसी प्रकार वायुके सम्पर्कसे ही जीवका विनाश मानना पड़ेगा। उस दशामें जैसे प्रस्तरसे पृथक् जलपात्रकी उपलब्धि होती है, उसी प्रकार प्राणवायुसे पृथक् जीवकी उपलब्धि होनी चाहिये ⁠।⁠।⁠ ५ ⁠।⁠।</div>
<div class="class_54">कूपे वा सलिलं दद्यात् प्रदीपं वा हुताशने ⁠।</div>
<div class="class_54">क्षिप्रं प्रविश्य नश्येत यथा नश्यत्यसौ तथा ⁠।⁠।⁠ ६ ⁠।⁠।</div>
<div class="class_54">पञ्चधारणके ह्यस्मिन् शरीरे जीवितं कुतः ⁠।</div>
<div class="class_54">तेषामन्यतराभावाच्चतुर्णं नास्ति संशयः ⁠।⁠।⁠ ७ ⁠।⁠।</div>
<div class="class_55">अथवा जैसे कुआँमें जल गिराया जाय या जलती आगमें जला हुआ दीपक डाल दिया जाय, तो वे दोनों शीघ्र ही उनमें प्रविष्ट होकर अपना पृथक् अस्तित्व खो बैठते हैं। उसी प्रकार पांचभौतिक शरीरका नाश होनेपर जीव भी पाँचों तत्त्वमें विलीन होकर अपने पृथक् अस्तित्वसे रहित हो जाना चाहिये, ऐसा मान लेनेपर तो पाँच भूतोंसे धारण किये हुए इस शरीरमें जीव है ही कहाँ? अतः यह सिद्ध हुआ कि पांचभौतिक संघातसे भिन्न जीव नहीं है; उन पाँच तत्त्वोंमेंसे किसी एकका अभाव होनेपर शेष चारोंका भी अभाव हो जाता है—इसमें संशय नहीं है ⁠।⁠।⁠ ६-७ ⁠।⁠।</div>
<div class="class_54">नश्यन्त्यापो ह्यनाहाराद् वायुरुच्छ्‌वासनिग्रहात् ⁠।</div>
<div class="class_54">नश्यते कोष्ठभेदात् खमग्निर्नश्यत्यभोजनात् ⁠।⁠।⁠ ८ ⁠।⁠।</div>
<div class="class_55">जलका सर्वथा त्याग करनेसे शरीरके जलीय अंशका नाश हो जाता है, श्वास रुक जानेसे वायुका नाश होता है। उदरका भेदन होनेसे आकाशतत्त्व नष्ट होता है और भोजन बंद कर देनेसे शरीरके अग्नितत्त्वका नाश हो जाता है ⁠।⁠।⁠ ८ ⁠।⁠।</div>
<div class="class_54">व्याधिव्रणपरिक्लेशैर्मेदिनी चैव शीर्यते ⁠।</div>
<div class="class_54">पीडितेऽन्यतरे ह्येषां संघातो याति पञ्चधा ⁠।⁠।⁠ ९ ⁠।⁠।</div>
<div class="class_55">ज्वर आदि रोग, घाव तथा अन्यान्य प्रकारके क्लेशोंसे शरीरका पृथ्वीतत्त्व बिखर जाता है। इन पाँचों तत्त्वोंमेंसे एक तत्त्वको भी यदि हानि पहुँची तो इनका सारा संघात ही पंचत्वको प्राप्त हो जाता है ⁠।⁠।⁠ ९ ⁠।⁠।</div>
<div class="class_54">तस्मिन् पञ्चत्वमापन्ने जीवः किमनुधावति ⁠।</div>
<div class="class_54">किं वेदयति वा जीवः किं शृणोति ब्रवीति च ⁠।⁠।⁠ १० ⁠।⁠।</div>
<div class="class_55">पांचभौतिक संघात (शरीर) के नष्ट होनेपर यदि जीव है तो वह किसके पीछे दौड़ता है? क्या अनुभव करता है? क्या सुनता है और क्या बोलता है? ⁠।⁠।⁠ १० ⁠।⁠।</div>
<div class="class_54">एषा गौः परलोकस्थं तारयिष्यति मामिति ⁠।</div>
<div class="class_54">यो दत्त्वा म्रियते जन्तुः सा गौः कं तारयिष्यति ⁠।⁠।⁠ ११ ⁠।⁠।</div>
<div class="class_55">मृत्युके समय लोग इस आशासे गोदान करते हैं कि यह गौ परलोकमें जानेपर मुझे तार देगी; परंतु जीव तो गोदान करके मर जाता है; फिर वह गौ किसको तारेगी? ⁠।⁠।⁠ ११ ⁠।⁠।</div>
<div class="class_54">गौश्च प्रतिग्रहीता च दाता चैव समं यदा ⁠।</div>
<div class="class_54">इहैव विलयं यान्ति कुतस्तेषां समागमः ⁠।⁠।⁠ १२ ⁠।⁠।</div>
<div class="class_55">गौ, गोदान करनेवाला मनुष्य तथा उसको लेनेवाला ब्राह्मण—ये तीनों जब यहीं मर जाते हैं, तब परलोकमें उनका कैसे समागम होता है? ⁠।⁠।⁠ १२ ⁠।⁠।</div>
<div class="class_54">विहगैरुपभुक्तस्य शैलाग्रात् पतितस्य च ⁠।</div>
<div class="class_54">अग्निना चोपयुक्तस्य कुतः संजीवनं पुनः ⁠।⁠।⁠ १३ ⁠।⁠।</div>
<div class="class_55">इनमेंसे जो मरता है, उसे या तो पक्षी खा जाते हैं या वह पर्वतके शिखरसे गिरकर चूर-चूर हो जाता है अथवा आगमें जलकर भस्म हो जाता है। ऐसी दशामें उनका पुनः जीवित होना कैसे सम्भव है? ⁠।⁠।⁠ १३ ⁠।⁠।</div>
<div class="class_54">छिन्नस्य यदि वृक्षस्य न मूलं प्रतिरोहति ⁠।</div>
<div class="class_54">बीजान्यस्य प्रवर्तन्ते मृतः क्व पुनरेष्यति ⁠।⁠।⁠ १४ ⁠।⁠।</div>
<div class="class_55">यदि जड़से कटे हुए वृक्षका मूल फिर अंकुरित नहीं होता है, केवल उसके बीज ही जमते हैं, तब मरा हुआ मनुष्य फिर कहाँसे आ जायगा? ⁠।⁠।⁠ १४ ⁠।⁠।</div>
<div class="class_54">बीजमात्रं पुरा सृष्टं यदेतत् परिवर्तते ⁠।</div>
<div class="class_54">मृतामृताः प्रणश्यन्ति बीजाद् बीजं प्रवर्तते ⁠।⁠।⁠ १५ ⁠।⁠।</div>
<div class="class_55">पूर्वकालमें बीजमात्रकी सृष्टि हुई थी, जिससे यह जगत् चलता आ रहा है। जो लोग मर जाते हैं, वे तो नष्ट हो जाते हैं और बीजसे बीज पैदा होता रहता है ⁠।⁠।⁠ १५ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि जीवस्वरूपाक्षेपे षडशीत्यधिकशततमोऽध्यायः ⁠।⁠।⁠ १८६ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें जीवके स्वरूपपर आक्षेपविषयक एक सौ छियासीवाँ अध्याय पूरा हुआ ⁠।⁠।⁠ १८६ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
