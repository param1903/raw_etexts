<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0090</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49867" class="class_52">त्रिसप्ततितमोऽध्यायः</div>
<div class="class_85">विद्वान् सदाचारी पुरोहितकी आवश्यकता तथा ब्राह्मण और क्षत्रियमें मेल रहनेसे लाभविषयक राजा पुरूरवाका उपाख्यान</div>
<div class="class_86">भीष्म उवाच</div>
<div class="class_54">राज्ञा पुरोहितः कार्यो भवेद् विद्वान् बहुश्रुतः ⁠।</div>
<div class="class_54">उभौ समीक्ष्य धर्मार्थावप्रमेयावनन्तरम् ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी बोले—</span>राजन्। राजाको चाहिये कि धर्म और अर्थकी गतिको अत्यन्त गहन समझकर अविलम्ब किसी ऐसे ब्राह्मणको पुरोहित बना ले, जो विद्वान् और बहुश्रुत हो ⁠।⁠।⁠ १ ⁠।⁠।</div>
<div class="class_54">धर्मात्मा मन्त्रविद् येषां राज्ञां राजन् पुरोहितः ⁠।</div>
<div class="class_54">राजा चैवंगुणो येषां कुशलं तेषु सर्वशः ⁠।⁠।⁠ २ ⁠।⁠।</div>
<div class="class_55">राजन्! जिन राजाओंका पुरोहित धर्मात्मा एवं सलाह देनेमें कुशल होता है और जिनका राजा भी ऐसे ही गुणोंसे सम्पन्न (धर्मपरायण एवं गुप्त बातोंका जाननेवाला) होता है, उन राजा और प्रजाओंका सब प्रकारसे भला होता है ⁠।⁠।⁠ २ ⁠।⁠।</div>
<div class="class_54">(तेषामर्थश्च कामश्च धर्मश्चेति विनिश्चयः ⁠।</div>
<div class="class_54">श्लोकांश्चोशनसा गीतांस्तान् निबोध युधिष्ठिर ⁠।⁠।</div>
<div class="class_54">उच्छिष्टः स भवेद् राजा यस्य नास्ति पुरोहितः ⁠।</div>
<div class="class_55">उनके धर्म, अर्थ और काम तीनोंकी निश्चय ही सिद्धि होती है। युधिष्ठिर! इस विषयमें शुक्राचार्यके गाये हुए कुछ श्लोक हैं, उन्हें तुम सुनो। जिस राजाके पास पुरोहित नहीं है, वह उच्छिष्ट (अपवित्र) हो जाता है ⁠।⁠।</div>
<div class="class_54">रक्षसामसुराणां च पिशाचोरगपक्षिणाम् ⁠।</div>
<div class="class_54">शत्रूणां च भवेद् वध्यो यस्य नास्ति पुरोहितः ⁠।⁠।</div>
<div class="class_55">जिसके पास पुरोहित नहीं है, वह राजा राक्षसों, असुरों, पिशाचों, नागों, पक्षियोंका तथा शत्रुओंका वध्य होता है ⁠।⁠।</div>
<div class="class_54">ब्रूयात् कार्याणि सततं महोत्पातानि यानि च ⁠।</div>
<div class="class_54">इष्टमङ्गलयुक्तानि तथाऽऽन्तःपुरिकाणि च ⁠।⁠।</div>
<div class="class_55">पुरोहितको चाहिये कि राजाके लिये जो सदा आवश्यक कर्तव्य हों, जो-जो बड़े बड़े उत्पात होने-वाले हों, जो अभीष्ट तथा माङ्गलिक कृत्य हों तथा जो अन्तःपुरसे सम्बन्ध रखनेवाले वृत्तान्त हों, वे सब राजाको बतावे ⁠।⁠।</div>
<div class="class_54">गीतनृत्ताधिकारेषु सम्मतेषु महीपतेः ⁠।</div>
<div class="class_54">कर्तव्यं करणीयं वै वैश्वदेवबलिस्तथा ⁠।⁠।</div>
<div class="class_55">राजाको प्रिय लगनेवाले जो गीत और नृत्यसम्बन्धी कार्य हों, उनमें करनेयोग्य कर्तव्यका पुरोहित निर्देश करे, बलिवैश्चदेवकर्मका सम्पादन करे ⁠।⁠।</div>
<div class="class_54">नक्षत्रस्यानुकूल्येन यः संजातो नरेश्वरः ⁠।</div>
<div class="class_54">राजशास्त्रविनीतश्च श्रेयान् राज्ञः पुरोहितः ⁠।⁠।</div>
<div class="class_55">जो राजा अनुकूल नक्षत्रमें उत्पन्न हुआ है तथा राजशास्त्रकी पूर्ण शिक्षा प्राप्त कर चुका है, उससे भी श्रेष्ठ उसका पुरोहित होना चाहिये ⁠।⁠।</div>
<div class="class_54">अथान्यानां निमित्तानामुत्पातानामथार्थवित् ⁠।⁠।</div>
<div class="class_54">शत्रुपक्षक्षयज्ञश्च श्रेयान् सज्ञः पुरोहितः ⁠।)</div>
<div class="class_55">जो भिन्न-भिन्न प्रकारके निमित्तों और उत्पातोंका रहस्य जानता हो तथा शत्रुपक्षके विनाशकी प्रणालीका भी जानकार हो, ऐसा श्रेष्ठतम पुरुष राजाका पुरोहित होना चाहिये ⁠।⁠।</div>
<div class="class_54">उभौ प्रजा वर्धयतो देवान् सर्वान् सुतान् पितॄन् ⁠।</div>
<div class="class_54">भवेयातां स्थितौ धर्मे श्रद्धेयौ सुतपस्विनौ ⁠।⁠।⁠ ३ ⁠।⁠।</div>
<div class="class_54">परस्परस्य सुहृदौ विहितौ समचेतसौ ⁠।</div>
<div class="class_54">ब्रह्मक्षत्रस्य सम्मानात् प्रजा सुखमवाप्नुयात् ⁠।⁠।⁠ ४ ⁠।⁠।</div>
<div class="class_55">यदि राजा और पुरोहित धर्मनिष्ठ, श्रद्धेय तथा तपस्वी हों, एक-दूसरेके प्रति सौहार्द रखते हों और समान हृदयवाले हों तो वे दोनों मिलकर प्रजाकी वृद्धि करते हैं तथा सम्पूर्ण देवताओं एवं पितरोंको तृप्त करके पुत्र और प्रजावर्गको भी अभ्युदयशील बनाते हैं। ऐसे ब्राह्मण (पुरोहित) और क्षत्रिय (राजा) का सम्मान करनेसे प्रजाको सुखकी प्राप्ति होती है ⁠।⁠।⁠ ३-४ ⁠।⁠।</div>
<div class="class_54">विमाननात् तयोरेव प्रजा नश्येयुरेव हि ⁠।</div>
<div class="class_54">ब्रह्मक्षत्रं हि सर्वेषां वर्णानां मूलमुच्यते ⁠।⁠।⁠ ५ ⁠।⁠।</div>
<div class="class_55">उन दोनोंका अनादर करनेसे प्रजाका विनाश ही होता है, क्योंकि ब्राह्मण और क्षत्रिय सभी वर्णोंके मूल कहे जाते हैं ⁠।⁠।⁠ ५ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">ऐलकश्यपसंवादं तन्निबोध युधिष्ठिर ⁠।⁠।⁠ ६ ⁠।⁠।</div>
<div class="class_55">इस विषयमें राजा पुरूरवा और महर्षि कश्यपके संवादरूप प्राचीन इतिहासका उदाहरण दिया करते हैं। युधिष्ठिर! तुम उसे सुनो ⁠।⁠।⁠ ६ ⁠।⁠।</div>
<div class="class_59">ऐल उवाच</div>
<div class="class_54">यदा हि ब्रह्म प्रजहाति क्षत्रं</div>
<div class="class_57">क्षत्रं यदा वा प्रजहाति ब्रह्म ⁠।</div>
<div class="class_54">अन्वग्बलं कतमेऽस्मिन् भजन्ते</div>
<div class="class_57">तथा वर्णाः कतमेऽस्मिन् ध्रियन्ते ⁠।⁠।⁠ ७ ⁠।⁠।</div>
<div class="class_55"><span class="class_60">पुरूरवाने पूछा—</span>महर्षे! ब्राह्मण और क्षत्रिय दोनों साथ रहकर ही सबल होते हैं; परंतु जब ब्राह्मण (पुरोहित) किसी कारणसे क्षत्रियको छोड़ देता है अथवा जब राजा ब्राह्मणका परित्याग कर देता है, तब अन्य वर्णके लोग इन दोनोंमेंसे किसका आश्रय ग्रहण करते हैं? तथा दोनोंमेंसे कौन सबको आश्रय देता है? ⁠।⁠।</div>
<div class="class_59">कश्यप उवाच</div>
<div class="class_54">विद्धं राष्ट्रं क्षत्रियस्य भवति</div>
<div class="class_57">ब्रह्म क्षत्रं यत्र विरुद्ध‍यतीह ⁠।</div>
<div class="class_54">अन्वग्बलं दस्यवस्तद् भजन्ते</div>
<div class="class_57">तथा वर्णं तत्र विदन्ति सन्तः ⁠।⁠।⁠ ८ ⁠।⁠।</div>
<div class="class_55"><span class="class_60">कश्यपने कहा—</span>राजन्! श्रेष्ठ पुरुष इस बातको जानते हैं कि संसारमें जहाँ ब्राह्मण क्षत्रियसे विरोध करता है, वहाँ क्षत्रियका राज्य छिन्न-भिन्न हो जाता है और लुटेरे दल-बलके साथ आकर उसपर अधिकार जमा लेते हैं तथा वहाँ निवास करनेवाले सभी वर्णके लोगोंको अपने अधीन कर लेते हैं ⁠।⁠।⁠ ८ ⁠।⁠।</div>
<div class="class_54">नैषां ब्रह्म च वर्धते नोत पुत्रा</div>
<div class="class_57">न गर्गरो मथ्यते नो यजन्ते ⁠।</div>
<div class="class_54">नैषां पुत्रा वेदमधीयते च</div>
<div class="class_57">यदा ब्रह्म क्षत्रियाः संत्यजन्ति ⁠।⁠।⁠ ९ ⁠।⁠।</div>
<div class="class_55">जब क्षत्रिय ब्राह्मणको त्याग देते हैं, तब उनका वेदाध्ययन आगे नहीं बढ़ता, उनके पुत्रोंकी भी वृद्धि नहीं होती, उनके यहाँ दही-दूधका मटका नहीं मथा जाता और न वे यज्ञ ही कर पाते हैं। इतना ही नहीं, उन ब्राह्मणोंके पुत्रोंका वेदाध्ययन भी नहीं हो पाता ⁠।⁠।⁠ ९ ⁠।⁠।</div>
<div class="class_54">नैषामर्थो वर्धते जातु गेहे</div>
<div class="class_57">नाधीयते सुप्रजा नो यजन्ते ⁠।</div>
<div class="class_54">अपध्वस्ता दस्युभूता भवन्ति</div>
<div class="class_57">ये ब्राह्मणान् क्षत्रियाः संत्यजन्ति ⁠।⁠।⁠ १० ⁠।⁠।</div>
<div class="class_55">जो क्षत्रिय ब्राह्मणोंको त्याग देते हैं, उनके घरमें कभी धनकी वृद्धि नहीं होती। उनकी संतानें न तो पढ़ती हैं और न यज्ञ ही करती हैं। वे पदभ्रष्ट होकर डाकुओंकी भाँति लूटपाट करने लगते हैं ⁠।⁠।⁠ १० ⁠।⁠।</div>
<div class="class_54">एतौ हि नित्यं संयुक्तावितरेतरधारणे ⁠।</div>
<div class="class_54">क्षत्रं वै ब्रह्मणो योनिर्योनिः क्षत्रस्य वै द्विजाः ⁠।⁠।⁠ ११ ⁠।⁠।</div>
<div class="class_55">वे दोनों ब्राह्मण और क्षत्रिय सदा एक-दूसरेसे मिलकर रहें, तभी वे एक-दूसरेकी रक्षा करनेमें समर्थ होते हैं। ब्राह्मणकी उन्नतिका आधार क्षत्रिय होता है और क्षत्रियकी उन्नतिका आधार ब्राह्मण ⁠।⁠।⁠ ११ ⁠।⁠।</div>
<div class="class_54">उभावेतौ नित्यमभिप्रपन्नौ</div>
<div class="class_57">सम्प्रापतुर्महतीं सम्प्रतिष्ठाम् ⁠।</div>
<div class="class_54">तयोः संधिर्भिद्यते चेत् पुराण-</div>
<div class="class_57">स्ततः सर्वं भवति हि सम्प्रमूढम् ⁠।⁠।⁠ १२ ⁠।⁠।</div>
<div class="class_55">ये दोनों जातियाँ जब सदा एक-दूसरेके आश्रित होकर रहती हैं, तब बड़ी भारी प्रतिष्ठा प्राप्त करती हैं और यदि इनकी प्राचीन कालसे चली आती हुई मैत्री टूट जाती है, तो सारा जगत् मोहग्रस्त एवं किंकर्तव्यविमूढ़ हो जाता है ⁠।⁠।⁠ १२ ⁠।⁠।</div>
<div class="class_54">नात्र पारं लभते पारगामी</div>
<div class="class_57">महागाधे नौरिव सम्प्रपन्ना ⁠।</div>
<div class="class_54">चातुर्वर्ण्यं भवति हि सम्प्रमूढं</div>
<div class="class_57">प्रजास्ततः क्षयसंस्था भवन्ति ⁠।⁠।⁠ १३ ⁠।⁠।</div>
<div class="class_55">जैसे महान् एवं अगाध समुद्रमें टूटी हुई नौका पार नहीं पहुँच पाती, उसी प्रकार उस अवस्थामें मनुष्य अपनी जीवनयात्राको कुशलपूर्वक पूर्ण नहीं कर पाते हैं। चारों वर्णोंकी प्रजापर मोह छा जाता है और वह नष्ट होने लगती है ⁠।⁠।⁠ १३ ⁠।⁠।</div>
<div class="class_54">ब्रह्मवृक्षो रक्ष्यमाणो मधु हेम च वर्षति ⁠।</div>
<div class="class_54">अरक्ष्यमाणः सततमश्रु पापं च वर्षति ⁠।⁠।⁠ १४ ⁠।⁠।</div>
<div class="class_55">ब्राह्मणरूपी वृक्षकी यदि रक्षा की जाती है तो वह मधुर सुख और सुवर्णकी वर्षा करता है और यदि उसकी रक्षा नहीं की गयी तो उससे निरन्तर दुःखके आँसुओं और पापकी वृष्टि होती है ⁠।⁠।⁠ १४ ⁠।⁠।</div>
<div class="class_54">न ब्रह्मचारी चरणादपेतो</div>
<div class="class_57">यदा ब्रह्म ब्रह्मणि त्राणमिच्छेत् ⁠।</div>
<div class="class_54">आश्चर्यतो वर्षति तत्र देव-</div>
<div class="class_57">स्तत्राभीक्ष्णं दुःसहाश्चाविशन्ति ⁠।⁠।⁠ १५ ⁠।⁠।</div>
<div class="class_55">जहाँ ब्रह्मचारी ब्राह्मण लुटेरोंके उपद्रवसे विवश हो वेदकी शाखाके स्वाध्यायसे वञ्चित होता है और उसके लिये अपनी रक्षा चाहता है, वहाँ इन्द्रदेव यदि पानी बरसावें तो आश्चर्यकी ही बात है (वहाँ प्रायः वर्षा नहीं होती है) तथा महामारी और दुर्भिक्ष आदि दुःसह उपद्रव आ पहुँचते हैं ⁠।⁠।⁠ १५ ⁠।⁠।</div>
<div class="class_54">स्त्रियं हत्वा ब्राह्मणं वापि पापः</div>
<div class="class_57">सभायां यत्र लभतेऽनुवादम् ⁠।</div>
<div class="class_54">राज्ञः सकाशे न बिभेति चापि</div>
<div class="class_57">ततो भयं विद्यते क्षत्रियस्य ⁠।⁠।⁠ १६ ⁠।⁠।</div>
<div class="class_55">जब पापात्मा मनुष्य किसी स्त्री अथवा ब्राह्मणकी हत्या करके लोगोंकी सभामें साधुवाद या प्रशंसा पाता है तथा राजाके निकट भी पापसे भय नहीं मानता, उस समय क्षत्रिय राजाके लिये बड़ा भारी भय उपस्थित होता है ⁠।⁠।⁠ १६ ⁠।⁠।</div>
<div class="class_54">पापैः पापे क्रियमाणे हि चैल</div>
<div class="class_57">ततो रुद्रो जायते देव एषः ⁠।</div>
<div class="class_54">पापैः पापाः संजनयन्ति रुद्रं</div>
<div class="class_57">ततः सर्वान् साध्वसाधून् हिनस्ति ⁠।⁠।⁠ १७ ⁠।⁠।</div>
<div class="class_55">इलानन्दन! जब बहुत-से पापी पापाचार करने लगते हैं, तब ये संहारकारी रुद्रदेव प्रकट हो जाते हैं। पापात्मा पुरुष अपने पापोंद्वारा ही रुद्रको प्रकट करते हैं; फिर वे रुद्रदेव साधु और असाधु सब लोगोंका संहार कर डालते हैं ⁠।⁠।⁠ १७ ⁠।⁠।</div>
<div class="class_59">ऐल उवाच</div>
<div class="class_54">कुतो रुद्रः कीदृशो वापि रुद्रः</div>
<div class="class_57">सत्त्वैः सत्त्वं दृश्यते वध्यमानम् ⁠।</div>
<div class="class_54">एतत् सर्वं कश्यप मे प्रचक्ष्व</div>
<div class="class_57">कुतो रुद्रो जायते देव एषः ⁠।⁠।⁠ १८ ⁠।⁠।</div>
<div class="class_55"><span class="class_60">पुरूरवाने पूछा—</span>कश्यपजी! ये रुद्रदेव कहाँसे आते हैं और कैसे हैं? इस जगत्‌में तो प्राणियोंद्वारा ही प्राणियोंका वध होता देखा जाता है; फिर ये रुद्रदेव किससे उत्पन्न होते हैं? ये सब बातें मुझे बताइये ⁠।⁠।⁠ १८ ⁠।⁠।</div>
<div class="class_59">कश्यप उवाच</div>
<div class="class_54">आत्मा रुद्रो हृदये मानवानां</div>
<div class="class_57">स्वं स्वं देहं परदेहं च हन्ति ⁠।</div>
<div class="class_54">वातोत्पातैः सदृशं रुद्रमाहु-</div>
<div class="class_57">र्देवैर्जीमूतैः सदृशं रूपमस्य ⁠।⁠।⁠ १९ ⁠।⁠।</div>
<div class="class_55"><span class="class_60">कश्यपने कहा—</span>राजन्! ये रुद्रदेव मनुष्योंके हृदयमें आत्मारूपसे निवास करते हैं और समय आनेपर अपने तथा दूसरेके शरीरोंका नाश करते हैं। विद्वान् पुरुष रुद्रको उत्पात-वायु (तूफानी हवा) के समान वेगवान् कहते हैं और उनका रूप बादलोंके समान बताते हैं ⁠।⁠।⁠ १९ ⁠।⁠।</div>
<div class="class_59">ऐल उवाच</div>
<div class="class_54">न वै वातः परिवृणोति कश्चि-</div>
<div class="class_57">न्न जीमूतो वर्षति नापि देवः ⁠।</div>
<div class="class_54">तथायुक्तो दृश्यते मानुषेषु</div>
<div class="class_57">कामद्वेषाद् बध्यते मुह्यते च ⁠।⁠।⁠ २० ⁠।⁠।</div>
<div class="class_55"><span class="class_60">पुरूरवाने कहा—</span>कोई भी हवा किसीको आवृत नहीं करती है, न अकेले मेघ ही पानी बरसाता है, रुद्रदेव भी वर्षा नहीं करते हैं। जैसे वायु और बादलको आकाशमें संयुक्त देखा जाता है, उसी प्रकार मनुष्योंमें आत्मा मन, इन्द्रिय आदिसे संयुक्त ही देखा जाता है और वह राग द्वेषके कारण मोहग्रस्त होता है तथा मारा जाता है ⁠।⁠।⁠ २० ⁠।⁠।</div>
<div class="class_59">कश्यप उवाच</div>
<div class="class_54">यथैकगेहे जातवेदाः प्रदीप्तः</div>
<div class="class_57">कृत्स्नं ग्रामं दहते चत्वरं वा ⁠।</div>
<div class="class_54">विमोहनं कुरुते देव एष</div>
<div class="class_57">ततः सर्वं स्पृश्यते पुण्यपापैः ⁠।⁠।⁠ २१ ⁠।⁠।</div>
<div class="class_55"><span class="class_60">कश्यपने कहा—</span>जैसे एक घरमें लगी हुई आग प्रज्वलित हो आँगन तथा सारे गाँवको जला देती है, उसी प्रकार ये रुद्रदेव किसी एक प्राणीके भीतर विशेषरूपसे प्रकट हो दूसरोंके मनमें भी मोह उत्पन्न करते हैं; फिर सारे जगत्‌का पुण्य और पापसे सम्बन्ध हो जाता है ⁠।⁠।⁠ २१ ⁠।⁠।</div>
<div class="class_59">ऐल उवाच</div>
<div class="class_54">यदि दण्डः स्पृशतेऽपुण्यपापं</div>
<div class="class_57">पापैः पापे क्रियमाणे विशेषात् ⁠।</div>
<div class="class_54">कस्य हेतोः सुकृतं नाम कुर्याद्</div>
<div class="class_57">दुष्कृतं वा कस्य हेतोर्न कुर्यात् ⁠।⁠।⁠ २२ ⁠।⁠।</div>
<div class="class_55"><span class="class_60">पुरूरवाने पूछा—</span>यदि पापियोंद्वारा विशेषरूपसे पाप और पुण्यात्माओंद्वारा विशेषरूपसे पुण्य किये जानेपर पुण्य-पापसे रहित आत्माको भी दण्ड भोगना पड़ता है, तब किसलिये कोई पुण्य करे और किसलिये पाप न करे? ⁠।⁠।⁠ २२ ⁠।⁠।</div>
<div class="class_59">कश्यप उवाच</div>
<div class="class_54">असंत्यागात् पापकृतामपापां-</div>
<div class="class_57">स्तुल्यो दण्डः स्पृशते मिश्रभावात् ⁠।</div>
<div class="class_54">शुष्केणार्द्रं दह्यते मिश्रभावा-</div>
<div class="class_57">न्न मिश्रः स्यात्‌ पापकृद्भिः कथंचित् ⁠।⁠।⁠ २३ ⁠।⁠।</div>
<div class="class_55"><span class="class_60">कश्यपने कहा—</span>पापाचारियोंके संसर्गका त्याग न करनेसे पापहीन-धर्मात्मा पुरुषोंको भी उनसे मेल-जोल रखनेके कारण उनके समान ही दण्ड भोगना पड़ता है। ठीक उसी तरह, जैसे सूखी लकड़ियोंके साथ मिली होनेसे गीली लकड़ी भी जल जाती है। अतः विवेकी पुरुषको चाहिये कि वह पापियोंके साथ किसी तरह भी सम्पर्क न स्थापित करे ⁠।⁠।⁠ २३ ⁠।⁠।</div>
<div class="class_59">ऐल उवाच</div>
<div class="class_54">साध्वसाधून् धारयतीह भूमिः</div>
<div class="class_57">साध्वसाधूंस्तापयतीह सूर्यः ⁠।</div>
<div class="class_54">साध्वसाधूंश्चापि वातीह वायु-</div>
<div class="class_57">रापस्तथा साध्वसाधून् पुनन्ति ⁠।⁠।⁠ २४ ⁠।⁠।</div>
<div class="class_55"><span class="class_60">पुरूरवा बोले—</span>इस जगत्‌में पृथ्वी तो पापियों और पुण्यात्माओंको समान रूपसे धारण करती है। सूर्य भी भले-बुरोंको एक-सा ही संताप देते हैं। वायु साधु और दुष्ट दोनोंका स्पर्श करती है और जल पापी एवं पुण्यात्मा दोनोंको पवित्र करता है ⁠।⁠।⁠ २४ ⁠।⁠।</div>
<div class="class_59">कश्यप उवाच</div>
<div class="class_54">एवमस्मिन् वर्तते लोक एव</div>
<div class="class_57">नामुत्रैवं वर्तते राजपुत्र ⁠।</div>
<div class="class_54">प्रेत्यैतयोरन्तरावान् विशेषो</div>
<div class="class_57">यो वै पुण्यं चरते यश्च पापम् ⁠।⁠।⁠ २५ ⁠।⁠।</div>
<div class="class_55"><span class="class_60">कश्यपने कहा—</span>राजकुमार! इस लोकमें ही ऐसी बात देखी जाती है, परलोकमें इस प्रकारका बर्ताव नहीं है। जो पुण्य करता है वह और जो पाप करता है वह—दोनों जब मृत्युके पश्चात् परलोकमें जाते हैं तो वहाँ उन दोनोंकी स्थितिमें बड़ा भारी अन्तर हो जाता है ⁠।⁠।⁠ २५ ⁠।⁠।</div>
<div class="class_54">पुण्यस्य लोको मधुमान् घृतार्चि-</div>
<div class="class_57">र्हिरण्यज्योतिरमृतस्य नाभिः ⁠।</div>
<div class="class_54">तत्र प्रेत्य मोदते ब्रह्मचारी</div>
<div class="class_57">न तत्र मृत्युर्न जरा नोत दुःखम् ⁠।⁠।⁠ २६ ⁠।⁠।</div>
<div class="class_55">पुण्यात्माका लोक मधुरतम सुखसे भरा होता है। वहाँ घीके चिराग जलते हैं। उसमें सुवर्णके समान प्रकाश फैला रहता है। वहाँ अमृतका केन्द्र होता है। उस लोकमें न तो मृत्यु है, न बुढ़ापा है और न दूसरा ही कोई दुःख है। ब्रह्मचारी पुरुष मृत्युके पश्चात् उसी स्वर्गादि लोकमें जाकर आनन्दका अनुभव करता है ⁠।⁠।⁠ २६ ⁠।⁠।</div>
<div class="class_54">पापस्य लोको निरयोऽप्रकाशो</div>
<div class="class_57">नित्यं दुःखं शोकभूयिष्ठमेव ⁠।</div>
<div class="class_54">तत्रात्मानं शोचति पापकर्म</div>
<div class="class_57">बह्वीः समाः प्रतपत्रप्रतिष्ठः ⁠।⁠।⁠ २७ ⁠।⁠।</div>
<div class="class_55">पापीका लोक नरक है, जहाँ सदा अँधेरा छाया रहता है। वहाँ प्रतिदिन दुःख तथा अधिक-से-अधिक शोक होता है। पापात्मा पुरुष वहाँ बहुत वर्षोंतक कष्ट भोगता हुआ कभी एक स्थानपर स्थिर नहीं रहता और निरन्तर अपने लिये शोक करता रहता है ⁠।⁠।⁠ २७ ⁠।⁠।</div>
<div class="class_54">मिथोभेदाद् ब्राह्मणक्षत्रियाणां</div>
<div class="class_57">प्रजा दुःखं दुःसहं चाविशन्ति ⁠।</div>
<div class="class_54">एवं ज्ञात्वा कार्य एवेह नित्यं</div>
<div class="class_57">पुरोहितो नैकविद्यो नृपेण ⁠।⁠।⁠ २८ ⁠।⁠।</div>
<div class="class_55">ब्राह्मण और क्षत्रियोंमें परस्पर फूट होनेसे प्रजाको दुःसह दुःख उठाना पड़ता है। इन सब बातोंको समझ-बूझकर राजाको चाहिये कि वह सदाके लिये एक सदाचारी बहुज्ञ पुरोहित बना ही ले ⁠।⁠।⁠ २८ ⁠।⁠।</div>
<div class="class_54">तं चैवान्वभिषिच्येत तथा धर्मो विधीयते ⁠।</div>
<div class="class_54">अग्र्यो हि ब्राह्मणः प्रोक्तः सर्वस्यैवेह धर्मतः ⁠।⁠।⁠ २९ ⁠।⁠।</div>
<div class="class_55">राजा पहले पुरोहितका वरण कर ले। उसके बाद अपना अभिषेक करावे। ऐसा करनेसे ही धर्मका पालन होता है; क्योंकि धर्मके अनुसार ब्राह्मण यहाँ सबसे श्रेष्ठ बताया गया है ⁠।⁠।⁠ २९ ⁠।⁠।</div>
<div class="class_54">पूर्वं हि ब्रह्मणः सृष्टिरिति ब्रह्मविदो विदुः ⁠।</div>
<div class="class_54">ज्येष्ठेनाभिजनेनास्य प्राप्तं पूर्वं यदुत्तरम् ⁠।⁠।⁠ ३० ⁠।⁠।</div>
<div class="class_55">वेदवेत्ता विद्वानोंका यह मत है कि सबसे पहले ब्राह्मणकी ही सृष्टि हुई है; अतः ज्येष्ठ तथा उत्तम कुलमें उत्पन्न होनेके कारण प्रत्येक उत्कृष्ट वस्तुपर सबसे पहले ब्राह्मणका ही अधिकार होता है ⁠।⁠।⁠ ३० ⁠।⁠।</div>
<div class="class_54">तस्मान्मान्यश्च पूज्यश्च ब्राह्मणः प्रसृताग्रभुक् ⁠।</div>
<div class="class_54">सर्वं श्रेष्ठं विशिष्टं च निवेद्यं तस्य धर्मतः ⁠।⁠।⁠ ३१ ⁠।⁠।</div>
<div class="class_54">अवश्यमेव कर्तव्यं राज्ञा बलवतापि हि ⁠।</div>
<div class="class_55">इसलिये ब्राह्मण सब वर्णोंका सम्माननीय और पूजनीय है। वही भोजनके लिये प्रस्तुत की हुई सब वस्तुओंको सबसे पहले भोगनेका अधिकारी है। सभी श्रेष्ठ और उत्तम पदार्थोंको धर्मके अनुसार पहले ब्राह्मणकी सेवामें ही निवेदित करना चाहिये। बलवान् राजाको भी अवश्य ऐसा ही करना चाहिये ⁠।⁠।⁠ ३१<img src="image_610.jpg" alt="" class="class_58"/> ⁠।⁠।</div>
<div class="class_54">ब्रह्म वर्धयति क्षत्रं क्षत्रतो ब्रह्म वर्धते ⁠।</div>
<div class="class_54">एवं राज्ञा विशेषण पूज्या वै ब्राह्मणाः सदा ⁠।⁠।⁠ ३२ ⁠।⁠।</div>
<div class="class_54">(राज्ञः सर्वस्य चान्यस्य स्वामी राजपुरोहितः ⁠।)</div>
<div class="class_55">ब्राह्मण क्षत्रियको बढ़ाता है और क्षत्रियसे ब्राह्मणकी उन्नति होती है। अतः राजाको विशेषरूपसे सदा ही ब्राह्मणोंकी पूजा करनी चाहिये; क्योंकि राजपुरोहित राजाका तथा अन्य सब लोगोंका भी स्वामी है ⁠।⁠।⁠ ३२ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि ऐलकश्यपसंवादे त्रिसप्ततितमोऽध्यायः ⁠।⁠।⁠ ७३ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें पुरूरवा और कश्यपका संवादविषयक तिहत्तरवाँ अध्याय पूरा हुआ ⁠।⁠।⁠ ७३ ⁠।⁠।</div>
<div class="class_47">(दाक्षिणात्य अधिक पाठके ७<img src="image_610.jpg" alt="" class="class_58"/> श्लोक मिलाकर कुल ३९<img src="image_610.jpg" alt="" class="class_58"/> श्लोक हैं।)</div>
<div class="class_41"><img src="image_454.jpg" alt="" class="class_42"/></div>
</body>
</html>
