<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0089</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles1.css"/>
</head>
  <body class="class">
<div id="id_6Bxum8OiSPiVdmtAlKU3Tw45452" class="class_105">षट्‌षष्टितमोऽध्यायः</div>
<div class="class_106">महर्षियों तथा कश्यप-पत्नियोंकी संतान-परम्पराका वर्णन</div>
<div class="class_97">वैशम्पायन उवाच</div>
<div class="class_66">ब्रह्मणो मानसाः पुत्रा विदिताः षण्महर्षयः ⁠।</div>
<div class="class_66">एकादश सुताः स्थाणोः ख्याताः परमतेजसः ⁠।⁠।⁠ १ ⁠।⁠।</div>
<div class="class_68"><span class="class_60">वैशम्पायनजी कहते हैं—</span>राजन्! ब्रह्माके मानस पुत्र छः महर्षियोंके नाम तुम्हें ज्ञात हो चुके हैं। उनके सातवें पुत्र थे स्थाणु। स्थाणुके परम तेजस्वी ग्यारह पुत्र विख्यात हैं ⁠।⁠।⁠ १ ⁠।⁠।</div>
<div class="class_66">मृगव्याधश्च सर्पश्च निर्ऋतिश्च महायशाः ⁠।</div>
<div class="class_66">अजैकपादहिर्बुध्न्यः पिनाकी च परंतपः ⁠।⁠।⁠ २ ⁠।⁠।</div>
<div class="class_66">दहनोऽथेश्वरश्चैव कपाली च महाद्युतिः ⁠।</div>
<div class="class_66">स्थाणुर्भवश्च भगवान् रुद्रा एकादश स्मृताः ⁠।⁠।⁠ ३ ⁠।⁠।</div>
<div class="class_68">मृगव्याध, सर्प, महायशस्वी निर्ऋति, अजैकपाद, अहिर्बुध्न्य, शत्रुसंतापन पिनाकी, दहन, ईश्वर, परम कान्तिमान् कपाली, स्थाणु और भगवान् भव—ये ग्यारह रुद्र माने गये हैं ⁠।⁠।⁠ २-३ ⁠।⁠।</div>
<div class="class_66">मरीचिरङ्गिरा अत्रिः पुलस्त्यः पुलहः क्रतुः ⁠।</div>
<div class="class_66">षडेते ब्रह्मणः पुत्रा वीर्यवन्तो महर्षयः ⁠।⁠।⁠ ४ ⁠।⁠।</div>
<div class="class_68">मरीचि, अंगिरा, अत्रि, पुलस्त्य, पुलह और क्रतु—ये ब्रह्माजीके छः पुत्र बड़े शक्तिशाली महर्षि हैं ⁠।⁠।⁠ ४ ⁠।⁠।</div>
<div class="class_66">त्रयस्त्वङ्गिरसः पुत्रा लोके सर्वत्र विश्रुताः ⁠।</div>
<div class="class_66">बृहस्पतिरुतथ्यश्च संवर्तश्च धृतव्रताः ⁠।⁠।⁠ ५ ⁠।⁠।</div>
<div class="class_66">अत्रेस्तु बहवः पुत्राः श्रूयन्ते मनुजाधिप ⁠।</div>
<div class="class_66">सर्वे वेदविदः सिद्धाः शान्तात्मानो महर्षयः ⁠।⁠।⁠ ६ ⁠।⁠।</div>
<div class="class_68">अंगिराके तीन पुत्र हुए, जो लोकमें सर्वत्र विख्यात हैं। उनके नाम ये हैं—बृहस्पति, उतथ्य और संवर्त। ये तीनों ही उत्तम व्रत धारण करनेवाले हैं। मनुजेश्वर! अत्रिके बहुत-से पुत्र सुने जाते हैं। वे सब-के-सब वेदवेत्ता, सिद्ध और शान्तचित्त महर्षि हैं ⁠।⁠।⁠ ५-६ ⁠।⁠।</div>
<div class="class_66">राक्षसाश्च पुलस्त्यस्य वानराः किन्नरास्तथा ⁠।</div>
<div class="class_66">यक्षाश्च मनुजव्याघ्र पुत्रास्तस्य च धीमतः ⁠।⁠।⁠ ७ ⁠।⁠।</div>
<div class="class_68">नरश्रेष्ठ! बुद्धिमान् पुलस्त्य मुनिके पुत्र राक्षस, वानर, किन्नर तथा यक्ष हैं ⁠।⁠।⁠ ७ ⁠।⁠।</div>
<div class="class_66">पुलहस्य सुता राजञ्छरभाश्च प्रकीर्तिताः ⁠।</div>
<div class="class_66">सिंहाः किम्पुरुषा व्याघ्रा ऋक्षा ईहामृगास्तथा ⁠।⁠।⁠ ८ ⁠।⁠।</div>
<div class="class_68">राजन्! पुलहके शरभ, सिंह, किम्पुरुष, व्याघ्र, रीछ, और ईहामृग (भेड़िया) जातिके पुत्र हुए ⁠।⁠।⁠ ८ ⁠।⁠।</div>
<div class="class_66">क्रतोः क्रतुसमाः पुत्राः पतङ्गसहचारिणः ⁠।</div>
<div class="class_66">विश्रुतास्त्रिषु लोकेषु सत्यव्रतपरायणाः ⁠।⁠।⁠ ९ ⁠।⁠।</div>
<div class="class_68">क्रतु (यज्ञ)-के पुत्र क्रतुके ही समान पवित्र, तीनों लोकोंमें विख्यात, सत्यवादी, व्रतपरायण तथा भगवान् सूर्यके आगे चलनेवाले साठ हजार वालखिल्य ऋषि हुए ⁠।⁠।⁠ ९ ⁠।⁠।</div>
<div class="class_66">दक्षस्त्वजायताङ्‌गुष्ठाद् दक्षिणाद् भगवानृषिः ⁠।</div>
<div class="class_66">ब्रह्मणः पृथिवीपाल शान्तात्मा सुमहातपाः ⁠।⁠।⁠ १० ⁠।⁠।</div>
<div class="class_68">भूमिपाल! ब्रह्माजीके दाहिने अँगूठेसे महातपस्वी शान्तचित्त महर्षि भगवान् दक्ष उत्पन्न हुए ⁠।⁠।⁠ १० ⁠।⁠।</div>
<div class="class_66">वामादजायताङ्‌गुष्ठाद् भार्या तस्य महात्मनः ⁠।</div>
<div class="class_66">तस्यां पञ्चाशतं कन्याः स एवाजनयन्मुनिः ⁠।⁠।⁠ ११ ⁠।⁠।</div>
<div class="class_68">इसी प्रकार उन महात्माके बायें अँगूठेसे उनकी पत्नीका प्रादुर्भाव हुआ। महर्षिने उसके गर्भसे पचास कन्याएँ उत्पन्न कीं ⁠।⁠।⁠ ११ ⁠।⁠।</div>
<div class="class_66">ताः सर्वास्त्वनवद्याङ्ग‍यः कन्याः कमललोचनाः ⁠।</div>
<div class="class_66">पुत्रिकाः स्थापयामास नष्टपुत्रः प्रजापतिः ⁠।⁠।⁠ १२ ⁠।⁠।</div>
<div class="class_68">वे सभी कन्याएँ परम सुन्दर अंगोंवाली तथा विकसित कमलके सदृश विशाल लोचनोंसे सुशोभित थीं। प्रजापति दक्षके पुत्र जब नष्ट हो गये, तब उन्होंने अपनी उन कन्याओंको पुत्रिका बनाकर रखा (और उनका विवाह पुत्रिकाधर्मके अनुसार ही किया<span id="id_6Bxum8OiSPiVdmtAlKU3Tw45960"></span><a href="part0089.xhtml#id_6Bxum8OiSPiVdmtAlKU3Tw45787" class="class_56">*</a>) ⁠।⁠।⁠ १२ ⁠।⁠।</div>
<div class="class_66">ददौ स दश धर्माय सप्तविंशतिमिन्दवे ⁠।</div>
<div class="class_66">दिव्येन विधिना राजन् कश्यपाय त्रयोदश ⁠।⁠।⁠ १३ ⁠।⁠।</div>
<div class="class_68">राजन्! दक्षने दस कन्याएँ धर्मको, सत्ताईस कन्याएँ चन्द्रमाको और तेरह कन्याएँ महर्षि कश्यपको दिव्य विधिके अनुसार समर्पित कर दीं ⁠।⁠।⁠ १३ ⁠।⁠।</div>
<div class="class_66">नामतो धर्मपत्न्यस्ताः कीर्त्यमाना निबोध मे ⁠।</div>
<div class="class_66">कीर्तिर्लक्ष्मीर्धृतिर्मेधा पुष्टिः श्रद्धा क्रिया तथा ⁠।⁠।⁠ १४ ⁠।⁠।</div>
<div class="class_66">बुद्धिर्लज्जा मतिश्चैव पत्न्यो धर्मस्य ता दश ⁠।</div>
<div class="class_66">द्वाराण्येतानि धर्मस्य विहितानि स्वयम्भुवा ⁠।⁠।⁠ १५ ⁠।⁠।</div>
<div class="class_68">अब मैं धर्मकी पत्नियोंके नाम बता रहा हूँ, सुनो—कीर्ति, लक्ष्मी, धृति, मेधा, पुष्टि, श्रद्धा, क्रिया, बुद्धि, लज्जा और मति—ये धर्मकी दस पत्नियाँ हैं। स्वयम्भू ब्रह्माजीने इन सबको धर्मका द्वार निश्चित किया है अर्थात् इनके द्वारा धर्ममें प्रवेश होता है ⁠।⁠।⁠ १४-१५ ⁠।⁠।</div>
<div class="class_66">सप्तविंशतिः सोमस्य पत्न्यो लोकस्य विश्रुताः ⁠।</div>
<div class="class_66">कालस्य नयने युक्ताः सोमपत्न्यः शुचिव्रताः ⁠।⁠।⁠ १६ ⁠।⁠।</div>
<div class="class_68">चन्द्रमाकी सत्ताईस स्त्रियाँ समस्त लोकोंमें विख्यात हैं। वे पवित्र व्रत धारण करनेवाली सोमपत्नियाँ काल-विभागका ज्ञापन करनेमें नियुक्त हैं ⁠।⁠।⁠ १६ ⁠।⁠।</div>
<div class="class_66">सर्वा नक्षत्रयोगिन्यो लोकयात्राविधानतः ⁠।</div>
<div class="class_66">पैतामहो मुनिर्देवस्तस्य पुत्रः प्रजापतिः ⁠।</div>
<div class="class_66">तस्याष्टौ वसवः पुत्रास्तेषां वक्ष्यामि विस्तरम् ⁠।⁠।⁠ १७ ⁠।⁠।</div>
<div class="class_66">धरो ध्रुवश्च सोमश्च अहश्चैवानिलोऽनलः ⁠।</div>
<div class="class_66">प्रत्यूषश्च प्रभासश्च वसवोऽष्टौ प्रकीर्तिताः ⁠।⁠।⁠ १८ ⁠।⁠।</div>
<div class="class_68">लोक-व्यवहारका निर्वाह करनेके लिये वे सब-की-सब नक्षत्र-वाचक नामोंसे युक्त हैं। पितामह ब्रह्माजीके स्तनसे उत्पन्न होनेके कारण मुनिवर धर्मदेव उनके पुत्र माने गये हैं। प्रजापति दक्ष भी ब्रह्माजीके ही पुत्र हैं। दक्षकी कन्याओंके गर्भसे धर्मके आठ पुत्र उत्पन्न हुए, जिन्हें वसुगण कहते हैं। अब मैं वसुओंका विस्तारपूर्वक परिचय देता हूँ। धर, ध्रुव, सोम, अह, अनिल, अनल, प्रत्यूष और प्रभास—ये आठ वसु कहे गये हैं ⁠।⁠।⁠ १७-१८ ⁠।⁠।</div>
<div class="class_66">धूम्रायास्तु धरः पुत्रो ब्रह्मविद्यो ध्रुवस्तथा ⁠।</div>
<div class="class_66">चन्द्रमास्तु मनस्विन्याः श्वासायाः श्वसनस्तथा ⁠।⁠।⁠ १९ ⁠।⁠।</div>
<div class="class_66">रतायाश्चाप्यहः पुत्रः शाण्डिल्याश्च हुताशनः ⁠।</div>
<div class="class_66">प्रत्यूषश्च प्रभासश्च प्रभातायाः सुतौ स्मृतौ ⁠।⁠।⁠ २० ⁠।⁠।</div>
<div class="class_68">धर और ब्रह्मवेत्ता ध्रुव धूम्राके पुत्र हैं। चन्द्रमा मनस्विनीके और अनिल श्वासाके पुत्र हैं। अह रताके और अनल शाण्डिलीके पुत्र हैं तथा प्रत्यूष और प्रभास ये दोनों प्रभाताके पुत्र बताये गये हैं ⁠।⁠।⁠ १९-२० ⁠।⁠।</div>
<div class="class_66">धरस्य पुत्रो द्रविणो हुतहव्यवहस्तथा ⁠।</div>
<div class="class_66">ध्रुवस्य पुत्रो भगवान् कालो लोकप्रकालनः ⁠।⁠।⁠ २१ ⁠।⁠।</div>
<div class="class_68">धरके दो पुत्र हुए—द्रविण तथा हुतहव्यवह। सब लोकोंको अपना ग्रास बनानेवाले भगवान् काल ध्रुवके पुत्र हैं ⁠।⁠।⁠ २१ ⁠।⁠।</div>
<div class="class_66">सोमस्य तु सुतो वर्चा वर्चस्वी येन जायते ⁠।</div>
<div class="class_66">मनोहरायाः शिशिरः प्राणोऽथ रमणस्तथा ⁠।⁠।⁠ २२ ⁠।⁠।</div>
<div class="class_68">सोमके मनोहरा नामक स्त्रीके गर्भसे प्रथम तो वर्चा नामक पुत्र हुआ, जिससे लोग वर्चस्वी (तेज, कान्ति और पराक्रमसे सम्पन्न) होते हैं, फिर शिशिर, प्राण तथा रमण नामक पुत्र उत्पन्न हुए ⁠।⁠।⁠ २२ ⁠।⁠।</div>
<div class="class_66">अह्नः सुतस्तथा ज्योतिः शमः शान्तस्तथा मुनिः ⁠।</div>
<div class="class_66">अग्नेः पुत्रः कुमारस्तु श्रीमाञ्छरवणालयः ⁠।⁠।⁠ २३ ⁠।⁠।</div>
<div class="class_68">अहके चार पुत्र हुए—ज्योति, शम, शान्त तथा मुनि। अनलके पुत्र श्रीमान् कुमार (स्कन्द) हुए, जिनका जन्मकालमें सरकंडोंके वनमें निवास था ⁠।⁠।⁠ २३ ⁠।⁠।</div>
<div class="class_66">तस्य शाखो विशाखश्च नैगमेयश्च पृष्ठजः ⁠।</div>
<div class="class_66">कृत्तिकाभ्युपपत्तेश्च कार्तिकेय इति स्मृतः ⁠।⁠।⁠ २४ ⁠।⁠।</div>
<div class="class_68">शाख, विशाख और नैगमेय<span id="id_6Bxum8OiSPiVdmtAlKU3Tw46017"></span><a href="part0089.xhtml#id_6Bxum8OiSPiVdmtAlKU3Tw45936" class="class_56">*</a>—ये तीनों कुमारके छोटे भाई हैं। छः कृत्तिकाओंको मातारूपमें स्वीकार कर लेनेके कारण कुमारका दूसरा नाम कार्तिकेय भी है ⁠।⁠।⁠ २४ ⁠।⁠।</div>
<div class="class_66">अनिलस्य शिवा भार्या तस्याः पुत्रो मनोजवः ⁠।</div>
<div class="class_66">अविज्ञातगतिश्चैव द्वौ पुत्रावनिलस्य तु ⁠।⁠।⁠ २५ ⁠।⁠।</div>
<div class="class_68">अनिलकी भार्याका नाम शिवा है। उसके दो पुत्र हैं—मनोजव तथा अविज्ञातगति। इस प्रकार अनिलके दो पुत्र कहे गये हैं ⁠।⁠।⁠ २५ ⁠।⁠।</div>
<div class="class_66">प्रत्यूषस्य विदुः पुत्रमृषिं नाम्नाथ देवलम् ⁠।</div>
<div class="class_66">द्वौ पुत्रौ देवलस्यापि क्षमावन्तौ मनीषिणौ ⁠।</div>
<div class="class_66">बृहस्पतेस्तु भगिनी वरस्त्री ब्रह्मवादिनी ⁠।⁠।⁠ २६ ⁠।⁠।</div>
<div class="class_66">योगसक्ता जगत् कृत्स्नमसक्ता विचचार ह ⁠।</div>
<div class="class_66">प्रभासस्य तु भार्या सा वसूनामष्टमस्य ह ⁠।⁠।⁠ २७ ⁠।⁠।</div>
<div class="class_68">देवल नामक सुप्रसिद्ध मुनिको प्रत्यूषका पुत्र माना जाता है। देवलके भी दो पुत्र हुए। वे दोनों ही क्षमावान् और मनीषी थे। बृहस्पतिकी बहिन स्त्रियोंमें श्रेष्ठ एवं ब्रह्मवादिनी थीं। वे योगमें तत्पर हो सम्पूर्ण जगत्‌में अनासक्त भावसे विचरती रहीं। वे ही वसुओंमें आठवें वसु प्रभासकी धर्मपत्नी थीं ⁠।⁠।⁠ २६-२७ ⁠।⁠।</div>
<div class="class_66">विश्वकर्मा महाभागो जज्ञे शिल्पप्रजापतिः ⁠।</div>
<div class="class_66">कर्ता शिल्पसहस्राणां त्रिदशानां च वर्धकिः ⁠।⁠।⁠ २८ ⁠।⁠।</div>
<div class="class_68">शिल्पकर्मके ब्रह्मा महाभाग विश्वकर्मा उन्हींसे उत्पन्न हुए हैं। वे सहस्रों शिल्पोंके निर्माता तथा देवताओंके बढ़ई कहे जाते हैं ⁠।⁠।⁠ २८ ⁠।⁠।</div>
<div class="class_66">भूषणानां च सर्वेषां कर्ता शिल्पवतां वरः ⁠।</div>
<div class="class_66">यो दिव्यानि विमानानि त्रिदशानां चकार ह ⁠।⁠।⁠ २९ ⁠।⁠।</div>
<div class="class_68">वे सब प्रकारके भूषणोंको बनानेवाले और शिल्पियोंमें श्रेष्ठ हैं। उन्होंने देवताओंके असंख्य दिव्य विमान बनाये हैं ⁠।⁠।⁠ २९ ⁠।⁠।</div>
<div class="class_66">मनुष्याश्चोपजीवन्ति यस्य शिल्पं महात्मनः ⁠।</div>
<div class="class_66">पूजयन्ति च यं नित्यं विश्वकर्माणमव्ययम् ⁠।⁠।⁠ ३० ⁠।⁠।</div>
<div class="class_68">मनुष्य भी महात्मा विश्वकर्माके शिल्पका आश्रय ले जीवननिर्वाह करते हैं और सदा उन अविनाशी विश्वकर्माकी पूजा करते रहते हैं ⁠।⁠।⁠ ३० ⁠।⁠।</div>
<div class="class_66">स्तनं तु दक्षिणं भित्त्वा ब्रह्मणो नरविग्रहः ⁠।</div>
<div class="class_66">निःसृतो भगवान् धर्मः सर्वलोकसुखावहः ⁠।⁠।⁠ ३१ ⁠।⁠।</div>
<div class="class_68">ब्रह्माजीके दाहिने स्तनको विदीर्ण करके मनुष्यरूपमें भगवान् धर्म प्रकट हुए, जो सम्पूर्ण लोकोंको सुख देनेवाले हैं ⁠।⁠।⁠ ३१ ⁠।⁠।</div>
<div class="class_66">त्रयस्तस्य वराः पुत्राः सर्वभूतमनोहराः ⁠।</div>
<div class="class_66">शमः कामश्च हर्षश्च तेजसा लोकधारिणः ⁠।⁠।⁠ ३२ ⁠।⁠।</div>
<div class="class_68">उनके तीन श्रेष्ठ पुत्र हैं, जो सम्पूर्ण प्राणियोंके मनको हर लेते हैं। उनके नाम हैं—शम, काम और हर्ष। वे अपने तेजसे सम्पूर्ण जगत्‌को धारण करनेवाले हैं ⁠।⁠।⁠ ३२ ⁠।⁠।</div>
<div class="class_66">कामस्य तु रतिर्भार्या शमस्य प्राप्तिरङ्गना ⁠।</div>
<div class="class_66">नन्दा तु भार्या हर्षस्य यासु लोकाः प्रतिष्ठिताः ⁠।⁠।⁠ ३३ ⁠।⁠।</div>
<div class="class_68">कामकी पत्नीका नाम रति है। शमकी भार्या प्राप्ति है। हर्षकी पत्नी नन्दा है। इन्हींमें सम्पूर्ण लोक प्रतिष्ठित हैं ⁠।⁠।⁠ ३३ ⁠।⁠।</div>
<div class="class_66">मरीचेः कश्यपः पुत्रः कश्यपस्य सुरासुराः ⁠।</div>
<div class="class_66">जज्ञिरे नृपशार्दूल लोकानां प्रभवस्तु सः ⁠।⁠।⁠ ३४ ⁠।⁠।</div>
<div class="class_68">मरीचिके पुत्र कश्यप और कश्यपके सम्पूर्ण देवता तथा असुर उत्पन्न हुए। नृपश्रेष्ठ! इस प्रकार कश्यप सम्पूर्ण लोकोंके आदि कारण हैं ⁠।⁠।⁠ ३४ ⁠।⁠।</div>
<div class="class_66">त्वाष्ट्री तु सवितुर्भार्या वडवारूपधारिणी ⁠।</div>
<div class="class_66">असूयत महाभागा सान्तरिक्षेऽश्विनावुभौ ⁠।⁠।⁠ ३५ ⁠।⁠।</div>
<div class="class_66">द्वादशैवादितेः पुत्राः शक्रमुख्या नराधिप ⁠।</div>
<div class="class_66">तेषामवरजो विष्णुर्यत्र लोकाः प्रतिष्ठिताः ⁠।⁠।⁠ ३६ ⁠।⁠।</div>
<div class="class_68">त्वष्टाकी पुत्री संज्ञा भगवान् सूर्यकी धर्मपत्नी हैं। वे परम सौभाग्यवती हैं। उन्होंने अश्विनी (घोड़ी)-का रूप धारण करके अन्तरिक्षमें दोनों अश्विनीकुमारोंको जन्म दिया। राजन्! अदितिके इन्द्र आदि बारह पुत्र ही हैं। उनमें भगवान् विष्णु सबसे छोटे हैं, जिनमें ये सम्पूर्ण लोक प्रतिष्ठित हैं ⁠।⁠।⁠ ३५-३६ ⁠।⁠।</div>
<div class="class_66">त्रयस्त्रिंशत इत्येते देवास्तेषामहं तव ⁠।</div>
<div class="class_66">अन्वयं सम्प्रवक्ष्यामि पक्षैश्च कुलतो गणान् ⁠।⁠।⁠ ३७ ⁠।⁠।</div>
<div class="class_68">इस प्रकार आठ वसु, ग्यारह रुद्र, बारह आदित्य तथा प्रजापति और वषट्कार—ये तैंतीस मुख्य देवता हैं। अब मैं तुम्हें इनके पक्ष और कुल आदिके उल्लेखपूर्वक वंश और गण आदिका परिचय देता हूँ ⁠।⁠।⁠ ३७ ⁠।⁠।</div>
<div class="class_66">रुद्राणामपरः पक्षः साध्यानां मरुतां तथा ⁠।</div>
<div class="class_66">वसूनां भार्गवं विद्याद् विश्वेदेवांस्तथैव च ⁠।⁠।⁠ ३८ ⁠।⁠।</div>
<div class="class_68">रुद्रोंका एक अलग पक्ष या गण है, साध्य, मरुत् तथा वसुओंका भी पृथक्-पृथक् गण है। इसी प्रकार भार्गव तथा विश्वेदेवगणको भी जानना चाहिये ⁠।⁠।⁠ ३८ ⁠।⁠।</div>
<div class="class_66">वैनतेयस्तु गरुडो बलवानरुणस्तथा ⁠।</div>
<div class="class_66">बृहस्पतिश्च भगवानादित्येष्वेव गण्यते ⁠।⁠।⁠ ३९ ⁠।⁠।</div>
<div class="class_68">विनतानन्दन गरुड, बलवान् अरुण तथा भगवान् बृहस्पतिकी गणना आदित्योंमें ही की जाती है ⁠।⁠।⁠ ३९ ⁠।⁠।</div>
<div class="class_66">अश्विनौ गुह्यकान् विद्धि सर्वौषध्यस्तथा पशून् ⁠।</div>
<div class="class_66">एते देवगणा राजन् कीर्तितास्तेऽनुपूर्वशः ⁠।⁠।⁠ ४० ⁠।⁠।</div>
<div class="class_68">अश्विनीकुमार, सर्वौषधि तथा पशु—इन सबको गुह्यकसमुदायके भीतर समझो। राजन्! ये देवगण तुम्हें क्रमशः बताये गये हैं ⁠।⁠।⁠ ४० ⁠।⁠।</div>
<div class="class_66">यान् कीर्तयित्वा मनुजः सर्वपापैः प्रमुच्यते ⁠।</div>
<div class="class_66">ब्रह्मणो हृदयं भित्त्वा निःसृतो भगवान् भृगुः ⁠।⁠।⁠ ४१ ⁠।⁠।</div>
<div class="class_68">मनुष्य इन सबका कीर्तन करके सब पापोंसे मुक्त हो जाता है। भगवान् भृगु ब्रह्माजीके हृदयका भेदन करके प्रकट हुए थे ⁠।⁠।⁠ ४१ ⁠।⁠।</div>
<div class="class_66">भृगोः पुत्रः कविर्विद्वाञ्छुक्रः कविसुतो ग्रहः ⁠।</div>
<div class="class_66">त्रैलोक्यप्राणयात्रार्थं वर्षावर्षे भयाभये ⁠।</div>
<div class="class_66">स्वयम्भुवा नियुक्तः सन् भुवनं परिधावति ⁠।⁠।⁠ ४२ ⁠।⁠।</div>
<div class="class_68">भृगुके विद्वान् पुत्र कवि हुए और कविके पुत्र शुक्राचार्य हुए, जो ग्रह होकर तीनों लोकोंके जीवनकी रक्षाके लिये वृष्टि, अनावृष्टि तथा भय और अभय उत्पन्न करते हैं। स्वयम्भू ब्रह्माजीकी प्रेरणासे वे समस्त लोकोंका चक्कर लगाते रहते हैं ⁠।⁠।⁠ ४२ ⁠।⁠।</div>
<div class="class_66">योगाचार्यो महाबुद्धिर्दैत्यानामभवद् गुरुः ⁠।</div>
<div class="class_66">सुराणां चापि मेधावी ब्रह्मचारी यतव्रतः ⁠।⁠।⁠ ४३ ⁠।⁠।</div>
<div class="class_68">महाबुद्धिमान् शुक्र ही योगके आचार्य और दैत्योंके गुरु हुए। वे ही योगबलसे मेधावी, ब्रह्मचारी एवं व्रतपरायण बृहस्पतिके रूपमें प्रकट हो देवताओंके भी गुरु होते हैं ⁠।⁠।⁠ ४३ ⁠।⁠।</div>
<div class="class_66">तस्मिन् नियुक्ते विधिना योगक्षेमाय भार्गवे ⁠।</div>
<div class="class_66">अन्यमुत्पादयामास पुत्रं भृगुरनिन्दितम् ⁠।⁠।⁠ ४४ ⁠।⁠।</div>
<div class="class_68">ब्रह्माजीने जब भृगुपुत्र शुक्रको जगत्‌के योगक्षेमके कार्यमें नियुक्त कर दिया, तब महर्षि भृगुने एक दूसरे निर्दोष पुत्रको जन्म दिया ⁠।⁠।⁠ ४४ ⁠।⁠।</div>
<div class="class_66">च्यवनं दीप्ततपसं धर्मात्मानं यशस्विनम् ⁠।</div>
<div class="class_66">यः स रोषाच्च्युतो गर्भान्मातुर्मोक्षाय भारत ⁠।⁠।⁠ ४५ ⁠।⁠।</div>
<div class="class_68">जिसका नाम था च्यवन। महर्षि च्यवनकी तपस्या सदा उद्दीप्त रहती है। वे धर्मात्मा और यशस्वी हैं। भारत! वे अपनी माताको संकटसे बचानेके लिये रोषपूर्वक गर्भसे च्युत हो गये थे (इसीलिये च्यवन कहलाये) ⁠।⁠।⁠ ४५ ⁠।⁠।</div>
<div class="class_66">आरुषी तु मनोः कन्या तस्य पत्नी मनीषिणः ⁠।</div>
<div class="class_66">और्वस्तस्यां समभवदूरुं भित्त्वा महायशाः ⁠।⁠।⁠ ४६ ⁠।⁠।</div>
<div class="class_68">मनुकी पुत्री आरुषी मनीषी च्यवन मुनिकी पत्नी थी। उससे महायशस्वी और्व मुनिका जन्म हुआ। वे अपनी माताकी ऊरु (जाँघ) फाड़कर प्रकट हुए थे; इसलिये और्व कहलाये ⁠।⁠।⁠ ४६ ⁠।⁠।</div>
<div class="class_66">महातेजा महावीर्यो बाल एव गुणैर्युतः ⁠।</div>
<div class="class_66">ऋचीकस्तस्य पुत्रस्तु जमदग्निस्ततोऽभवत् ⁠।⁠।⁠ ४७ ⁠।⁠।</div>
<div class="class_68">वे महान् तेजस्वी और अत्यन्त शक्तिशाली थे। बचपनमें ही अनेक सद्‌गुण उनकी शोभा बढ़ाने लगे। और्वके पुत्र ऋचीक तथा ऋचीकके पुत्र जमदग्नि हुए ⁠।⁠।⁠ ४७ ⁠।⁠।</div>
<div class="class_66">जमदग्नेस्तु चत्वार आसन् पुत्रा महात्मनः ⁠।</div>
<div class="class_66">रामस्तेषां जघन्योऽभूदजघन्यैर्गुणैर्युतः ⁠।</div>
<div class="class_66">सर्वशस्त्रेषु कुशलः क्षत्रियान्तकरो वशी ⁠।⁠।⁠ ४८ ⁠।⁠।</div>
<div class="class_68">महात्मा जमदग्निके चार पुत्र थे, जिनमें परशुरामजी सबसे छोटे थे; किंतु उनके गुण छोटे नहीं थे। वे श्रेष्ठ सद्‌गुणोंसे विभूषित थे, सम्पूर्ण शस्त्रविद्यामें कुशल, क्षत्रिय-कुलका संहार करनेवाले तथा जितेन्द्रिय थे ⁠।⁠।⁠ ४८ ⁠।⁠।</div>
<div class="class_66">और्वस्यासीत् पुत्रशतं जमदग्निपुरोगमम् ⁠।</div>
<div class="class_66">तेषां पुत्रसहस्राणि बभूवुर्भुवि विस्तरः ⁠।⁠।⁠ ४९ ⁠।⁠।</div>
<div class="class_68">और्व मुनिके जमदग्नि आदि सौ पुत्र थे। फिर उनके भी सहस्रों पुत्र हुए। इस प्रकार इस पृथ्वीपर भृगुवंशका विस्तार हुआ ⁠।⁠।⁠ ४९ ⁠।⁠।</div>
<div class="class_66">द्वौ पुत्रौ ब्रह्मणस्त्वन्यौ ययोस्तिष्ठति लक्षणम् ⁠।</div>
<div class="class_66">लोके धाता विधाता च यौ स्थितौ मनुना सह ⁠।⁠।⁠ ५० ⁠।⁠।</div>
<div class="class_68">ब्रह्माजीके दो पुत्र और थे, जिनका धारण-पोषण और सृष्टिरूप लक्षण लोकमें सदा ही उपलब्ध होता है। उनके नाम हैं धाता और विधाता। ये मनुके साथ रहते हैं ⁠।⁠।⁠ ५० ⁠।⁠।</div>
<div class="class_66">तयोरेव स्वसा देवी लक्ष्मीः पद्मगृहा शुभा ⁠।</div>
<div class="class_66">तस्यास्तु मानसाः पुत्रास्तुरगा व्योमचारिणः ⁠।⁠।⁠ ५१ ⁠।⁠।</div>
<div class="class_66">वरुणस्य भार्या या ज्येष्ठा शुक्राद् देवी व्यजायत ⁠।</div>
<div class="class_66">तस्याः पुत्रं बलं विद्धि सुरां च सुरनन्दिनीम् ⁠।⁠।⁠ ५२ ⁠।⁠।</div>
<div class="class_68">कमलोंमें निवास करनेवाली शुभस्वरूपा लक्ष्मीदेवी उन दोनोंकी बहिन हैं। आकाशमें विचरनेवाले अश्व लक्ष्मीदेवीके मानस पुत्र हैं। राजन्! वरुणके बीजसे उनकी ज्येष्ठ पत्नी देवीने एक पुत्र और एक पुत्रीको जन्म दिया। उसके पुत्रको तो बल और देवनन्दिनी पुत्रीको सुरा समझो ⁠।⁠।⁠ ५१-५२ ⁠।⁠।</div>
<div class="class_66">प्रजानामन्नकामानामन्योन्यपरिभक्षणात् ⁠।</div>
<div class="class_66">अधर्मस्तत्र संजातः सर्वभूतविनाशकः ⁠।⁠।⁠ ५३ ⁠।⁠।</div>
<div class="class_68">तदनन्तर एक समय ऐसा आया, जब प्रजा भूखसे पीड़ित हो भोजनकी इच्छासे एक-दूसरेको मारकर खाने लगी, उस समय वहाँ अधर्म प्रकट हुआ, जो समस्त प्राणियोंका नाश करनेवाला है ⁠।⁠।⁠ ५३ ⁠।⁠।</div>
<div class="class_66">तस्यापि निर्ऋतिर्भार्या नैर्ऋता येन राक्षसाः ⁠।</div>
<div class="class_66">घोरास्तस्यास्त्रयः पुत्राः पापकर्मरताः सदा ⁠।⁠।⁠ ५४ ⁠।⁠।</div>
<div class="class_68">अधर्मकी स्त्री निर्ऋति हुई, जिससे नैर्ऋत नामवाले तीन भयंकर राक्षस पुत्र उत्पन्न हुए, जो सदा पापकर्ममें ही लगे रहनेवाले हैं ⁠।⁠।⁠ ५४ ⁠।⁠।</div>
<div class="class_66">भयो महाभयश्चैव मृत्युर्भूतान्तकस्तथा ⁠।</div>
<div class="class_66">न तस्य भार्या पुत्रो वा कश्चिदस्त्यन्तको हि सः ⁠।⁠।⁠ ५५ ⁠।⁠।</div>
<div class="class_68">उनके नाम इस प्रकार हैं—भय, महाभय और मृत्यु। उनमें मृत्यु समस्त प्राणियोंका अन्त करनेवाला है। उसके पत्नी या पुत्र कोई नहीं है, क्योंकि वह सबका अन्त करनेवाला है ⁠।⁠।⁠ ५५ ⁠।⁠।</div>
<div class="class_66">काकीं श्येनीं तथा भासीं धृतराष्ट्रीं तथा शुकीम् ⁠।</div>
<div class="class_66">ताम्रा तु सुषुवे देवी पञ्चैता लोकविश्रुताः ⁠।⁠।⁠ ५६ ⁠।⁠।</div>
<div class="class_68">देवी ताम्राने काकी, श्येनी, भासी, धृतराष्ट्री तथा शुकी—इन पाँच लोकविख्यात कन्याओंको उत्पन्न किया ⁠।⁠।⁠ ५६ ⁠।⁠।</div>
<div class="class_66">उलूकान् सुषुवे काकी श्येनी श्येनान् व्यजायत ⁠।</div>
<div class="class_66">भासी भासानजनयद् गृध्रांश्चैव जनाधिप ⁠।⁠।⁠ ५७ ⁠।⁠।</div>
<div class="class_68">जनेश्वर! काकीने उल्लुओं और श्येनीने बाजोंको जन्म दिया; भासीने मुर्गों तथा गीधोंको उत्पन्न किया ⁠।⁠।⁠ ५७ ⁠।⁠।</div>
<div class="class_66">धृतराष्ट्री तु हंसांश्च कलहंसांश्च सर्वशः ⁠।</div>
<div class="class_66">चक्रवाकांश्च भद्रा तु जनयामास सैव तु ⁠।⁠।⁠ ५८ ⁠।⁠।</div>
<div class="class_66">शुकी च जनयामास शुकानेव यशस्विनी ⁠।</div>
<div class="class_66">कल्याणगुणसम्पन्ना सर्वलक्षणपूजिता ⁠।⁠।⁠ ५९ ⁠।⁠।</div>
<div class="class_68">कल्याणमयी धृतराष्ट्रीने सब प्रकारके हंसों, कल-हंसों तथा चक्रवाकोंको जन्म दिया। कल्याणमय गुणोंसे सम्पन्न तथा समस्त शुभ लक्षणोंसे युक्त यशस्विनी शुकीने शुकों (तोतों)-को ही उत्पन्न किया ⁠।⁠।⁠ ५८-५९ ⁠।⁠।</div>
<div class="class_66">नव क्रोधवशा नारीः प्रजज्ञे क्रोधसम्भवाः ⁠।</div>
<div class="class_66">मृगी च मृगमन्दा च हरी भद्रमना अपि ⁠।⁠।⁠ ६० ⁠।⁠।</div>
<div class="class_66">मातङ्गी त्वथ शार्दूली श्वेता सुरभिरेव च ⁠।</div>
<div class="class_66">सर्वलक्षणसम्पन्ना सुरसा चैव भामिनी ⁠।⁠।⁠ ६१ ⁠।⁠।</div>
<div class="class_68">क्रोधवशाने नौ प्रकारकी क्रोधजनित कन्याओंको जन्म दिया। उनके नाम ये हैं—मृगी, मृगमन्दा, हरी, भद्रमना, मातंगी, शार्दूली, श्वेता, सुरभि तथा सम्पूर्ण शुभ लक्षणोंसे सम्पन्न सुन्दरी सुरसा ⁠।⁠।⁠ ६०-६१ ⁠।⁠।</div>
<div class="class_66">अपत्यं तु मृगाः सर्वे मृग्या नरवरोत्तम ⁠।</div>
<div class="class_66">ऋक्षाश्च मृगमन्दायाः सृमराश्च परंतप ⁠।⁠।⁠ ६२ ⁠।⁠।</div>
<div class="class_66">ततस्त्वैसवतं नागं जज्ञे भद्रमनाः सुतम् ⁠।</div>
<div class="class_66">ऐरावतः सुतस्तस्या देवनागो महागजः ⁠।⁠।⁠ ६३ ⁠।⁠।</div>
<div class="class_68">नरश्रेष्ठ! समस्त मृग मृगीकी संतानें हैं। परंतप! मृगमन्दासे रीछ तथा सृमर (छोटी जातिके मृग) उत्पन्न हुए। भद्रमनाने ऐरावत हाथीको अपने पुत्ररूपमें उत्पन्न किया। देवताओंका हाथी महान् गजराज ऐरावत भद्रमनाका ही पुत्र है ⁠।⁠।⁠ ६२-६३ ⁠।⁠।</div>
<div class="class_66">हर्याश्च हरयोऽपत्यं वानराश्च तरस्विनः ⁠।</div>
<div class="class_66">गोलांगूलांश्च भद्रं ते हर्याः पुत्रान् प्रचक्षते ⁠।⁠।⁠ ६४ ⁠।⁠।</div>
<div class="class_66">प्रजज्ञे त्वथ शार्दूली सिंहान् व्याघ्राननेकशः ⁠।</div>
<div class="class_66">द्वीपिनश्च महासत्त्वान् सर्वानेव न संशयः ⁠।⁠।⁠ ६५ ⁠।⁠।</div>
<div class="class_68">राजन्! तुम्हारा कल्याण हो, वेगवान् घोड़े और वानर हरीके पुत्र हैं। गायके समान पूँछवाले लंगूरोंको भी हरीका ही पुत्र बताया जाता है। शार्दूलीने सिंहों, अनेक प्रकारके बाघों और महान् बलशाली सभी प्रकारके चीतोंको भी जन्म दिया, इसमें संशय नहीं है ⁠।⁠।⁠ ६४-६५ ⁠।⁠।</div>
<div class="class_66">मातङ्ग‍यपि च मातङ्गानपत्यानि नराधिप ⁠।</div>
<div class="class_66">दिशां गजं तु श्वेताख्यं श्वेताजनयदाशुगम् ⁠।⁠।⁠ ६६ ⁠।⁠।</div>
<div class="class_66">तथा दुहितरौ राजन् सुरभिर्वै व्यजायत ⁠।</div>
<div class="class_66">रोहिणी चैव भद्रं ते गन्धर्वी तु यशस्विनी ⁠।⁠।⁠ ६७ ⁠।⁠।</div>
<div class="class_68">नरेश्वर! मातंगीने मतवाले हाथियोंको संतानके रूपमें उत्पन्न किया। श्वेताने शीघ्रगामी दिग्गज श्वेतको जन्म दिया। राजन्! तुम्हारा भला हो, सुरभिने दो कन्याओंको उत्पन्न किया। उनमेंसे एकका नाम रोहिणी था और दूसरीका गन्धर्वी। गन्धर्वी बड़ी यशस्विनी थी ⁠।⁠।⁠ ६६-६७ ⁠।⁠।</div>
<div class="class_66">विमलामपि भद्रं ते अनलामपि भारत ⁠।</div>
<div class="class_66">रोहिण्यां जज्ञिरे गावो गन्धर्व्यां वाजिनः सुताः ⁠।</div>
<div class="class_66">सप्त पिण्डफलान् वृक्षाननलापि व्यजायत ⁠।⁠।⁠ ६८ ⁠।⁠।</div>
<div class="class_68">भारत! तत्पश्चात् रोहिणीने विमला और अनला नामवाली दो कन्याएँ और उत्पन्न कीं। रोहिणीसे गाय-बैल और गन्धर्वीसे घोड़े ही पुत्ररूपमें उत्पन्न हुए। अनलाने सात प्रकारके वृक्षोंको<span id="id_6Bxum8OiSPiVdmtAlKU3Tw45957"></span><a href="part0089.xhtml#id_6Bxum8OiSPiVdmtAlKU3Tw45994" class="class_56">*</a> उत्पन्न किया, जिनमें पिण्डाकार फल लगते हैं ⁠।⁠।⁠ ६८ ⁠।⁠।</div>
<div class="class_66">अनलायाः शुकी पुत्री कङ्कस्तु सुरसासुतः ⁠।</div>
<div class="class_66">अरुणस्य भार्या श्येनी तु वीर्यवन्तौ महाबलौ ⁠।⁠।⁠ ६९ ⁠।⁠।</div>
<div class="class_66">सम्पातिं जनयामास वीर्यवन्तं जटायुषम् ⁠।</div>
<div class="class_66">सुरसाजनयन्नागान् कद्रूः पुत्रांस्तु पन्नगान् ⁠।⁠।⁠ ७० ⁠।⁠।</div>
<div class="class_66">द्वौ पुत्रौ विनतायास्तु विख्यातौ गरुडारुणौ ⁠।</div>
<div class="class_68">अनलाके शुकी नामकी एक कन्या भी हुई। कंक पक्षी सुरसाका पुत्र है। अरुणकी पत्नी श्येनीने दो महाबली और पराक्रमी पुत्र उत्पन्न किये। एकका नाम था सम्पाती और दूसरेका जटायु। जटायु बड़ा शक्तिशाली था। सुरसा और कद्रूने नाग एवं पन्नग जातिके पुत्रोंको उत्पन्न किया। विनताके दो ही पुत्र विख्यात हैं, गरुड और अरुण ⁠।⁠।⁠ ६९-७०<img src="image_562.jpg" alt="" class="class_58"/> ⁠।⁠।</div>
<div class="class_66">(सुरसाजनयत् सर्पाञ्छतमेकशिरोधरान् ⁠।</div>
<div class="class_66">सुरसाकन्यका जातास्तिस्रः कमललोचनाः ⁠।⁠।</div>
<div class="class_66">वनस्पतीनां वृक्षाणां वीरुधां चैव मातरः ⁠।</div>
<div class="class_66">अनला रुहा च द्वे प्रोक्ते वीरुधां चैव ताः स्मृताः ⁠।⁠।</div>
<div class="class_66">गृह्णन्ति ये विना पुष्पं फलानि तरवः पृथक् ⁠।</div>
<div class="class_66">अनलासुतास्ते विज्ञेयाः तानेवाहुर्वनस्पतीन् ⁠।⁠।</div>
<div class="class_66">पुष्पैः फलग्रहान् वृक्षान् रुहायाः प्रसवान् विभो ⁠।</div>
<div class="class_66">लतागुल्मानि वल्यश्च त्वक्सारतृणजातयः ⁠।⁠।</div>
<div class="class_66">वीरुधायाः प्रजास्ताः स्युरत्रवंशः समाप्यते ⁠।)</div>
<div class="class_68">सुरसाने एक सौ एक सिरवाले सर्पोंको जन्म दिया था। सुरसासे तीन कमलनयनी कन्याएँ उत्पन्न हुईं, जो वनस्पतियों, वृक्षों और लता-गुल्मोंकी जननी हुईं। उनके नाम इस प्रकार हैं—अनला, रुहा और वीरुधा। जो वृक्ष बिना फूलके ही फल ग्रहण करते हैं उन सबको अनलाका पुत्र जानना चाहिये; वे ही वनस्पति कहलाते हैं। प्रभो! जो फूलसे फल ग्रहण करते हैं उन वृक्षोंको रुहाकी संतान समझो। लता, गुल्म, वल्ली, बाँस और तिनकोंकी जितनी जातियाँ हैं उन सबकी उत्पत्ति वीरुधासे हुई है। यहाँ वंशवर्णन समाप्त होता है।</div>
<div class="class_66">इत्येष सर्वभूतानां महतां मनुजाधिप ⁠।</div>
<div class="class_66">प्रभवः कीर्तितः सम्यङ्‌मया मतिमतां वर ⁠।⁠।⁠ ७१ ⁠।⁠।</div>
<div class="class_66">यं श्रुत्वा पुरुषः सम्यङ्‌मुक्तो भवति पाप्मनः ⁠।</div>
<div class="class_66">सर्वज्ञतां च लभते गतिमग्र‍यां च विन्दति ⁠।⁠।⁠ ७२ ⁠।⁠।</div>
<div class="class_68">बुद्धिमानोंमें श्रेष्ठ राजा जनमेजय! इस प्रकार मैंने सम्पूर्ण महाभूतोंकी उत्पत्तिका भलीभाँति वर्णन किया है। जिसे अच्छी तरह सुनकर मनुष्य सब पापोंसे पूर्णतः मुक्त हो जाता है और सर्वज्ञता तथा उत्तम गति प्राप्त कर लेता है ⁠।⁠।⁠ ७१-७२ ⁠।⁠।</div>
<div class="class_70">इति श्रीमहाभारते आदिपर्वणि सम्भवपर्वणि षट्‌षष्टितमोऽध्यायः ⁠।⁠।⁠ ६६ ⁠।⁠।</div>
<div class="class_71">इस प्रकार श्रीमहाभारत आदिपर्वके अन्तर्गत सम्भवपर्वमें अंशावतरणविषयक छाछठवाँ अध्याय पूरा हुआ ⁠।⁠।⁠ ६६ ⁠।⁠।</div>
<div class="class_72">(दाक्षिणात्य अधिक पाठके ४<img src="image_562.jpg" alt="" class="class_58"/> श्लोक मिलाकर कुल ७६<img src="image_562.jpg" alt="" class="class_58"/> श्लोक हैं)</div>
<div class="class_98"><img src="image_361.jpg" alt="" class="class_42"/></div>
<hr class="class_75"/>
<div id="id_6Bxum8OiSPiVdmtAlKU3Tw45787" class="class_81"><div class="class_82"><a href="part0089.xhtml#id_6Bxum8OiSPiVdmtAlKU3Tw45960" class="class_80">*</a> मनुस्मृतिमें प्रजापति दक्षको ही पुत्रिका-विधिका प्रवर्तक बताकर उसका लक्षण इस प्रकार दिया है—</div><div class="class_84">अपुत्रोऽनेन विधिना सुतां कुर्वीत पुत्रिकाम् ⁠। यदपत्यं भवेदस्यां तन्मम स्यात् स्वधाकरम् ⁠।⁠। (९।१२७)</div><div class="class_82">जिसके पुत्र न हों वह निम्नांकित विधिसे अपनी कन्याको पुत्रिका बना ले—यह संकल्प कर ले कि इस कन्याके गर्भसे जो बालक उत्पन्न हो, वह मेरा श्राद्धादि कर्म करनेवाला पुत्ररूप हो।</div></div>
<div id="id_6Bxum8OiSPiVdmtAlKU3Tw45936" class="class_78"><a href="part0089.xhtml#id_6Bxum8OiSPiVdmtAlKU3Tw46017" class="class_80">*</a> किसी-किसीके मतमें शाख, विशाख और नैगमेय—ये तीनों नाम कुमार कार्तिकेयके ही हैं। किन्हींके मतमें कुमार कार्तिकेयके पुत्रोंकी संज्ञा शाख, विशाख और नैगमेय है। कल्पभेदसे सभी ठीक हो सकते हैं।</div>
<div id="id_6Bxum8OiSPiVdmtAlKU3Tw45994" class="class_78"><a href="part0089.xhtml#id_6Bxum8OiSPiVdmtAlKU3Tw45957" class="class_80">*</a> खर्जूरं तालहिन्तालौ ताली खर्जूरिका तथा ⁠। गुणका नारिकेलश्च सप्त पिण्डफला द्रुमाः ⁠।⁠। (खजूर, ताल, हिन्ताल, ताली, छोटे खजूर, सोपारी और नारियल—ये सात पिण्डाकार फलवाले वृक्ष हैं।)</div>
</body>
</html>
