<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0015</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles1.css"/>
</head>
  <body class="class">
<div class="class_66">यदाश्रौषं वासुदेवे प्रयाते</div>
<div class="class_67">रथस्यैकामग्रतस्तिष्ठमानाम् ⁠।</div>
<div class="class_66">आर्तां पृथां सान्त्वितां केशवेन</div>
<div class="class_67">तदा नाशंसे विजयाय संजय ⁠।⁠।⁠ १७७ ⁠।⁠।</div>
<div class="class_68">जब मैंने सुना—यहाँसे श्रीकृष्णके लौटते समय अकेली कुन्ती उनके रथके सामने आकर खड़ी हो गयी और अपने हृदयकी आर्ति-वेदना प्रकट करने लगी, तब श्रीकृष्णने उसे भलीभाँति सान्त्वना दी। संजय! तभीसे मैंने विजयकी आशा छोड़ दी ⁠।⁠।⁠ १७७ ⁠।⁠।</div>
<div class="class_66">यदाश्रौषं मन्त्रिणं वासुदेवं</div>
<div class="class_67">तथा भीष्मं शान्तनवं च तेषाम् ⁠।</div>
<div class="class_66">भारद्वाजं चाशिषोऽनुब्रुवाणं</div>
<div class="class_67">तदा नाशंसे विजयाय संजय ⁠।⁠।⁠ १७८ ⁠।⁠।</div>
<div class="class_68">संजय! जब मैंने सुना कि श्रीकृष्ण पाण्डवोंके मन्त्री हैं और शान्तनुनन्दन भीष्म तथा भारद्वाज द्रोणाचार्य उन्हें आशीर्वाद दे रहे हैं, तब मुझे विजय-प्राप्तिकी किंचित् भी आशा नहीं रही ⁠।⁠।⁠ १७८ ⁠।⁠।</div>
<div class="class_66">यदाश्रौषं कर्ण उवाच भीष्मं</div>
<div class="class_67">नाहं योत्स्ये युध्यमाने त्वयीति ⁠।</div>
<div class="class_66">हित्वा सेनामपचक्राम चापि</div>
<div class="class_67">तदा नाशंसे विजयाय संजय ⁠।⁠।⁠ १७९ ⁠।⁠।</div>
<div class="class_68">जब कर्णने भीष्मसे यह बात कह दी कि ‘जबतक तुम युद्ध करते रहोगे तबतक मैं पाण्डवोंसे नहीं लड़ूँगा’, इतना ही नहीं—वह सेनाको छोड़कर हट गया, संजय! तभीसे मेरे मनमें विजयके लिये कुछ भी आशा नहीं रह गयी ⁠।⁠।⁠ १७९ ⁠।⁠।</div>
<div class="class_66">यदाश्रौषं वासुदेवार्जुनौ तौ</div>
<div class="class_67">तथा धनुर्गाण्डीवमप्रमेयम् ⁠।</div>
<div class="class_66">त्रीण्युग्रवीर्याणि समागतानि</div>
<div class="class_67">तदा नाशंसे विजयाय संजय ⁠।⁠।⁠ १८० ⁠।⁠।</div>
<div class="class_68">संजय! जब मैंने सुना कि भगवान् श्रीकृष्ण, वीरवर अर्जुन और अतुलित शक्तिशाली गाण्डीव धनुष—ये तीनों भयंकर प्रभावशाली शक्तियाँ इकट्ठी हो गयी हैं, तभी मैंने विजयकी आशा छोड़ दी ⁠।⁠।⁠ १८० ⁠।⁠।</div>
<div class="class_66">यदाश्रौषं कश्मलेनाभिपन्ने</div>
<div class="class_67">रथोपस्थे सीदमानेऽर्जुने वै ⁠।</div>
<div class="class_66">कृष्णं लोकान् दर्शयानं शरीरे</div>
<div class="class_67">तदा नाशंसे विजयाय संजय ⁠।⁠।⁠ १८१ ⁠।⁠।</div>
<div class="class_68">संजय! जब मैंने सुना कि रथके पिछले भागमें स्थित मोहग्रस्त अर्जुन अत्यन्त दुःखी हो रहे थे और श्रीकृष्णने अपने शरीरमें उन्हें सब लोकोंका दर्शन करा दिया, तभी मेरे मनसे विजयकी सारी आशा समाप्त हो गयी ⁠।⁠।⁠ १८१ ⁠।⁠।</div>
<div class="class_66">यदाश्रौषं भीष्मममित्रकर्शनं</div>
<div class="class_67">निघ्नन्तमाजावयुतं रथानाम् ⁠।</div>
<div class="class_66">नैषां कश्चिद् वध्यते ख्यातरूप-</div>
<div class="class_67">स्तदा नाशंसे विजयाय संजय ⁠।⁠।⁠ १८२ ⁠।⁠।</div>
<div class="class_68">जब मैंने सुना कि शत्रुघाती भीष्म रणांगणमें प्रतिदिन दस हजार रथियोंका संहार कर रहे हैं, परंतु पाण्डवोंका कोई प्रसिद्ध योद्धा नहीं मारा जा रहा है, संजय! तभी मैंने विजयकी आशा छोड़ दी ⁠।⁠।⁠ १८२ ⁠।⁠।</div>
<div class="class_66">यदाश्रौषं चापगेयेन संख्ये</div>
<div class="class_67">स्वयं मृत्युं विहितं धार्मिकेण ⁠।</div>
<div class="class_66">तच्चाकार्षुः पाण्डवेयाः प्रहृष्टा-</div>
<div class="class_67">स्तदा नाशंसे विजयाय संजय ⁠।⁠।⁠ १८३ ⁠।⁠।</div>
<div class="class_68">जब मैंने सुना कि परम धार्मिक गंगानन्दन भीष्मने युद्धभूमिमें पाण्डवोंको अपनी मृत्युका उपाय स्वयं बता दिया और पाण्डवोंने प्रसन्न होकर उनकी उस आज्ञाका पालन किया। संजय! तभी मुझे विजयकी आशा नहीं रही ⁠।⁠।⁠ १८३ ⁠।⁠।</div>
<div class="class_66">यदाश्रौषं भीष्ममत्यन्तशूरं</div>
<div class="class_67">हतं पार्थेनाहवेष्वप्रधृष्यम् ⁠।</div>
<div class="class_66">शिखण्डिनं पुरतः स्थापयित्वा</div>
<div class="class_67">तदा नाशंसे विजयाय संजय ⁠।⁠।⁠ १८४ ⁠।⁠।</div>
<div class="class_68">जब मैंने सुना कि अर्जुनने सामने शिखण्डीको खड़ा करके उसकी ओटसे सर्वथा अजेय अत्यन्त शूर भीष्मपितामहको युद्धभूमिमें गिरा दिया। संजय! तभी मेरी विजयकी आशा समाप्त हो गयी ⁠।⁠।⁠ १८४ ⁠।⁠।</div>
<div class="class_66">यदाश्रौषं शरतल्पे शयानं</div>
<div class="class_67">वृद्धं वीरं सादितं चित्रपुङ्खैः ⁠।</div>
<div class="class_66">भीष्मं कृत्वा सोमकानल्पशेषां-</div>
<div class="class_67">स्तदा नाशंसे विजयाय संजय ⁠।⁠।⁠ १८५ ⁠।⁠।</div>
<div class="class_68">जब मैंने सुना कि हमारे वृद्ध वीर भीष्मपितामह अधिकांश सोमकवंशी योद्धाओंका वध करके अर्जुनके बाणोंसे क्षत-विक्षत शरीर हो शरशय्यापर शयन कर रहे हैं, संजय! तभी मैंने समझ लिया अब मेरी विजय नहीं हो सकती ⁠।⁠।⁠ १८५ ⁠।⁠।</div>
<div class="class_66">यदाश्रौषं शान्तनवे शयाने</div>
<div class="class_67">पानीयार्थे चोदितेनार्जुनेन ⁠।</div>
<div class="class_66">भूमिं भित्त्वा तर्पितं तत्र भीष्मं</div>
<div class="class_67">तदा नाशंसे विजयाय संजय ⁠।⁠।⁠ १८६ ⁠।⁠।</div>
<div class="class_68">संजय! जब मैंने सुना कि शान्तनुनन्दन भीष्मपितामहने शरशय्यापर सोते समय अर्जुनको संकेत किया और उन्होंने बाणसे धरतीका भेदन करके उनकी प्यास बुझा दी, तब मैंने विजयकी आशा त्याग दी ⁠।⁠।⁠ १८६ ⁠।⁠।</div>
<div class="class_66">यदा वायुश्चन्द्रसूर्यौ च युक्तौ</div>
<div class="class_67">कौन्तेयानामनुलोमा जयाय ⁠।</div>
<div class="class_66">नित्यं चास्माञ्श्वापदा भीषयन्ति</div>
<div class="class_67">तदा नाशंसे विजयाय संजय ⁠।⁠।⁠ १८७ ⁠।⁠।</div>
<div class="class_68">जब वायु अनुकूल बहकर और चन्द्रमा-सूर्य लाभस्थानमें संयुक्त होकर पाण्डवोंकी विजयकी सूचना दे रहे हैं और कुत्ते आदि भयंकर प्राणी प्रतिदिन हमलोगोंको डरा रहे हैं। संजय! तब मैंने विजयके सम्बन्धमें अपनी आशा छोड़ दी ⁠।⁠।⁠ १८७ ⁠।⁠।</div>
<div class="class_66">यदा द्रोणो विविधानस्त्रमार्गान्</div>
<div class="class_67">निदर्शयन् समरे चित्रयोधी ⁠।</div>
<div class="class_66">न पाण्डवाञ्श्रेष्ठतरान् निहन्ति</div>
<div class="class_67">तदा नाशंसे विजयाय संजय ⁠।⁠।⁠ १८८ ⁠।⁠।</div>
<div class="class_68">संजय! हमारे आचार्य द्रोण बेजोड़ योद्धा थे और उन्होंने रणांगणमें अपने अस्त्र-शस्त्रके अनेकों विविध कौशल दिखलाये, परंतु जब मैंने सुना कि वे वीर-शिरोमणि पाण्डवोंमेंसे किसी एकका भी वध नहीं कर रहे हैं, तब मैंने विजयकी आशा त्याग दी ⁠।⁠।⁠ १८८ ⁠।⁠।</div>
<div class="class_66">यदाश्रौषं चास्मदीयान् महारथान्</div>
<div class="class_67">व्यवस्थितानर्जुनस्यान्तकाय ⁠।</div>
<div class="class_66">संशप्तकान् निहतानर्जुनेन</div>
<div class="class_67">तदा नाशंसे विजयाय संजय ⁠।⁠।⁠ १८९ ⁠।⁠।</div>
<div class="class_68">संजय! मेरी विजयकी आशा तो तभी नहीं रही जब मैंने सुना कि मेरे जो महारथी वीर संशप्तक योद्धा अर्जुनके वधके लिये मोर्चेपर डटे हुए थे, उन्हें अकेले ही अर्जुनने मौतके घाट उतार दिया ⁠।⁠।⁠ १८९ ⁠।⁠।</div>
<div class="class_66">यदाश्रौषं व्यूहमभेद्यमन्यै-</div>
<div class="class_67">र्भारद्वाजेनात्तशस्त्रेण गुप्तम् ⁠।</div>
<div class="class_66">भित्त्वा सौभद्रं वीरमेकं प्रविष्टं</div>
<div class="class_67">तदा नाशंसे विजयाय संजय ⁠।⁠।⁠ १९० ⁠।⁠।</div>
<div class="class_68">संजय! स्वयं भारद्वाज द्रोणाचार्य अपने हाथमें शस्त्र उठाकर उस चक्रव्यूहकी रक्षा कर रहे थे, जिसको कोई दूसरा तोड़ ही नहीं सकता था, परंतु सुभद्रानन्दन वीर अभिमन्यु अकेला ही छिन्न-भिन्न करके उसमें घुस गया, जब यह बात मेरे कानोंतक पहुँची, तभी मेरी विजयकी आशा लुप्त हो गयी ⁠।⁠।⁠ १९० ⁠।⁠।</div>
<div class="class_66">यदाभिमन्युं परिवार्य बालं</div>
<div class="class_67">सर्वे हत्वा हृष्टरूपा बभूवुः ⁠।</div>
<div class="class_66">महारथाः पार्थमशक्नुवन्त-</div>
<div class="class_67">स्तदा नाशंसे विजयाय संजय ⁠।⁠।⁠ १९१ ⁠।⁠।</div>
<div class="class_68">संजय! मेरे बड़े-बड़े महारथी वीरवर अर्जुनके सामने तो टिक न सके और सबने मिलकर बालक अभिमन्युको घेर लिया और उसको मारकर हर्षित होने लगे, जब यह बात मुझतक पहुँची, तभीसे मैंने विजयकी आशा त्याग दी ⁠।⁠।⁠ १९१ ⁠।⁠।</div>
<div class="class_66">यदाश्रौषमभिमन्युं निहत्य</div>
<div class="class_67">हर्षान्मूढान् क्रोशतो धार्तराष्ट्रान् ⁠।</div>
<div class="class_66">क्रोधादुक्तं सैन्धवे चार्जुनेन</div>
<div class="class_67">तदा नाशंसे विजयाय संजय ⁠।⁠।⁠ १९२ ⁠।⁠।</div>
<div class="class_68">जब मैंने सुना कि मेरे मूढ़ पुत्र अपने ही वंशके होनहार बालक अभिमन्युकी हत्या करके हर्षपूर्ण कोलाहल कर रहे हैं और अर्जुनने क्रोधवश जयद्रथको मारनेकी भीषण प्रतिज्ञा की है, संजय! तभी मैंने विजयकी आशा छोड़ दी ⁠।⁠।⁠ १९२ ⁠।⁠।</div>
<div class="class_66">यदाश्रौषं सैन्धवार्थे प्रतिज्ञां</div>
<div class="class_67">प्रतिज्ञातां तद्वधायार्जुनेन ⁠।</div>
<div class="class_66">सत्यां तीर्णां शत्रुमध्ये च तेन</div>
<div class="class_67">तदा नाशंसे विजयाय संजय ⁠।⁠।⁠ १९३ ⁠।⁠।</div>
<div class="class_68">जब मैंने सुना कि अर्जुनने जयद्रथको मार डालनेकी जो दृढ़ प्रतिज्ञा की थी, उसने वह शत्रुओंसे भरी रणभूमिमें सत्य एवं पूर्ण करके दिखा दी। संजय! तभीसे मुझे विजयकी सम्भावना नहीं रह गयी ⁠।⁠।⁠ १९३ ⁠।⁠।</div>
<div class="class_66">यदाश्रौषं श्रान्तहये धनञ्जये</div>
<div class="class_67">मुक्त्वा हयान् पाययित्वोपवृत्तान् ⁠।</div>
<div class="class_66">पुनर्युक्त्वा वासुदेवं प्रयातं</div>
<div class="class_67">तदा नाशंसे विजयाय संजय ⁠।⁠।⁠ १९४ ⁠।⁠।</div>
<div class="class_68">युद्धभूमिमें धनञ्जय अर्जुनके घोड़े अत्यन्त श्रान्त और प्याससे व्याकुल हो रहे थे। स्वयं श्रीकृष्णने उन्हें रथसे खोलकर पानी पिलाया। फिरसे रथके निकट लाकर उन्हें जोत दिया और अर्जुनसहित वे सकुशल लौट गये। जब मैंने यह बात सुनी, संजय! तभी मेरी विजयकी आशा समाप्त हो गयी ⁠।⁠।⁠ १९४ ⁠।⁠।</div>
<div class="class_66">यदाश्रौषं वाहनेष्वक्षमेषु</div>
<div class="class_67">रथोपस्थे तिष्ठता पाण्डवेन ⁠।</div>
<div class="class_66">सर्वान् योधान् वारितानर्जुनेन</div>
<div class="class_67">तदा नाशंसे विजयाय संजय ⁠।⁠।⁠ १९५ ⁠।⁠।</div>
<div class="class_68">जब संग्रामभूमिमें रथके घोड़े अपना काम करनेमें असमर्थ हो गये, तब रथके समीप ही खड़े होकर पाण्डववीर अर्जुनने अकेले ही सब योद्धाओंका सामना किया और उन्हें रोक दिया। मैंने जिस समय यह बात सुनी, संजय! उसी समय मैंने विजयकी आशा छोड़ दी ⁠।⁠।⁠ १९५ ⁠।⁠।</div>
<div class="class_66">यदाश्रौषं नागबलैः सुदुःसहं</div>
<div class="class_67">द्रोणानीकं युयुधानं प्रमथ्य ⁠।</div>
<div class="class_66">यातं वार्ष्णेयं यत्र तौ कृष्णपार्थौ</div>
<div class="class_67">तदा नाशंसे विजयाय संजय ⁠।⁠।⁠ १९६ ⁠।⁠।</div>
<div class="class_68">जब मैंने सुना कि वृष्णिवंशावतंस युयुधान—सात्यकिने अकेले ही द्रोणाचार्यकी उस सेनाको, जिसका सामना हाथियोंकी सेना भी नहीं कर सकती थी, तितर-बितर और तहस-नहस कर दिया तथा श्रीकृष्ण और अर्जुनके पास पहुँच गये। संजय! तभीसे मेरे लिये विजयकी आशा असम्भव हो गयी ⁠।⁠।⁠ १९६ ⁠।⁠।</div>
<div class="class_66">यदाश्रौषं कर्णमासाद्य मुक्तं</div>
<div class="class_67">वधाद् भीमं कुत्सयित्वा वचोभिः ⁠।</div>
<div class="class_66">धनुष्कोट्याऽऽतुद्य कर्णेन वीरं</div>
<div class="class_67">तदा नाशंसे विजयाय संजय ⁠।⁠।⁠ १९७ ⁠।⁠।</div>
<div class="class_68">संजय! जब मैंने सुना कि वीर भीमसेन कर्णके पंजेमें फँस गये थे, परंतु कर्णने तिरस्कारपूर्वक झिड़ककर और धनुषकी नोक चुभाकर ही छोड़ दिया तथा भीमसेन मृत्युके मुखसे बच निकले। संजय! तभी मेरी विजयकी आशापर पानी फिर गया ⁠।⁠।⁠ १९७ ⁠।⁠।</div>
<div class="class_66">यदा द्रोणः कृतवर्मा कृपश्च</div>
<div class="class_67">कर्णो द्रौणिर्मद्रराजश्च शूरः ⁠।</div>
<div class="class_66">अमर्षयन् सैन्धवं वध्यमानं</div>
<div class="class_67">तदा नाशंसे विजयाय संजय ⁠।⁠।⁠ १९८ ⁠।⁠।</div>
<div class="class_68">जब मैंने सुना कि द्रोणाचार्य, कृतवर्मा, कृपाचार्य, कर्ण और अश्वत्थामा तथा वीर शल्यने भी सिन्धुराज जयद्रथका वध सह लिया, प्रतीकार नहीं किया। संजय! तभी मैंने विजयकी आशा छोड़ दी ⁠।⁠।⁠ १९८ ⁠।⁠।</div>
<div class="class_66">यदाश्रौषं देवराजेन दत्तां</div>
<div class="class_67">दिव्यां शक्तिं व्यंसितां माधवेन ⁠।</div>
<div class="class_66">घटोत्कचे राक्षसे घोररूपे</div>
<div class="class_67">तदा नाशंसे विजयाय संजय ⁠।⁠।⁠ १९९ ⁠।⁠।</div>
<div class="class_68">संजय! देवराज इन्द्रने कर्णको कवचके बदले एक दिव्य शक्ति दे रखी थी और उसने उसे अर्जुनपर प्रयुक्त करनेके लिये रख छोड़ा था; परंतु मायापति श्रीकृष्णने भयंकर राक्षस घटोत्कचपर छुड़वाकर उससे भी वंचित करवा दिया। जिस समय यह बात मैंने सुनी, उसी समय मेरी विजयकी आशा टूट गयी ⁠।⁠।⁠ १९९ ⁠।⁠।</div>
<div class="class_66">यदाश्रौषं कर्णघटोत्कचाभ्यां</div>
<div class="class_67">युद्धे मुक्तां सूतपुत्रेण शक्तिम् ⁠।</div>
<div class="class_66">यया वध्यः समरे सव्यसाची</div>
<div class="class_67">तदा नाशंसे विजयाय संजय ⁠।⁠।⁠ २०० ⁠।⁠।</div>
<div class="class_68">जब मैंने सुना कि कर्ण और घटोत्कचके युद्धमें कर्णने वह शक्ति घटोत्कचपर चला दी, जिससे रणांगणमें अर्जुनका वध किया जा सकता था। संजय! तब मैंने विजयकी आशा छोड़ दी ⁠।⁠।⁠ २०० ⁠।⁠।</div>
<div class="class_66">यदाश्रौषं द्रोणमाचार्यमेकं</div>
<div class="class_67">धृष्टद्युम्नेनाभ्यतिक्रम्य धर्मम् ⁠।</div>
<div class="class_66">रथोपस्थे प्रायगतं विशस्तं</div>
<div class="class_67">तदा नाशंसे विजयाय संजय ⁠।⁠।⁠ २०१ ⁠।⁠।</div>
<div class="class_68">संजय! जब मैंने सुना कि आचार्य द्रोण पुत्रकी मृत्युके शोकसे शस्त्रादि छोड़कर आमरण अनशन करनेके निश्चयसे अकेले रथके पास बैठे थे और धृष्टद्युम्नने धर्मयुद्धकी मर्यादाका उल्लंघन करके उन्हें मार डाला, तभी मैंने विजयकी आशा छोड़ दी थी ⁠।⁠।⁠ २०१ ⁠।⁠।</div>
<div class="class_66">यदाश्रौषं द्रौणिना द्वैरथस्थं</div>
<div class="class_67">माद्रीसुतं नकुलं लोकमध्ये ⁠।</div>
<div class="class_66">समं युद्धे मण्डलेभ्यश्चरन्तं</div>
<div class="class_67">तदा नाशंसे विजयाय संजय ⁠।⁠।⁠ २०२ ⁠।⁠।</div>
<div class="class_68">जब मैंने सुना कि अश्वत्थामा-जैसे वीरके साथ बड़े-बड़े वीरोंके सामने ही माद्रीनन्दन नकुल अकेले ही अच्छी तरह युद्ध कर रहे हैं। संजय! तब मुझे जीतकी आशा न रही ⁠।⁠।⁠ २०२ ⁠।⁠।</div>
<div class="class_66">यदा द्रोणे निहते द्रोणपुत्रो</div>
<div class="class_67">नारायणं दिव्यमस्त्रं विकुर्वन् ⁠।</div>
<div class="class_66">नैषामन्तं गतवान् पाण्डवानां</div>
<div class="class_67">तदा नाशंसे विजयाय संजय ⁠।⁠।⁠ २०३ ⁠।⁠।</div>
<div class="class_68">जब द्रोणाचार्यकी हत्याके अनन्तर अश्वत्थामाने दिव्य नारायणास्त्रका प्रयोग किया; परंतु उससे वह पाण्डवोंका अन्त नहीं कर सका। संजय! तभी मेरी विजयकी आशा समाप्त हो गयी ⁠।⁠।⁠ २०३ ⁠।⁠।</div>
<div class="class_66">यदाश्रौषं भीमसेनेन पीतं</div>
<div class="class_67">रक्तं भ्रातुर्युधि दुःशासनस्य ⁠।</div>
<div class="class_66">निवारितं नान्यतमेन भीमं</div>
<div class="class_67">तदा नाशंसे विजयाय संजय ⁠।⁠।⁠ २०४ ⁠।⁠।</div>
<div class="class_68">जब मैंने सुना कि रणभूमिमें भीमसेनने अपने भाई दुःशासनका रक्तपान किया, परंतु वहाँ उपस्थित सत्पुरुषोंमेंसे किसी एकने भी निवारण नहीं किया। संजय! तभीसे मुझे विजयकी आशा बिलकुल नहीं रह गयी ⁠।⁠।⁠ २०४ ⁠।⁠।</div>
<div class="class_66">यदाश्रौषं कर्णमत्यन्तशूरं</div>
<div class="class_67">हतं पार्थेनाहवेष्वप्रधृष्यम् ⁠।</div>
<div class="class_66">तस्मिन् भ्रातॄणां विग्रहे देवगुह्ये</div>
<div class="class_67">तदा नाशंसे विजयाय संजय ⁠।⁠।⁠ २०५ ⁠।⁠।</div>
<div class="class_68">संजय! वह भाईका भाईसे युद्ध देवताओंकी गुप्त प्रेरणासे हो रहा था। जब मैंने सुना कि भिन्न-भिन्न युद्धभूमियोंमें कभी पराजित न होनेवाले अत्यन्त शूरशिरोमणि कर्णको पृथापुत्र अर्जुनने मार डाला, तब मेरी विजयकी आशा नष्ट हो गयी ⁠।⁠।⁠ २०५ ⁠।⁠।</div>
<div class="class_66">यदाश्रौषं द्रोणपुत्रं च शूरं</div>
<div class="class_67">दुःशासनं कृतवर्माणमुग्रम् ⁠।</div>
<div class="class_66">युधिष्ठिरं धर्मराजं जयन्तं</div>
<div class="class_67">तदा नाशंसे विजयाय संजय ⁠।⁠।⁠ २०६ ⁠।⁠।</div>
<div class="class_68">जब मैंने सुना कि धर्मराज युधिष्ठिर द्रोणपुत्र अश्वत्थामा, शूरवीर दुःशासन एवं उग्र योद्धा कृतवर्माको भी युद्धमें जीत रहे हैं, संजय! तभीसे मुझे विजयकी आशा नहीं रह गयी ⁠।⁠।⁠ २०६ ⁠।⁠।</div>
<div class="class_66">यदाश्रौषं निहतं मद्रराजं</div>
<div class="class_67">रणे शूरं धर्मराजेन सूत ⁠।</div>
<div class="class_66">सदा संग्रामे स्पर्धते यस्तु कृष्णं</div>
<div class="class_67">तदा नाशंसे विजयाय संजय ⁠।⁠।⁠ २०७ ⁠।⁠।</div>
<div class="class_68">संजय! जब मैंने सुना कि रणभूमिमें धर्मराज युधिष्ठिरने शूरशिरोमणि मद्रराज शल्यको मार डाला, जो सर्वदा युद्धमें घोड़े हाँकनेके सम्बन्धमें श्रीकृष्णकी होड़ करनेपर उतारू रहता था, तभीसे मैं विजयकी आशा नहीं करता था ⁠।⁠।⁠ २०७ ⁠।⁠।</div>
<div class="class_66">यदाश्रौषं कलहद्यूतमूलं</div>
<div class="class_67">मायाबलं सौबलं पाण्डवेन ⁠।</div>
<div class="class_66">हतं संग्रामे सहदेवेन पापं</div>
<div class="class_67">तदा नाशंसे विजयाय संजय ⁠।⁠।⁠ २०८ ⁠।⁠।</div>
<div class="class_68">जब मैंने सुना कि कलहकारी द्यूतके मूल कारण, केवल छल-कपटके बलसे बली पापी शकुनिको पाण्डुनन्दन सहदेवने रणभूमिमें यमराजके हवाले कर दिया, संजय! तभी मेरी विजयकी आशा समाप्त हो गयी ⁠।⁠।⁠ २०८ ⁠।⁠।</div>
<div class="class_66">यदाश्रौषं श्रान्तमेकं शयानं</div>
<div class="class_67">ह्रदं गत्वा स्तम्भयित्वा तदम्भः ⁠।</div>
<div class="class_66">दुर्योधनं विरथं भग्नशक्तिं</div>
<div class="class_67">तदा नाशंसे विजयाय संजय ⁠।⁠।⁠ २०९ ⁠।⁠।</div>
<div class="class_68">जब दुर्योधनका रथ छिन्न-भिन्न हो गया, शक्ति क्षीण हो गयी और वह थक गया, तब सरोवरपर जाकर वहाँका जल स्तम्भित करके उसमें अकेला ही सो गया। संजय! जब मैंने यह संवाद सुना, तब मेरी विजयकी आशा भी चली गयी ⁠।⁠।⁠ २०९ ⁠।⁠।</div>
<div class="class_66">यदाश्रौषं पाण्डवांस्तिष्ठमानान्</div>
<div class="class_67">गत्वा ह्रदे वासुदेवेन सार्धम् ⁠।</div>
<div class="class_66">अमर्षणं धर्षयतः सुतं मे</div>
<div class="class_67">तदा नाशंसे विजयाय संजय ⁠।⁠।⁠ २१० ⁠।⁠।</div>
<div class="class_68">जब मैंने सुना कि उसी सरोवरके तटपर श्रीकृष्णके साथ पाण्डव जाकर खड़े हैं और मेरे पुत्रको असह्य दुर्वचन कहकर नीचा दिखा रहे हैं, तभी संजय! मैंने विजयकी आशा सर्वथा त्याग दी ⁠।⁠।⁠ २१० ⁠।⁠।</div>
<div class="class_66">यदाश्रौषं विविधांश्चित्रमार्गान्</div>
<div class="class_67">गदायुद्धे मण्डलशश्चरन्तम् ⁠।</div>
<div class="class_66">मिथ्याहतं वासुदेवस्य बुद्ध‍या</div>
<div class="class_67">तदा नाशंसे विजयाय संजय ⁠।⁠।⁠ २११ ⁠।⁠।</div>
<div class="class_68">संजय! जब मैंने सुना कि गदायुद्धमें मेरा पुत्र बड़ी निपुणतासे पैंतरे बदलकर रणकौशल प्रकट कर रहा है और श्रीकृष्णकी सलाहसे भीमसेनने गदायुद्धकी मर्यादाके विपरीत जाँघमें गदाका प्रहार करके उसे मार डाला, तब तो संजय! मेरे मनमें विजयकी आशा रह ही नहीं गयी ⁠।⁠।⁠ २११ ⁠।⁠।</div>
<div class="class_66">यदाश्रौषं द्रोणपुत्रादिभिस्तै-</div>
<div class="class_67">र्हतान् पञ्चालान् द्रौपदेयांश्च सुप्तान् ⁠।</div>
<div class="class_66">कृतं बीभत्समयशस्यं च कर्म</div>
<div class="class_67">तदा नाशंसे विजयाय संजय ⁠।⁠।⁠ २१२ ⁠।⁠।</div>
<div class="class_68">संजय! जब मैंने सुना कि अश्वत्थामा आदि दुष्टोंने सोते हुए पाञ्चाल नरपतियों और द्रौपदीके होनहार पुत्रोंको मारकर अत्यन्त बीभत्स और वंशके यशको कलंकित करनेवाला काम किया है, तब तो मुझे विजयकी आशा रही ही नहीं ⁠।⁠।⁠ २१२ ⁠।⁠।</div>
<div class="class_66">यदाश्रौषं भीमसेनानुयाते-</div>
<div class="class_67">नाश्वत्थाम्ना परमास्त्रं प्रयुक्तम् ⁠।</div>
<div class="class_66">क्रुद्धेनैषीकमवधीद् येन गर्भं</div>
<div class="class_67">तदा नाशंसे विजयाय संजय ⁠।⁠।⁠ २१३ ⁠।⁠।</div>
<div class="class_68">संजय! जब मैंने सुना कि भीमसेनके पीछा करनेपर अश्वत्थामाने क्रोधपूर्वक सींकके बाणपर ब्रह्मास्त्रका प्रयोग कर दिया, जिससे कि पाण्डवोंका गर्भस्थ वंशधर भी नष्ट हो जाय, तभी मेरे मनमें विजयकी आशा नहीं रही ⁠।⁠।⁠ २१३ ⁠।⁠।</div>
<div class="class_66">यदाश्रौषं ब्रह्मशिरोऽर्जुनेन</div>
<div class="class_67">स्वस्तीत्युक्त्वास्त्रमस्त्रेण शान्तम् ⁠।</div>
<div class="class_66">अश्वत्थाम्ना मणिरत्नं च दत्तं</div>
<div class="class_67">तदा नाशंसे विजयाय संजय ⁠।⁠।⁠ २१४ ⁠।⁠।</div>
<div class="class_68">जब मैंने सुना कि अश्वत्थामाके द्वारा प्रयुक्त ब्रह्मशिर अस्त्रको अर्जुनने ‘स्वस्ति’, ‘स्वस्ति’ कहकर अपने अस्त्रसे शान्त कर दिया और अश्वत्थामाको अपना मणिरत्न भी देना पड़ा। संजय! उसी समय मुझे जीतकी आशा नहीं रही ⁠।⁠।⁠ २१४ ⁠।⁠।</div>
<div class="class_66">यदाश्रौषं द्रोणपुत्रेण गर्भे</div>
<div class="class_67">वैराट्या वै पात्यमाने महास्त्रैः ⁠।</div>
<div class="class_66">द्वैपायनः केशवो द्रोणपुत्रं</div>
<div class="class_67">परस्परेणाभिशापैः शशाप ⁠।⁠।⁠ २१५ ⁠।⁠।</div>
<div class="class_66">शोच्या गान्धारी पुत्रपौत्रैर्विहीना</div>
<div class="class_67">तथा बन्धुभिः पितृभिर्भ्रातृभिश्च ⁠।</div>
<div class="class_66">कृतं कार्यं दुष्करं पाण्डवेयैः</div>
<div class="class_67">प्राप्तं राज्यमसपत्नं पुनस्तैः ⁠।⁠।⁠ २१६ ⁠।⁠।</div>
<div class="class_68">जब मैंने सुना कि अश्वत्थामा अपने महान् अस्त्रोंका प्रयोग करके उत्तराका गर्भ गिरानेकी चेष्टा कर रहा है तथा श्रीकृष्णद्वैपायन व्यास और स्वयं भगवान् श्रीकृष्णने परस्पर विचार करके उसे शापोंसे अभिशप्त कर दिया है (तभी मेरी विजयकी आशा सदाके लिये समाप्त हो गयी)। इस समय गान्धारीकी दशा शोचनीय हो गयी है; क्योंकि उसके पुत्र-पौत्र, पिता तथा भाई-बन्धुओंमेंसे कोई नहीं रहा। पाण्डवोंने दुष्कर कार्य कर डाला। उन्होंने फिरसे अपना अकण्टक राज्य प्राप्त कर लिया ⁠।⁠।⁠ २१५-२१६ ⁠।⁠।</div>
<div class="class_66">कष्टं युद्धे दश शेषाः श्रुता मे</div>
<div class="class_67">त्रयोऽस्माकं पाण्डवानां च सप्त ⁠।</div>
<div class="class_66">द्व‍यूना विंशतिराहताक्षौहिणीनां</div>
<div class="class_67">तस्मिन् संग्रामे भैरवे क्षत्रियाणाम् ⁠।⁠।⁠ २१७ ⁠।⁠।</div>
<div class="class_68">हाय-हाय! कितने कष्टकी बात है, मैंने सुना है कि इस भयंकर युद्धमें केवल दस व्यक्ति बचे हैं; मेरे पक्षके तीन—कृपाचार्य, अश्वत्थामा और कृतवर्मा तथा पाण्डवपक्षके सात—श्रीकृष्ण, सात्यकि और पाँचों पाण्डव। क्षत्रियोंके इस भीषण संग्राममें अठारह अक्षौहिणी सेनाएँ नष्ट हो गयीं ⁠।⁠।⁠ २१७ ⁠।⁠।</div>
<div class="class_66">तमस्त्वतीव विस्तीर्णं मोह आविशतीव माम् ⁠।</div>
<div class="class_66">संज्ञां नोपलभे सूत मनो विह्वलतीव मे ⁠।⁠।⁠ २१८ ⁠।⁠।</div>
<div class="class_68">सारथे! यह सब सुनकर मेरी आँखोंके सामने घना अन्धकार छाया हुआ है। मेरे हृदयमें मोहका आवेश-सा होता जा रहा है। मैं चेतना-शून्य हो रहा हूँ। मेरा मन विह्वल-सा हो रहा है ⁠।⁠।⁠ २१८ ⁠।⁠।</div>
<div class="class_69">सौतिरुवाच</div>
<div class="class_66">इत्युक्त्वा धृतराष्ट्रोऽथ विलप्य बहुदुःखितः ⁠।</div>
<div class="class_66">मूर्च्छितः पुनराश्वस्तः संजयं वाक्यमब्रवीत् ⁠।⁠।⁠ २१९ ⁠।⁠।</div>
<div class="class_68"><span class="class_60">उग्रश्रवाजी कहते हैं—</span>धृतराष्ट्रने ऐसा कहकर बहुत विलाप किया और अत्यन्त दुःखके कारण वे मूर्च्छित हो गये। फिर होशमें आकर कहने लगे ⁠।⁠।⁠ २१९ ⁠।⁠।</div>
<div class="class_69">धृतराष्ट्र उवाच</div>
<div class="class_66">संजयैवं गते प्राणांस्त्यक्तुमिच्छामि मा चिरम् ⁠।</div>
<div class="class_66">स्तोकं ह्यपि न पश्यामि फलं जीवितधारणे ⁠।⁠।⁠ २२० ⁠।⁠।</div>
<div class="class_68"><span class="class_60">धृतराष्ट्रने कहा—</span>संजय! युद्धका यह परिणाम निकलनेपर अब मैं अविलम्ब अपने प्राण छोड़ना चाहता हूँ। अब जीवन-धारण करनेका कुछ भी फल मुझे दिखलायी नहीं देता ⁠।⁠।⁠ २२० ⁠।⁠।</div>
<div class="class_69">सौतिरुवाच</div>
<div class="class_66">तं तथावादिनं दीनं विलपन्तं महीपतिम् ⁠।</div>
<div class="class_66">निःश्वसन्तं यथा नागं मुह्यमानं पुनः पुनः ⁠।⁠।⁠ २२१ ⁠।⁠।</div>
<div class="class_66">गावल्गणिरिदं धीमान् महार्थं वाक्यमब्रवीत् ⁠।</div>
<div class="class_68"><span class="class_60">उग्रश्रवाजी कहते हैं—</span>जब राजा धृतराष्ट्र दीनतापूर्वक विलाप करते हुए ऐसा कह रहे थे और नागके समान लम्बी साँस ले रहे थे तथा बार-बार मूर्च्छित होते जा रहे थे, तब बुद्धिमान् संजयने यह सारगर्भित प्रवचन किया ⁠।⁠।⁠ २२१<img src="image_562.jpg" alt="" class="class_58"/> ⁠।⁠।</div>
<div class="class_69">संजय उवाच</div>
<div class="class_66">श्रुतवानसि वै राजन्‌ महोत्साहान् महाबलान् ⁠।⁠।⁠ २२२ ⁠।⁠।</div>
<div class="class_66">द्वैपायनस्य वदतो नारदस्य च धीमतः ⁠।</div>
<div class="class_68"><span class="class_60">संजयने कहा—</span>महाराज! आपने परम ज्ञानी देवर्षि नारद एवं महर्षि व्यासके मुखसे महान् उत्साहसे युक्त एवं परम पराक्रमी नृपतियोंका चरित्र श्रवण किया है ⁠।⁠।⁠ २२२<img src="image_562.jpg" alt="" class="class_58"/> ⁠।⁠।</div>
<div class="class_66">महत्सु राजवंशेषु गुणैः समुदितेषु च ⁠।⁠।⁠ २२३ ⁠।⁠।</div>
<div class="class_66">जातान् दिव्यास्त्रविदुषः शक्रप्रतिमतेजसः ⁠।</div>
<div class="class_66">धर्मेण पृथिवीं जित्वा यज्ञैरिष्ट्‌वाप्तदक्षिणैः ⁠।⁠।⁠ २२४ ⁠।⁠।</div>
<div class="class_66">अस्मिँल्लोके यशः प्राप्य ततः कालवशं गतान् ⁠।</div>
<div class="class_66">शैब्यं महारथं वीरं सृञ्जयं जयतां वरम् ⁠।⁠।⁠ २२५ ⁠।⁠।</div>
<div class="class_66">सुहोत्रं रन्तिदेवं च काक्षीवन्तमथौशिजम् ⁠।</div>
<div class="class_66">बाह्लीकं दमनं चैद्यं शर्यातिमजितं नलम् ⁠।⁠।⁠ २२६ ⁠।⁠।</div>
<div class="class_66">विश्वामित्रममित्रघ्नमम्बरीषं महाबलम् ⁠।</div>
<div class="class_66">मरुत्तं मनुमिक्ष्वाकुं गयं भरतमेव च ⁠।⁠।⁠ २२७ ⁠।⁠।</div>
<div class="class_66">रामं दाशरथिं चैव शशबिन्दुं भगीरथम् ⁠।</div>
<div class="class_66">कृतवीर्यं महाभागं तथैव जनमेजयम् ⁠।⁠।⁠ २२८ ⁠।⁠।</div>
<div class="class_66">ययातिं शुभकर्माणं देवैर्यो याजितः स्वयम् ⁠।</div>
<div class="class_66">चैत्ययूपाङ्किता भूमिर्यस्येयं सवनाकरा ⁠।⁠।⁠ २२९ ⁠।⁠।</div>
<div class="class_66">इति राज्ञां चतुर्विंशन्नारदेन सुरर्षिणा ⁠।</div>
<div class="class_66">पुत्रशोकाभितप्ताय पुरा श्वैत्याय कीर्तितम् ⁠।⁠।⁠ २३० ⁠।⁠।</div>
<div class="class_68">आपने ऐसे-ऐसे राजाओंके चरित्र सुने हैं जो सर्वसद्‌गुणसम्पन्न महान् राजवंशोंमें उत्पन्न, दिव्य अस्त्र-शस्त्रोंके पारदर्शी एवं देवराज इन्द्रके समान प्रभावशाली थे। जिन्होंने धर्मयुद्धसे पृथ्वीपर विजय प्राप्त की, बड़ी-बड़ी दक्षिणावाले यज्ञ किये, इस लोकमें उज्ज्वल यश प्राप्त किया और फिर कालके गालमें समा गये। इनमेंसे महारथी शैब्य, विजयी वीरोंमें श्रेष्ठ सृंजय, सुहोत्र, रन्तिदेव, काक्षीवान्, औशिज, बाह्लीक, दमन, चैद्य, शर्याति, अपराजित नल, शत्रुघाती विश्वामित्र, महाबली अम्बरीष, मरुत्त, मनु, इक्ष्वाकु, गय, भरत दशरथनन्दन श्रीराम, शशबिन्दु, भगीरथ, महाभाग्यशाली कृतवीर्य, जनमेजय और वे शुभकर्मा ययाति, जिनका यज्ञ देवताओंने स्वयं करवाया था, जिन्होंने अपनी राष्ट्रभूमिको यज्ञोंकी खान बना दिया था और सारी पृथ्वी यज्ञ-सम्बन्धी यूपों (खंभों)-से अंकित कर दी थी—इन चौबीस राजाओंका वर्णन पूर्वकालमें देवर्षि नारदने पुत्रशोकसे अत्यन्त संतप्त महाराज श्वैत्यका दुःख दूर करनेके लिये किया था ⁠।⁠।⁠ २२३—२३० ⁠।⁠।</div>
<div class="class_66">तेभ्यश्चान्ये गताः पूर्वं राजानो बलवत्तराः ⁠।</div>
<div class="class_66">महारथा महात्मानः सर्वैः समुदिता गुणैः ⁠।⁠।⁠ २३१ ⁠।⁠।</div>
<div class="class_66">पूरुः कुरुर्यदुः शूरो विष्वगश्वो महाद्युतिः ⁠।</div>
<div class="class_66">अणुहो युवनाश्वश्च ककुत्स्थो विक्रमी रघुः ⁠।⁠।⁠ २३२ ⁠।⁠।</div>
<div class="class_66">विजयो वीतिहोत्रोऽङ्गो भवः श्वेतो बृहद्‌गुरुः ⁠।</div>
<div class="class_66">उशीनरः शतरथः कङ्को दुलिदुहो द्रुमः ⁠।⁠।⁠ २३३ ⁠।⁠।</div>
<div class="class_66">दम्भोद्भवः परो वेनः सगरः संकृतिर्निमिः ⁠।</div>
<div class="class_66">अजेयः परशुः पुण्ड्रः शम्भुर्देवावृधोऽनघः ⁠।⁠।⁠ २३४ ⁠।⁠।</div>
<div class="class_66">देवाह्वयः सुप्रतिमः सुप्रतीको बृहद्रथः ⁠।</div>
<div class="class_66">महोत्साहो विनीतात्मा सुक्रतुर्नैषधो नलः ⁠।⁠।⁠ २३५ ⁠।⁠।</div>
<div class="class_66">सत्यव्रतः शान्तभयः सुमित्रः सुबलः प्रभुः ⁠।</div>
<div class="class_66">जानुजङ्घोऽनरण्योऽर्कः प्रियभृत्यः शुचिव्रतः ⁠।⁠।⁠ २३६ ⁠।⁠।</div>
<div class="class_66">बलबन्धुर्निरामर्दः केतुशृङ्गो बृहद्बलः ⁠।</div>
<div class="class_66">धृष्टकेतुर्बृहत्केतुर्दीप्तकेतुर्निरामयः ⁠।⁠।⁠ २३७ ⁠।⁠।</div>
<div class="class_66">अवीक्षिच्चपलो धूर्तः कृतबन्धुर्दृढेषुधिः ⁠।</div>
<div class="class_66">महापुराणसम्भाव्यः प्रत्यङ्गः परहा श्रुतिः ⁠।⁠।⁠ २३८ ⁠।⁠।</div>
<div class="class_66">एते चान्ये च राजानः शतशोऽथ सहस्रशः ⁠।</div>
<div class="class_66">श्रूयन्ते शतशश्चान्ये संख्याताश्चैव पद्मशः ⁠।⁠।⁠ २३९ ⁠।⁠।</div>
<div class="class_66">हित्वा सुविपुलान् भोगान् बुद्धिमन्तो महाबलाः ⁠।</div>
<div class="class_66">राजानो निधनं प्राप्तास्तव पुत्रा इव प्रभो ⁠।⁠।⁠ २४० ⁠।⁠।</div>
<div class="class_68">महाराज! पिछले युगमें इन राजाओंके अतिरिक्त दूसरे और बहुत-से महारथी, महात्मा, शौर्य-वीर्य आदि सद्‌गुणोंसे सम्पन्न, परम पराक्रमी राजा हो गये हैं। जैसे—पूरु, कुरु, यदु, शूर, महातेजस्वी विष्वगश्व, अणुह, युवनाश्व, ककुत्स्थ, पराक्रमी रघु, विजय, वीतिहोत्र, अंग, भव, श्वेत, बृहद्‌गुरु, उशीनर, शतरथ, कंक, दुलिदुह, द्रुम, दम्भोद्भव, पर, वेन, सगर, संकृति, निमि, अजेय, परशु, पुण्ड्र, शम्भु, निष्पाप देवावृध, देवाह्वय, सुप्रतिम, सुप्रतीक, बृहद्रथ, महान् उत्साही और महाविनयी सुक्रतु, निषधराज नल, सत्यव्रत, शान्तभय, सुमित्र, सुबल, प्रभु, जानुजंघ, अनरण्य, अर्क, प्रियभृत्य, शुचिव्रत, बलबन्धु, निरामर्द, केतुशृंग, बृहद्बल, धृष्टकेतु, बृहत्केतु, दीप्तकेतु, निरामय, अवीक्षित्, चपल, धूर्त, कृतबन्धु, दृढेषुधि, महापुराणोंमें सम्मानित प्रत्यंग, परहा और श्रुति—ये और इनके अतिरिक्त दूसरे सैकड़ों तथा हजारों राजा सुने जाते हैं, जिनका सैकड़ों बार वर्णन किया गया है और इनके सिवा दूसरे भी, जिनकी संख्या पद्मोंमें कही गयी है, बड़े बुद्धिमान् और शक्तिशाली थे। महाराज! किंतु वे अपने विपुल भोग-वैभवको छोड़कर वैसे ही मर गये, जैसे आपके पुत्रोंकी मृत्यु हुई है ⁠।⁠।⁠ २३१—२४० ⁠।⁠।</div>
<div class="class_66">येषां दिव्यानि कर्माणि विक्रमस्त्याग एव च ⁠।</div>
<div class="class_66">माहात्म्यमपि चास्तिक्यं सत्यं शौचं दयार्जवम् ⁠।⁠।⁠ २४१ ⁠।⁠।</div>
<div class="class_66">विद्वद्भिः कथ्यते लोके पुराणे कविसत्तमैः ⁠।</div>
<div class="class_66">सर्वर्द्धिगुणसम्पन्नास्ते चापि निधनं गताः ⁠।⁠।⁠ २४२ ⁠।⁠।</div>
<div class="class_68">जिनके दिव्य कर्म, पराक्रम, त्याग, माहात्म्य, आस्तिकता, सत्य, पवित्रता, दया और सरलता आदि सद्‌गुणोंका वर्णन बड़े-बड़े विद्वान् एवं श्रेष्ठतम कवि प्राचीन ग्रन्थोंमें तथा लोकमें भी करते रहते हैं, वे समस्त सम्पत्ति और सद्‌गुणोंसे सम्पन्न महापुरुष भी मृत्युको प्राप्त हो गये ⁠।⁠।⁠ २४१-२४२ ⁠।⁠।</div>
<div class="class_66">तव पुत्रा दुरात्मानः प्रतप्ताश्चैव मन्युना ⁠।</div>
<div class="class_66">लुब्धा दुर्वृत्तभूयिष्ठा न ताञ्छोचितुमर्हसि ⁠।⁠।⁠ २४३ ⁠।⁠।</div>
<div class="class_68">आपके पुत्र दुर्योधन आदि तो दुरात्मा, क्रोधसे जले-भुने, लोभी एवं अत्यन्त दुराचारी थे। उनकी मृत्युपर आपको शोक नहीं करना चाहिये ⁠।⁠।⁠ २४३ ⁠।⁠।</div>
<div class="class_66">श्रुतवानसि मेधावी बुद्धिमान् प्राज्ञसम्मतः ⁠।</div>
<div class="class_66">येषां शास्त्रानुगा बुद्धिर्न ते मुह्यन्ति भारत ⁠।⁠।⁠ २४४ ⁠।⁠।</div>
<div class="class_68">आपने गुरुजनोंसे सत्-शास्त्रोंका श्रवण किया है। आपकी धारणाशक्ति तीव्र है, आप बुद्धिमान् हैं और ज्ञानवान् पुरुष आपका आदर करते हैं। भरतवंशशिरोमणे! जिनकी बुद्धि शास्त्रके अनुसार सोचती है, वे कभी शोक-मोहसे मोहित नहीं होते ⁠।⁠।⁠ २४४ ⁠।⁠।</div>
<div class="class_66">निग्रहानुग्रहौ चापि विदितौ ते नराधिप ⁠।</div>
<div class="class_66">नात्यन्तमेवानुवृत्तिः कार्या ते पुत्ररक्षणे ⁠।⁠।⁠ २४५ ⁠।⁠।</div>
<div class="class_68">महाराज! आपने पाण्डवोंके साथ निर्दयता और अपने पुत्रोंके प्रति पक्षपातका जो बर्ताव किया है, वह आपको विदित ही है। इसलिये अब पुत्रोंके जीवनके लिये आपको अत्यन्त व्याकुल नहीं होना चाहिये ⁠।⁠।⁠ २४५ ⁠।⁠।</div>
<div class="class_66">भवितव्यं तथा तच्च नानुशोचितुमर्हसि ⁠।</div>
<div class="class_66">दैवं प्रज्ञाविशेषेण को निवर्तितुमर्हति ⁠।⁠।⁠ २४६ ⁠।⁠।</div>
<div class="class_68">होनहार ही ऐसी थी, इसके लिये आपको शोक नहीं करना चाहिये। भला, इस सृष्टिमें ऐसा कौन-सा पुरुष है, जो अपनी बुद्धिकी विशेषतासे होनहार मिटा सके ⁠।⁠।⁠ २४६ ⁠।⁠।</div>
<div class="class_66">विधातृविहितं मार्गं न कश्चिदतिवर्तते ⁠।</div>
<div class="class_66">कालमूलमिदं सर्वं भावाभावौ सुखासुखे ⁠।⁠।⁠ २४७ ⁠।⁠।</div>
<div class="class_68">अपने कर्मोंका फल अवश्य ही भोगना पड़ता है—यह विधाताका विधान है। इसको कोई टाल नहीं सकता। जन्म-मृत्यु और सुख-दुःख सबका मूल कारण काल ही है ⁠।⁠।⁠ २४७ ⁠।⁠।</div>
<div class="class_66">कालः सृजति भूतानि कालः संहरते प्रजाः ⁠।</div>
<div class="class_66">संहरन्तं प्रजाः कालं कालः शमयते पुनः ⁠।⁠।⁠ २४८ ⁠।⁠।</div>
<div class="class_68">काल ही प्राणियोंकी सृष्टि करता है और काल ही समस्त प्रजाका संहार करता है। फिर प्रजाका संहार करनेवाले उस कालको महाकालस्वरूप परमात्मा ही शान्त करता है ⁠।⁠।⁠ २४८ ⁠।⁠।</div>
<div class="class_66">कालो हि कुरुते भावान् सर्वलोके शुभाशुभान् ⁠।</div>
<div class="class_66">कालः संक्षिपते सर्वाः प्रजा विसृजते पुनः ⁠।⁠।⁠ २४९ ⁠।⁠।</div>
<div class="class_68">सम्पूर्ण लोकोंमें यह काल ही शुभ-अशुभ सब पदार्थोंका कर्ता है। काल ही सम्पूर्ण प्रजाका संहार करता है और वही पुनः सबकी सृष्टि भी करता है ⁠।⁠।⁠ २४९ ⁠।⁠।</div>
<div class="class_66">कालः सुप्तेषु जागर्ति कालो हि दुरतिक्रमः ⁠।</div>
<div class="class_66">कालः सर्वेषु भूतेषु चरत्यविधृतः समः ⁠।⁠।⁠ २५० ⁠।⁠।</div>
<div class="class_66">अतीतानागता भावा ये च वर्तन्ति साम्प्रतम् ⁠।</div>
<div class="class_66">तान् कालनिर्मितान्‌ बुद्‌ध्वा न संज्ञां हातुमर्हसि ⁠।⁠।⁠ २५१ ⁠।⁠।</div>
<div class="class_68">जब सुषुप्ति-अवस्थामें सब इन्द्रियाँ और मनोवृतियाँ लीन हो जाती हैं, तब भी यह काल जागता रहता है। कालकी गतिका कोई उल्लंघन नहीं कर सकता। वह सम्पूर्ण प्राणियोंमें समानरूपसे बेरोक-टोक अपनी क्रिया करता रहता है। इस सृष्टिमें जितने पदार्थ हो चुके, भविष्यमें होंगे और इस समय वर्तमान हैं, वे सब कालकी रचना हैं; ऐसा समझकर आपको अपने विवेकका परित्याग नहीं करना चाहिये ⁠।⁠।⁠ २५०-२५१ ⁠।⁠।</div>
<div class="class_69">सौतिरुवाच</div>
<div class="class_66">इत्येवं पुत्रशोकर्तं धृतराष्ट्रं जनेश्वरम् ⁠।</div>
<div class="class_66">आश्वास्य स्वस्थमकरोत् सूतो गावल्गणिस्तदा ⁠।⁠।⁠ २५२ ⁠।⁠।</div>
<div class="class_66">अत्रोपनिषदं पुण्यां कृष्णद्वैपायनोऽब्रवीत् ⁠।</div>
<div class="class_66">विद्वद्भिः कथ्यते लोके पुराणे कविसत्तमैः ⁠।⁠।⁠ २५३ ⁠।⁠।</div>
<div class="class_68"><span class="class_60">उग्रश्रवाजी कहते हैं—</span>सूतवंशी संजयने यह सब कहकर पुत्रशोकसे व्याकुल नरपति धृतराष्ट्रको समझाया-बुझाया और उन्हें स्वस्थ किया। इसी इतिहासके आधारपर श्रीकृष्णद्वैपायनने इस परम पुण्यमयी उपनिषद्-रूप महाभारतका (शोकातुर प्राणियोंका शोक नाश करनेके लिये) निरूपण किया। विद्वज्जन लोकमें और श्रेष्ठतम कवि पुराणोंमें सदासे इसीका वर्णन करते आये हैं ⁠।⁠।⁠ २५२-२५३ ⁠।⁠।</div>
<div class="class_66">भारताध्ययनं पुण्यमपि पादमधीयतः ⁠।</div>
<div class="class_66">श्रद्दधानस्य पूयन्ते सर्वपापान्यशेषतः ⁠।⁠।⁠ २५४ ⁠।⁠।</div>
<div class="class_68">महाभारतका अध्ययन अन्तःकरणको शुद्ध करनेवाला है। जो कोई श्रद्धाके साथ इसके किसी एक श्लोकके एक पादका भी अध्ययन करता है, उसके सब पाप सम्पूर्णरूपसे मिट जाते हैं ⁠।⁠।⁠ २५४ ⁠।⁠।</div>
<div class="class_66">देवा देवर्षयो ह्यत्र तथा ब्रह्मर्षयोऽमलाः ⁠।</div>
<div class="class_66">कीर्त्यन्ते शुभकर्माणस्तथा यक्षा महोरगाः ⁠।⁠।⁠ २५५ ⁠।⁠।</div>
<div class="class_68">इस ग्रन्थरत्नमें शुभ कर्म करनेवाले देवता, देवर्षि, निर्मल ब्रह्मर्षि, यक्ष और महानागोंका वर्णन किया गया है ⁠।⁠।⁠ २५५ ⁠।⁠।</div>
<div class="class_66">भगवान् वासुदेवश्च कीर्त्यतेऽत्र सनातनः ⁠।</div>
<div class="class_66">स हि सत्यमृतं चैव पवित्रं पुण्यमेव च ⁠।⁠।⁠ २५६ ⁠।⁠।</div>
<div class="class_68">इस ग्रन्थके मुख्य विषय हैं स्वयं सनातन परब्रह्मस्वरूप वासुदेव भगवान् श्रीकृष्ण। उन्हींका इसमें संकीर्तन किया गया है। वे ही सत्य, ऋत, पवित्र एवं पुण्य हैं ⁠।⁠।⁠ २५६ ⁠।⁠।</div>
<div class="class_66">शाश्वतं ब्रह्म परमं ध्रुवं ज्योतिः सनातनम् ⁠।</div>
<div class="class_66">यस्य दिव्यानि कर्माणि कथयन्ति मनीषिणः ⁠।⁠।⁠ २५७ ⁠।⁠।</div>
<div class="class_68">वे ही शाश्वत परब्रह्म हैं और वे ही अविनाशी सनातन ज्योति हैं। मनीषी पुरुष उन्हींकी दिव्य लीलाओंका संकीर्तन किया करते हैं ⁠।⁠।⁠ २५७ ⁠।⁠।</div>
<div class="class_66">असच्च सदसच्चैव यस्माद् विश्वं प्रवर्तते ⁠।</div>
<div class="class_66">संततिश्च प्रवृत्तिश्च जन्ममृत्युपुनर्भवाः ⁠।⁠।⁠ २५८ ⁠।⁠।</div>
<div class="class_68">उन्हींसे असत्, सत् तथा सदसत्—उभयरूप सम्पूर्ण विश्व उत्पन्न होता है। उन्हींसे संतति (प्रजा), प्रवृत्ति (कर्त्तव्य-कर्म), जन्म-मृत्यु तथा पुनर्जन्म होते हैं ⁠।⁠।⁠ २५८ ⁠।⁠।</div>
<div class="class_66">अध्यात्मं श्रूयते यच्च पञ्चभूतगुणात्मकम् ⁠।</div>
<div class="class_66">अव्यक्तादि परं यच्च स एव परिगीयते ⁠।⁠।⁠ २५९ ⁠।⁠।</div>
<div class="class_68">इस महाभारतमें जीवात्माका स्वरूप भी बतलाया गया है एवं जो सत्त्व-रज-तम—इन तीनों गुणोंके कार्यरूप पाँच महाभूत हैं, उनका तथा जो अव्यक्त प्रकृति आदिके मूल कारण परम ब्रह्म परमात्मा हैं, उनका भी भलीभाँति निरूपण किया गया है ⁠।⁠।⁠ २५९ ⁠।⁠।</div>
<div class="class_66">यत्तद् यतिवरा मुक्ता ध्यानयोगबलान्विताः ⁠।</div>
<div class="class_66">प्रतिबिम्बमिवादर्शे पश्यन्त्यात्मन्यवस्थितम् ⁠।⁠।⁠ २६० ⁠।⁠।</div>
<div class="class_68">ध्यानयोगकी शक्तिसे सम्पन्न जीवन्मुक्त यतिवर, दर्पणमें प्रतिबिम्बके समान अपने हृदयमें अवस्थित उन्हीं परमात्माका अनुभव करते हैं ⁠।⁠।⁠ २६० ⁠।⁠।</div>
<div class="class_66">श्रद्दधानः सदा युक्तः सदा धर्मपरायणः ⁠।</div>
<div class="class_66">आसेवन्निममध्यायं नरः पापात् प्रमुच्यते ⁠।⁠।⁠ २६१ ⁠।⁠।</div>
<div class="class_68">जो धर्मपरायण पुरुष श्रद्धाके साथ सर्वदा सावधान रहकर प्रतिदिन इस अध्यायका सेवन करता है, वह पाप-तापसे मुक्त हो जाता है ⁠।⁠।⁠ २६१ ⁠।⁠।</div>
<div class="class_66">अनुक्रमणिकाध्यायं भारतस्येममादितः ⁠।</div>
<div class="class_66">आस्तिकः सततं शृण्वन् न कृच्छ्रेष्ववसीदति ⁠।⁠।⁠ २६२ ⁠।⁠।</div>
<div class="class_68">जो आस्तिक पुरुष महाभारतके इस अनुक्रमणिका-अध्यायको आदिसे अन्ततक प्रतिदिन श्रवण करता है, वह संकटकालमें भी दुःखसे अभिभूत नहीं होता ⁠।⁠।⁠ २६२ ⁠।⁠।</div>
<div class="class_66">उभे संध्ये जपन् किंचित्‌ सद्यो मुच्येत किल्बिषात् ⁠।</div>
<div class="class_66">अनुक्रमण्या यावत् स्यादह्ना रात्र्या च संचितम् ⁠।⁠।⁠ २६३ ⁠।⁠।</div>
<div class="class_68">जो इस अनुक्रमणिका-अध्यायका कुछ अंश भी प्रातः-सायं अथवा मध्याह्नमें जपता है, वह दिन अथवा रात्रिके समय संचित सम्पूर्ण पापराशिसे तत्काल मुक्त हो जाता है ⁠।⁠।⁠ २६३ ⁠।⁠।</div>
<div class="class_66">भारतस्य वपुर्ह्येतत् सत्यं चामृतमेव च ⁠।</div>
<div class="class_66">नवनीतं यथा दध्नो द्विपदां ब्राह्मणो यथा ⁠।⁠।⁠ २६४ ⁠।⁠।</div>
<div class="class_66">आरण्यकं च वेदेभ्य ओषधिभ्योऽमृतं यथा ⁠।</div>
<div class="class_66">ह्रदानामुदधिः श्रेष्ठो गौर्वरिष्ठा चतुष्पदाम् ⁠।⁠।⁠ २६५ ⁠।⁠।</div>
<div class="class_66">यथैतानीतिहासानां तथा भारतमुच्यते ⁠।</div>
<div class="class_66">यश्चैनं श्रावयेच्छ्राद्धे ब्राह्मणान् पादमन्ततः ⁠।⁠।⁠ २६६ ⁠।⁠।</div>
<div class="class_66">अक्षय्यमन्नपानं वै पितॄंस्तस्योपतिष्ठते ⁠।</div>
<div class="class_68">यह अध्याय महाभारतका मूल शरीर है। यह सत्य एवं अमृत है। जैसे दहीमें नवनीत, मनुष्योंमें ब्राह्मण, वेदोंमें उपनिषद्, ओषधियोंमें अमृत, सरोवरोंमें समुद्र और चौपायोंमें गाय सबसे श्रेष्ठ है, वैसे ही उन्हींके समान इतिहासोंमें यह महाभारत भी है। जो श्राद्धमें भोजन करनेवाले ब्राह्मणोंको अन्तमें इस अध्यायका एक चौथाई भाग अथवा श्लोकका एक चरण भी सुनाता है, उसके पितरोंको अक्षय अन्न-पानकी प्राप्ति होती है ⁠।⁠।⁠ २६४-२६६<img src="image_562.jpg" alt="" class="class_58"/> ⁠।⁠।</div>
<div class="class_66">इतिहासपुराणाभ्यां वेदं समुपबृंहयेत् ⁠।⁠।⁠ २६७ ⁠।⁠।</div>
<div class="class_66">बिभेत्यल्पश्रुताद् वेदो मामयं प्रहरिष्यति ⁠।</div>
<div class="class_66">कार्ष्णं वेदमिमं विद्वाञ्श्रावयित्वार्थमश्नुते ⁠।⁠।⁠ २६८ ⁠।⁠।</div>
<div class="class_68">इतिहास और पुराणोंकी सहायतासे ही वेदोंके अर्थका विस्तार एवं समर्थन करना चाहिये। जो इतिहास एवं पुराणोंसे अनभिज्ञ है, उससे वेद डरते रहते हैं कि कहीं यह मुझपर प्रहार कर देगा। जो विद्वान् श्रीकृष्णद्वैपायनद्वारा कहे हुए इस वेदका दूसरोंको श्रवण कराते हैं, उन्हें मनोवांछित अर्थकी प्राप्ति होती है ⁠।⁠।⁠ २६७-२६८ ⁠।⁠।</div>
<div class="class_66">भ्रूणहत्यादिकं चापि पापं जह्यादसंशयम् ⁠।</div>
<div class="class_66">य इमं शुचिरध्यायं पठेत् पर्वणि पर्वणि ⁠।⁠।⁠ २६९ ⁠।⁠।</div>
<div class="class_66">अधीतं भारतं तेन कृत्स्नं स्यादिति मे मतिः ⁠।</div>
<div class="class_66">यश्चैनं शृणुयान्नित्यमार्षं श्रद्धासमन्वितः ⁠।⁠।⁠ २७० ⁠।⁠।</div>
<div class="class_66">स दीर्घमायुः कीर्तिं च स्वर्गतिं चाप्नुयान्नरः ⁠।</div>
<div class="class_66">एकतश्चतुरो वेदान् भारतं चैतदेकतः ⁠।⁠।⁠ २७१ ⁠।⁠।</div>
<div class="class_66">पुरा किल सुरैः सर्वैः समेत्य तुलया धृतम् ⁠।</div>
<div class="class_66">चतुर्भ्यः सरहस्येभ्यो वेदेभ्यो ह्यधिकं यदा ⁠।⁠।⁠ २७२ ⁠।⁠।</div>
<div class="class_66">तदा प्रभृति लोकेऽस्मिन् महाभारतमुच्यते ⁠।</div>
<div class="class_66">महत्त्वे च गुरुत्वे च ध्रियमाणं यतोऽधिकम् ⁠।⁠।⁠ २७३ ⁠।⁠।</div>
<div class="class_68">और इससे भ्रूणहत्या आदि पापोंका भी नाश हो जाता है, इसमें संदेह नहीं है। जो पवित्र होकर प्रत्येक पर्वपर इस अध्यायका पाठ करता है, उसे सम्पूर्ण महाभारतके अध्ययनका फल मिलता है, ऐसा मेरा निश्चय है। जो पुरुष श्रद्धाके साथ प्रतिदिन इस महर्षि व्यासप्रणीत ग्रन्थरत्नका श्रवण करता है, उसे दीर्घ आयु, कीर्ति और स्वर्गकी प्राप्ति होती है। प्राचीन कालमें सब देवताओंने इकट्ठे होकर तराजूके एक पलड़ेपर चारों वेदोंको और दूसरेपर महाभारतको रखा। परंतु जब यह रहस्यसहित चारों वेदोंकी अपेक्षा अधिक भारी निकला, तभीसे संसारमें यह महाभारतके नामसे कहा जाने लगा। सत्यके तराजूपर तौलनेसे यह ग्रन्थ महत्त्व, गौरव अथवा गम्भीरतामें वेदोंसे भी अधिक सिद्ध हुआ है ⁠।⁠।⁠ २६९—२७३ ⁠।⁠।</div>
<div class="class_66">महत्त्वाद् भारवत्त्वाच्च महाभारतमुच्यते ⁠।</div>
<div class="class_66">निरुक्तमस्य यो वेद सर्वपापैः प्रमुच्यते ⁠।⁠।⁠ २७४ ⁠।⁠।</div>
<div class="class_68">अतएव महत्ता, भार अथवा गम्भीरताकी विशेषतासे ही इसको महाभारत कहते हैं। जो इस ग्रन्थके निर्वचनको जान लेता है, वह सब पापोंसे छूट जाता है ⁠।⁠।⁠ २७४ ⁠।⁠।</div>
<div class="class_66">तपो न कल्कोऽध्ययनं न कल्कः</div>
<div class="class_67">स्वाभाविको वेदविधिर्न कल्कः ⁠।</div>
<div class="class_66">प्रसह्य वित्ताहरणं न कल्क-</div>
<div class="class_67">स्तान्येव भावोपहतानि कल्कः ⁠।⁠।⁠ २७५ ⁠।⁠।</div>
<div class="class_68">तपस्या निर्मल है, शास्त्रोंका अध्ययन भी निर्मल है, वर्णाश्रमके अनुसार स्वाभाविक वेदोक्त विधि भी निर्मल है और कष्टपूर्वक उपार्जन किया हुआ धन भी निर्मल है, किंतु वे ही सब विपरीत भावसे किये जानेपर पापमय हैं अर्थात् दूसरेके अनिष्टके लिये किया हुआ तप, शास्त्राध्ययन और वेदोक्त स्वाभाविक कर्म तथा क्लेशपूर्वक उपार्जित धन भी पापयुक्त हो जाता है। (तात्पर्य यह कि इस ग्रन्थरत्नमें भावशुद्धिपर विशेष जोर दिया गया है; इसलिये महाभारत-ग्रन्थका अध्ययन करते समय भी भाव शुद्ध रखना चाहिये) ⁠।⁠।⁠ २७५ ⁠।⁠।</div>
<div class="class_70">इति श्रीमन्महाभारते आदिपर्वणि अनुक्रमणिकापर्वणि प्रथमोऽध्यायः ⁠।⁠।⁠ १ ⁠।⁠।</div>
<div class="class_71">इस प्रकार श्रीमहाभारत आदिपर्वके अन्तर्गत अनुक्रमणिकापर्वमें पहला अध्याय पूरा हुआ ⁠।⁠।⁠ १ ⁠।⁠।</div>
<div class="class_72">[दाक्षिणात्य अधिक पाठके ७ श्लोक मिलाकर कुल २८२ श्लोक हैं]</div>
<div class="class_73">।⁠।⁠ अनुक्रमणिकापर्व सम्पूर्ण ⁠।⁠।</div>
<div class="class_74"><img src="image_361.jpg" alt="" class="class_42"/></div>
<hr class="class_75"/>
<div id="id_6Bxum8OiSPiVdmtAlKU3Tw45908" class="class_76"><a href="part0006.xhtml#id_6Bxum8OiSPiVdmtAlKU3Tw45804" class="class_36">१</a>. जय शब्दका अर्थ महाभारत नामक इतिहास ही है। आगे चलकर कहा है—‘जयो नामेतिहासोऽयम्’ इत्यादि। अथवा अठारहों पुराण, वाल्मीकिरामायण आदि सभी आर्ष-ग्रन्थोंकी संज्ञा ‘जय’ है।</div>
<div id="id_6Bxum8OiSPiVdmtAlKU3Tw45909" class="class_76"><a href="part0006.xhtml#id_6Bxum8OiSPiVdmtAlKU3Tw45758" class="class_36">२</a>. मंगलाचरणका श्लोक देखनेपर ऐसा जान पड़ता है कि यहाँ नारायण शब्दका अर्थ है भगवान् श्रीकृष्ण और नरोत्तम नरका अर्थ है नररत्न अर्जुन। महाभारतमें प्रायः सर्वत्र इन्हीं दोनोंका नर-नारायणके अवतारके रूपमें उल्लेख हुआ है। इससे मंगलाचरणमें ग्रन्थके इन दोनों प्रधान पात्र तथा भगवान्‌के मूर्ति-युगलको प्रणाम करना मंगलाचरणको नमस्कारात्मक होनेके साथ ही वस्तुनिर्देशात्मक भी बना देता है। इसलिये अनुवादमें श्रीकृष्ण और अर्जुनका ही उल्लेख किया गया है।</div>
<div id="id_6Bxum8OiSPiVdmtAlKU3Tw45962" class="class_76"><a href="part0006.xhtml#id_6Bxum8OiSPiVdmtAlKU3Tw45816" class="class_36">३</a>. नैमिषारण्य नामकी व्याख्या वाराहपुराणमें इस प्रकार मिलती है—</div>
<div class="class_77">एवं कृत्वा ततो देवो मुनिं गौरमुखं तदा। उवाच निमिषेणेदं निहतं दानवं बलम् ⁠।⁠।</div>
<div class="class_77">अरण्येऽस्मिंस्ततस्त्वेतन्नैमिषारण्यसंज्ञितम् ⁠।</div>
<div class="class_78">ऐसा करके भगवान्‌ने उस समय गौरमुख मुनिसे कहा—‘मैंने निमिषमात्रमें इस अरण्य (वन)-के भीतर इस दानव-सेनाका संहार किया है; अतः यह वन नैमिषारण्यके नामसे प्रसिद्ध होगा।’</div>
<div id="id_6Bxum8OiSPiVdmtAlKU3Tw45963" class="class_76"><a href="part0006.xhtml#id_6Bxum8OiSPiVdmtAlKU3Tw45777" class="class_36">४</a>. जो विद्वान् ब्राह्मण अकेला ही दस सहस्र जिज्ञासु व्यक्तियोंका अन्न-दानादिके द्वारा भरण-पोषण करता है, उसे कुलपति कहते हैं।</div>
<div id="id_6Bxum8OiSPiVdmtAlKU3Tw45964" class="class_76"><a href="part0006.xhtml#id_6Bxum8OiSPiVdmtAlKU3Tw45919" class="class_36">५</a>. जो कार्य अनेक व्यक्तियोंके सहयोगसे किया गया हो और जिसमें बहुतोंको ज्ञान, सदाचार आदिकी शिक्षा तथा अन्न-वस्त्रादि वस्तुएँ दी जाती हों, जो बहुतोंके लिये तृप्तिकारक एवं उपयोगी हो, उसे ‘सत्र’ कहते हैं।</div>
<div id="id_6Bxum8OiSPiVdmtAlKU3Tw45803" class="class_76"><a href="part0006.xhtml#id_6Bxum8OiSPiVdmtAlKU3Tw45754" class="class_36">१</a>. ‘तत् सृष्ट्‌वा तदेवानु प्राविशत्’ (तैत्तिरीय उपनिषद्)। ब्रह्मने अण्ड एवं पिण्डकी रचना करके मानो स्वयं ही उसमें प्रवेश किया है।</div>
<div id="id_6Bxum8OiSPiVdmtAlKU3Tw45991" class="class_76"><a href="part0006.xhtml#id_6Bxum8OiSPiVdmtAlKU3Tw45798" class="class_36">२</a>. ऋषयः सप्त पूर्वे ये मनवश्च चतुर्दश ⁠। एते प्रजानां पतय एभिः कल्पः समाप्यते ⁠।⁠।</div>
<div class="class_79">(नीलकण्ठीमें ब्रह्माण्डपुराणका वचन)</div>
<div id="id_6Bxum8OiSPiVdmtAlKU3Tw45831" class="class_76"><a href="part0006.xhtml#id_6Bxum8OiSPiVdmtAlKU3Tw46000" class="class_80">*</a> यह और इसके बादका श्लोक महाभारतके तात्पर्यके सूचक हैं। दुर्योधन क्रोध है। यहाँ क्रोध शब्दसे द्वेष-असूया आदि दुर्गुण भी समझ लेने चाहिये। कर्ण, शकुनि, दुःशासन आदि उससे एकताको प्राप्त हैं, उसीके स्वरूप हैं। इन सबका मूल है राजा धृतराष्ट्र। यह अज्ञानी अपने मनको वशमें करनेमें असमर्थ है। इसीने पुत्रोंकी आसक्तिसे अंधे होकर दुर्योधनको अवसर दिया, जिससे उसकी जड़ मजबूत हो गयी। यदि यह दुर्योधनको वशमें कर लेता अथवा बचपनमें ही विदुर आदिकी बात मानकर इसका त्याग कर देता तो विष-दान, लाक्षागृहदाह, द्रौपदी-केशाकर्षण आदि दुष्कर्मोंका अवसर ही नहीं आता और कुलक्षय न होता। इस प्रसंगसे यह भाव सूचित किया गया है कि यह जो मन्यु (दुर्योधन)-रूप वृक्ष है, इसका दृढ़ अज्ञान ही मूल है, क्रोध-लोभादि स्कन्ध हैं, हिंसा-चोरी आदि शाखाएँ हैं और बन्धन-नरकादि इसके फल-पुष्प हैं। पुरुषार्थकामी पुरुषको मूलाज्ञानका उच्छेद करके पहले ही इस (क्रोधरूप) वृक्षको नष्ट कर देना चाहिये।</div>
<div id="id_6Bxum8OiSPiVdmtAlKU3Tw45811" class="class_76"><a href="part0006.xhtml#id_6Bxum8OiSPiVdmtAlKU3Tw45776" class="class_80">*</a> युधिष्ठिर धर्म हैं। इसका अभिप्राय यह है कि वे शम, दम, सत्य, अहिंसा आदि रूप धर्मकी मूर्ति हैं। अर्जुन-भीम आदिको धर्मकी शाखा बतलानेका अभिप्राय यह है कि वे सब युधिष्ठिरके ही स्वरूप हैं, उनसे अभिन्न हैं। शुद्धसत्त्वमय ज्ञानविग्रह श्रीकृष्णरूप परमात्मा ही उसके मूल हैं। उनके दृढ़ ज्ञानसे ही धर्मकी नींव मजबूत होती है। श्रुति भगवतीने कहा है कि ‘हे गार्गी! इस अविनाशी परमात्माको जाने बिना इस लोकमें जो हजारों वर्षपर्यन्त यज्ञ करता है, दान देता है, तपस्या करता है, उन सबका फल नाशवान् ही होता है।’ ज्ञानका मूल है ब्रह्म अर्थात् वेद। वेदसे ही परमधर्म योग और अपरधर्म यज्ञ-यागादिका ज्ञान होता है। यह निश्चित सिद्धान्त है कि धर्मका मूल केवल शब्दप्रमाण ही है। वेदके भी मूल ब्राह्मण हैं; क्योंकि वे ही वेद-सम्प्रदायके प्रवर्तक हैं। इस प्रकार उपदेशकके रूपमें ब्राह्मण, प्रमाणके रूपमें वेद और अनुग्राहकके रूपमें परमात्मा धर्मका मूल है। इससे यह बात सिद्ध हुई है कि वेद और ब्राह्मणका भक्त अधिकारी पुरुष भगवदाराधनके बलसे योगादिरूप धर्ममय वृक्षका सम्पादन करे। उस वृक्षके अहिंसा-सत्य आदि तने हैं। धारण-ध्यान आदि शाखाएँ हैं और तत्त्व-साक्षात्कार ही उसका फल है। इस धर्ममय वृक्षके समाश्रयसे ही पुरुषार्थकी सिद्धि होती है, अन्यथा नहीं।</div>
<div id="id_6Bxum8OiSPiVdmtAlKU3Tw45979" class="class_81"><div class="class_82"><a href="part0006.xhtml#id_6Bxum8OiSPiVdmtAlKU3Tw46026" class="class_80">*</a> शास्त्रोक्त आचारका परित्याग न करना, सदाचारी सत्पुरुषोंका संग करना और सदाचारमें दृढ़तासे स्थित रहना—इसको ‘शौच’ कहते हैं। अपनी इच्छाके अनुकूल और प्रतिकूल पदार्थोंकी प्राप्ति होनेपर चित्तमें विकार न होना ही ‘धृति’ है। सबसे बढ़कर सामर्थ्यका होना ही ‘विक्रम’ है। सद्‌वृत्तकी अनुवृत्ति ही ‘शुश्रूषा’ है। (सदाचारपरायण गुरुजनोंका अनुसरण गुरुशुश्रूषा है।) किसीके द्वारा अपराध बन जानेपर भी उसके प्रति अपने चित्तमें क्रोध आदि विकारोंका न होना ही ‘क्षमाशीलता’ है। जितेन्द्रियता अथवा अनुद्धत रहना ही ‘विनय’ है। बलवान् शत्रुको भी पराजित कर देनेका अध्यवसाय ‘शौर्य’ है। इनके संग्राहक श्लोक इस प्रकार हैं—</div><div class="class_83">आचारापरिहारश्च संसर्गश्चाप्यनिन्दितैः ⁠। आचारे च व्यवस्थानं शौचमित्यभिधीयते ⁠।⁠।</div><div class="class_83">इष्टानिष्टार्थसम्पत्तौ चित्तस्याविकृतिर्धृतिः ⁠। सर्वातिशयसामर्थ्यं विक्रमं परिचक्षते ⁠।⁠।</div><div class="class_83">वृत्तानुवृत्तिः शुश्रूषा क्षान्तिरागस्यविक्रिया ⁠। जितेन्द्रियत्वं विनयोऽथवानुद्धतशीलता ⁠।⁠।</div><div class="class_84">शौर्यमध्यवसायः स्याद् बलिनोऽपि पराभवे ⁠।⁠।</div></div>
<div id="id_6Bxum8OiSPiVdmtAlKU3Tw45772" class="class_78"><a href="part0006.xhtml#id_6Bxum8OiSPiVdmtAlKU3Tw46037" class="class_80">*</a> आचार्य, ब्रह्मा, ऋत्विक्, सदस्य, यजमान, यजमानपत्नी, धन-सम्पत्ति, श्रद्धा-उत्साह, विधि-विधानका सम्यक् पालन एवं सद्‌बुद्धि आदि यज्ञकी उत्तम गुणसामग्रीके अन्तर्गत हैं।</div>
</body>
</html>
