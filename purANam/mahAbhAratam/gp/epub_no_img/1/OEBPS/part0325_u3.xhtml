<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0325</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles1.css"/>
</head>
  <body class="class">
<div id="id_6Bxum8OiSPiVdmtAlKU3Tw45676" class="class_92">सप्तत्रिंशोऽध्यायः</div>
<div class="class_93">शिशुपालके आक्षेपपूर्ण वचन</div>
<div class="class_86">शिशुपाल उवाच</div>
<div class="class_54">नायमर्हति वार्ष्णेयस्तिष्ठत्स्विह महात्मसु ⁠।</div>
<div class="class_54">महीपतिषु कौरव्य राजवत् पार्थिवार्हणम् ⁠।⁠।⁠ १ ⁠।⁠।</div>
<div class="class_55"><span class="class_60">शिशुपाल बोला—</span>कौरव्य! यहाँ इन महात्मा भूमिपतियोंके रहते हुए यह वृष्णिवंशी कृष्ण राजाओंकी भाँति राजोचित पूजाका अधिकारी कदापि नहीं हो सकता ⁠।⁠।⁠ १ ⁠।⁠।</div>
<div class="class_54">नायं युक्तः समाचारः पाण्डवेषु महात्मसु ⁠।</div>
<div class="class_54">यत् कामात् पुण्डरीकाक्षं पाण्डवार्चितवानसि ⁠।⁠।⁠ २ ⁠।⁠।</div>
<div class="class_54">बाला यूयं न जानीध्वं धर्मः सूक्ष्मो हि पाण्डवाः ⁠।</div>
<div class="class_54">अयं च स्मृत्यतिक्रान्तो ह्यापगेयोऽल्पदर्शनः ⁠।⁠।⁠ ३ ⁠।⁠।</div>
<div class="class_55">महात्मा पाण्डवोंके लिये यह विपरीत आचार कभी उचित नहीं है। पाण्डुकुमार! तुमने स्वार्थवश कमलनयन श्रीकृष्णका पूजन किया है। पाण्डवो! अभी तुमलोग बालक हो। तुम्हें धर्मका पता नहीं है, क्योंकि धर्मका स्वरूप अत्यन्त सूक्ष्म है। ये गंगानन्दन भीष्म बहुत बूढ़े हो गये हैं। अब इनकी स्मरणशक्ति जवाब दे चुकी है। इनकी सूझ और समझ भी बहुत कम हो गयी है (तभी इन्होंने श्रीकृष्णपूजाकी सम्मति दी है) ⁠।⁠।⁠ २-३ ⁠।⁠।</div>
<div class="class_41"><img src="image_37306.jpg" alt="" class="class_121"/></div>
<div class="class_54">त्वादृशो धर्मयुक्तो हि कुर्वाणः प्रियकाम्यया ⁠।</div>
<div class="class_54">भवत्यभ्यधिकं भीष्म लोकेष्ववमतः सताम् ⁠।⁠।⁠ ४ ⁠।⁠।</div>
<div class="class_55">भीष्म तुम्हारे-जैसा धर्मात्मा पुरुष भी जब मनमाना अथवा किसीका प्रिय करनेके लिये मुँहदेखी करने लगता है, तब वह साधु पुरुषोंके समाजमें अधिक अपमानका पात्र बन जाता है ⁠।⁠।⁠ ४ ⁠।⁠।</div>
<div class="class_54">कथं ह्यराजा दाशाहो मध्ये सर्वमहीक्षिताम् ⁠।</div>
<div class="class_54">अर्हणामर्हति तथा यथा युष्माभिरर्चितः ⁠।⁠।⁠ ५ ⁠।⁠।</div>
<div class="class_55">यह सभी जानते हैं कि यदुवंशी कृष्ण राजा नहीं है, फिर सम्पूर्ण भूपालोंके बीच तुमलोगोंने जिस प्रकार इसकी पूजा की है, वैसी पूजाका अधिकारी यह कैसे हो सकता है? ⁠।⁠।⁠ ५ ⁠।⁠।</div>
<div class="class_54">अथ वा मन्यसे कृष्णं स्थविरं कुरुपुङ्गव ⁠।</div>
<div class="class_54">वसुदेवे स्थिते वृद्धे कथमर्हति तत्सुतः ⁠।⁠।⁠ ६ ⁠।⁠।</div>
<div class="class_55">कुरुपुंगव! अथवा यदि तुम श्रीकृष्णको बड़ा-बूढ़ा समझते हो तो इसके पिता वृद्ध वसुदेवजीके रहते हुए उनका यह पुत्र कैसे पूजाका पात्र हो सकता है? ⁠।⁠।⁠ ६ ⁠।⁠।</div>
<div class="class_54">अथ वा वासुदेवोऽपि प्रियकामोऽनुवृत्तवान् ⁠।</div>
<div class="class_54">द्रुपदे तिष्ठति कथं माधवोऽर्हति पूजनम् ⁠।⁠।⁠ ७ ⁠।⁠।</div>
<div class="class_54">आचार्यं मन्यसे कृष्णमथ वा कुरुनन्दन ⁠।</div>
<div class="class_54">द्रोणे तिष्ठति वार्ष्णेयं कस्मादर्चितवानसि ⁠।⁠।⁠ ८ ⁠।⁠।</div>
<div class="class_55">अथवा यह मान लिया जाय कि वासुदेव कृष्ण तुमलोगोंका प्रिय चाहनेवाला और तुम्हारा अनुसरण करनेवाला सुहृद् है, इसीलिये तुमने इसकी पूजा की है, तो यह भी ठीक नहीं है, क्योंकि तुम्हारे सबसे बड़े सुहृद् तो राजा द्रुपद हैं। उनके रहते यह माधव पूजा पानेका अधिकारी कैसे हो सकता है। कुरुनन्दन! अथवा यह समझ लें कि तुम कृष्णको आचार्य मानते हो, फिर भी आचार्योंमें भी बड़े-बूढ़े द्रोणाचार्यके रहते हुए इस यदुवंशीकी पूजा तुमने क्यों की है? ⁠।⁠।⁠ ७-८ ⁠।⁠।</div>
</body>
</html>
