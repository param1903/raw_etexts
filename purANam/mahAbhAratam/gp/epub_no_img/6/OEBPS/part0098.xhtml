<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0098</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53861" class="class_92">सप्तसप्ततितमोऽध्यायः</div>
<div class="class_93">कपिला गौओंकी उत्पत्ति और महिमाका वर्णन</div>
<div class="class_86">वैशम्पायन उवाच</div>
<div class="class_54">ततो युधिष्ठिरो राजा भूयः शान्तनवं नृपम् ⁠।</div>
<div class="class_54">गोदानविस्तरं धर्मान् पप्रच्छ विनयान्वितः ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर राजा युधिष्ठिरने पुनः शान्तनुनन्दन भीष्मसे गोदानकी विस्तृत विधि तथा तत्सम्बन्धी धर्मोंके विषयमें विनयपूर्वक जिज्ञासा की ⁠।⁠।⁠ १ ⁠।⁠।</div>
<div class="class_59">युधिष्ठिर उवाच</div>
<div class="class_54">गोप्रदानगुणान् सम्यक् पुनर्मे ब्रूहि भारत ⁠।</div>
<div class="class_54">न हि तृप्याम्यहं वीर शृण्वानोऽमृतमीदृशम् ⁠।⁠।⁠ २ ⁠।⁠।</div>
<div class="class_55"><span class="class_60">युधिष्ठिर बोले—</span>भारत! आप गोदानके उत्तम गुणोंका भलीभाँति पुनः मुझसे वर्णन कीजिये। वीर! ऐसा अमृतमय उपदेश सुनकर मैं तृप्त नहीं हो रहा हूँ ⁠।⁠।⁠ २ ⁠।⁠।</div>
<div class="class_59">वैशम्पायन उवाच</div>
<div class="class_54">इत्युक्तो धर्मराजेन तदा शान्तनवो नृपः ⁠।</div>
<div class="class_54">सम्यगाह गुणांस्तस्मै गोप्रदानस्य केवलान् ⁠।⁠।⁠ ३ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! धर्मराज युधिष्ठिरके ऐसा कहनेपर उस समय शान्तनुनन्दन भीष्म केवल गोदान-सम्बन्धी गुणोंका भलीभाँति (विधिवत्) वर्णन करने लगे ⁠।⁠।⁠ ३ ⁠।⁠।</div>
<div class="class_59">भीष्म उवाच</div>
<div class="class_54">वत्सलां गुणसम्पन्नां तरुणीं वस्त्रसंयुताम् ⁠।</div>
<div class="class_54">दत्त्वेदृशीं गां विप्राय सर्वपापैः प्रमुच्यते ⁠।⁠।⁠ ४ ⁠।⁠।</div>
<div class="class_55"><span class="class_60">भीष्मजीने कहा—</span>बेटा! वात्सल्यभावसे युक्त, गुणवती और जवान गायको वस्त्र ओढ़ाकर उसका दान करे। ब्राह्मणको ऐसी गायका दान करके मनुष्य सब पापोंसे मुक्त हो जाता है ⁠।⁠।⁠ ४ ⁠।⁠।</div>
<div class="class_54">असुर्या नाम ते लोका गां दत्त्वा तान् न गच्छति ⁠।</div>
<div class="class_54">पीतोदकां जग्धतृणां नष्टक्षीरां निरिन्द्रियाम् ⁠।⁠।⁠ ५ ⁠।⁠।</div>
<div class="class_54">जरारोगोपसम्पन्नां जीर्णां वापीमिवाजलाम् ⁠।</div>
<div class="class_54">दत्त्वा तमः प्रविशति द्विजं क्लेशेन योजयेत् ⁠।⁠।⁠ ६ ⁠।⁠।</div>
<div class="class_55">असुर्य नामके जो अन्धकारमय लोक (नरक) हैं, उनमें गोदान करनेवाले पुरुषको नहीं जाना पड़ता। जिसका घास खाना और पानी पीना प्रायः समाप्त हो चुका हो, जिसका दूध नष्ट हो गया है, जिसकी इन्द्रियाँ काम न दे सकती हों, जो बुढ़ापा और रोगसे आक्रान्त होनेके कारण शरीरसे जीर्ण-शीर्ण हो बिना पानीकी बावड़ीके समान व्यर्थ हो गयी हो, ऐसी गौका दान करके मनुष्य ब्राह्मणको व्यर्थ कष्टमें डालता है और स्वयं भी घोर नरकमें पड़ता है ⁠।⁠।⁠ ५-६ ⁠।⁠।</div>
<div class="class_54">रुष्टा दुष्टा व्याधिता दुर्बला वा</div>
<div class="class_57">नो दातव्या याश्च मूल्यैरदत्तैः ⁠।</div>
<div class="class_54">क्लेशैर्विप्रं योऽफलैः संयुनक्ति</div>
<div class="class_57">तस्यावीर्याश्चाफलाश्चैव लोकाः ⁠।⁠।⁠ ७ ⁠।⁠।</div>
<div class="class_55">जो क्रोध करनेवाली, दुष्टा, रोगिणी और दुबली-पतली हो तथा जिसका दाम न चुकाया गया हो, ऐसी गौका दान करना कदापि उचित नहीं है। जो इस तरहकी गाय देकर ब्राह्मणको व्यर्थ कष्टमें डालता है, उसे निर्बल और निष्फल लोक ही प्राप्त होते हैं ⁠।⁠।⁠ ७ ⁠।⁠।</div>
<div class="class_54">बलान्विताः शीलवयोपपन्नाः</div>
<div class="class_57">सर्वे प्रशंसन्ति सुगन्धवत्यः ⁠।</div>
<div class="class_54">यथा हि गंगा सरितां वरिष्ठा</div>
<div class="class_57">तथार्जुनीनां कपिला वरिष्ठा ⁠।⁠।⁠ ८ ⁠।⁠।</div>
<div class="class_55">हृष्ट-पुष्ट, सुलक्षणा, जवान तथा उत्तम गन्धवाली गायकी सभी लोग प्रशंसा करते हैं। जैसे नदियोंमें गंगा श्रेष्ठ हैं, वैसे ही गौओंमें कपिला गौ उत्तम मानी गयी है ⁠।⁠।</div>
<div class="class_59">युधिष्ठिर उवाच</div>
<div class="class_54">कस्मात् समाने बहुलाप्रदाने</div>
<div class="class_57">सद्भिः प्रशस्तं कपिलाप्रदानम् ⁠।</div>
<div class="class_54">विशेषमिच्छामि महाप्रभावं</div>
<div class="class_57">श्रोतुं समर्थोऽस्मि भवान् प्रवक्तुम् ⁠।⁠।⁠ ९ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! किसी भी रंगकी गायका दान किया जाय, गोदान तो एक-सा ही होगा? फिर सत्पुरुषोंने कपिला गौकी ही अधिक प्रशंसा क्यों की है? मैं कपिलाके महान् प्रभावको विशेषरूपसे सुनना चाहता हूँ। मैं सुननेमें समर्थ हूँ और आप कहनेमें ⁠।⁠।⁠ ९ ⁠।⁠।</div>
<div class="class_59">भीष्म उवाच</div>
<div class="class_54">वृद्धानां ब्रुवतां तात श्रुतं मे यत् पुरातनम् ⁠।</div>
<div class="class_54">वक्ष्यामि तदशेषेण रोहिण्यो निर्मिता यथा ⁠।⁠।⁠ १० ⁠।⁠।</div>
<div class="class_55"><span class="class_60">भीष्मजीने कहा—</span>बेटा! मैंने बड़े-बूढ़ोंके मुँहसे रोहिणी (कपिला) की उत्पत्तिका जो प्राचीन वृत्तान्त सुना है, वह सब तुम्हें बता रहा हूँ ⁠।⁠।⁠ १० ⁠।⁠।</div>
<div class="class_54">प्रजाः सृजेति चादिष्टः पूर्वं दक्षः स्वयम्भुवा ⁠।</div>
<div class="class_54">असृजद् वृत्तिमेवाग्रे प्रजानां हितकाम्यया ⁠।⁠।⁠ ११ ⁠।⁠।</div>
<div class="class_55">सृष्टिके प्रारम्भमें स्वयम्भू ब्रह्माजीने प्रजापति दक्षको यह आज्ञा दी कि ‘तुम प्रजाकी सृष्टि करो,’ किंतु प्रजापति दक्षने प्रजाके हितकी इच्छासे सर्वप्रथम उनकी आजीविकाका ही निर्माण किया ⁠।⁠।⁠ ११ ⁠।⁠।</div>
<div class="class_54">यथा ह्यमृतमाश्रित्य वर्तयन्ति दिवौकसः ⁠।</div>
<div class="class_54">तथा वृत्तिं समाश्रित्य वर्तयन्ति प्रजा विभो ⁠।⁠।⁠ १२ ⁠।⁠।</div>
<div class="class_55">प्रभो! जैसे देवता अमृतका आश्रय लेकर जीवन-निर्वाह करते हैं, उसी प्रकार समस्त प्रजा आजीविकाके सहारे जीवन धारण करती है ⁠।⁠।⁠ १२ ⁠।⁠।</div>
<div class="class_54">अचरेभ्यश्च भूतेभ्यश्चराः श्रेष्ठाः सदा नराः ⁠।</div>
<div class="class_54">ब्राह्मणाश्च ततः श्रेष्ठास्तेषु यज्ञाः प्रतिष्ठिताः ⁠।⁠।⁠ १३ ⁠।⁠।</div>
<div class="class_55">स्थावर प्राणियोंसे जंगम प्राणी सदा श्रेष्ठ हैं। उनमें भी मनुष्य और मनुष्योंमें भी ब्राह्मण श्रेष्ठ हैं; क्योंकि उन्हींमें यज्ञ प्रतिष्ठित हैं ⁠।⁠।⁠ १३ ⁠।⁠।</div>
<div class="class_54">यज्ञैरवाप्यते सोमः स च गोषु प्रतिष्ठितः ⁠।</div>
<div class="class_54">ततो देवाः प्रमोदन्ते पूर्वं वृत्तिस्ततः प्रजाः ⁠।⁠।⁠ १४ ⁠।⁠।</div>
<div class="class_55">यज्ञसे सोमकी प्राप्ति होती है और वह यज्ञ गौओंमें प्रतिष्ठित है, जिससे देवता आनन्दित होते हैं; अतः पहले आजीविका है फिर प्रजा ⁠।⁠।⁠ १४ ⁠।⁠।</div>
<div class="class_54">प्रजातान्येव भूतानि प्राक्रोशन् वृत्तिकांक्षया ⁠।</div>
<div class="class_54">वृत्तिदं चान्वपद्यन्त तृषिताः पितृमातृवत् ⁠।⁠।⁠ १५ ⁠।⁠।</div>
<div class="class_55">समस्त प्राणी उत्पन्न होते ही जीविकाके लिये कोलाहल करने लगे। जैसे भूखे-प्यासे बालक अपने माँ-बापके पास जाते हैं, उसी प्रकार समस्त जीव जीविकादाता दक्षके पास गये ⁠।⁠।⁠ १५ ⁠।⁠।</div>
<div class="class_54">इतीदं मनसा गत्वा प्रजासर्गार्थमात्मनः ⁠।</div>
<div class="class_54">प्रजापतिस्तु भगवानमृतं प्रापिबत् तदा ⁠।⁠।⁠ १६ ⁠।⁠।</div>
<div class="class_55">प्रजाजनोंकी इस स्थितिपर मन-ही-मन विचार करके भगवान् प्रजापतिने प्रजावर्गकी आजीविकाके लिये उस समय अमृतका पान किया ⁠।⁠।⁠ १६ ⁠।⁠।</div>
<div class="class_54">स गतस्तस्य तृप्तिं तु गन्धं सुरभिमुद्गिरन् ⁠।</div>
<div class="class_54">ददर्शोद्गारसंवृत्तां सुरभिं मुखजां सुताम् ⁠।⁠।⁠ १७ ⁠।⁠।</div>
<div class="class_55">अमृत पीकर जब वे पूर्ण तृप्त हो गये, तब उनके मुखसे सुरभि (मनोहर) गन्ध निकलने लगी। सुरभि गन्धके निकलनेके साथ ही ‘सुरभि’ नामक गौ प्रकट हो गयी, जिसे प्रजापतिने अपने मुखसे प्रकट हुई पुत्रीके रूपमें देखा ⁠।⁠।⁠ १७ ⁠।⁠।</div>
<div class="class_54">सासृजत् सौरभेयीस्तु सुरभिर्लोकमातृकाः ⁠।</div>
<div class="class_54">सुवर्णवर्णाः कपिलाः प्रजानां वृत्तिधेनवः ⁠।⁠।⁠ १८ ⁠।⁠।</div>
<div class="class_55">उस सुरभिने बहुत-सी ‘सौरभेयी’ नामवाली गौओंको उत्पन्न किया, जो सम्पूर्ण जगत्‌के लिये माताके समान थीं। उन सबका रंग सुवर्णके समान उद्दीप्त हो रहा था। वे कपिला गौएँ प्रजाजनोंके लिये आजीविकारूप दूध देनेवाली थीं ⁠।⁠।⁠ १८ ⁠।⁠।</div>
<div class="class_54">तासाममृतवर्णानां क्षरन्तीनां समन्ततः ⁠।</div>
<div class="class_54">बभूवामृतजः फेनः स्रवन्तीनामिवोर्मिजः ⁠।⁠।⁠ १९ ⁠।⁠।</div>
<div class="class_55">जैसे नदियोंकी लहरोंसे फेन उत्पन्न होता है, उसी प्रकार चारों ओर दूधकी धारा बहाती हुई अमृत (सुवर्ण) के समान वर्णवाली उन गौओंके दूधसे फेन उठने लगा ⁠।⁠।⁠ १९ ⁠।⁠।</div>
<div class="class_54">स वत्समुखविभ्रष्टो भवस्य भुवि तिष्ठतः ⁠।</div>
<div class="class_54">शिरस्यवाप तत् क्रुद्धः स तदैक्षत च प्रभुः ⁠।⁠।⁠ २० ⁠।⁠।</div>
<div class="class_54">ललाटप्रभवेणाक्ष्णा रोहिणीं प्रदहन्निव ⁠।</div>
<div class="class_55">एक दिन भगवान् शंकर पृथ्वीपर खड़े थे। उसी समय सुरभिके एक बछड़ेके मुँहसे फेन निकलकर उनके मस्तकपर गिर पड़ा। इससे वे कुपित हो उठे और अपने ललाटजनित नेत्रसे, मानो रोहिणीको भस्म कर डालेंगे, इस तरह उसकी ओर देखने लगे ⁠।⁠।⁠ २०<img src="image_580.jpg" alt="" class="class_58"/> ⁠।⁠।</div>
<div class="class_54">तत्तेजस्तु ततो रौद्रं कपिलास्ता विशाम्पते ⁠।⁠।⁠ २१ ⁠।⁠।</div>
<div class="class_54">नानावर्णत्वमनयन्मेघानिव दिवाकरः ⁠।</div>
<div class="class_55">प्रजानाथ! रुद्रका वह भयंकर तेज जिन-जिन कपिलाओंपर पड़ा, उनके रंग नाना प्रकारके हो गये। जैसे सूर्य बादलोंको अपनी किरणोंसे बहुरंगा बना देते हैं, उसी प्रकार उस तेजने उन सबको नाना वर्णवाली कर दिया ⁠।⁠।⁠ २१<img src="image_580.jpg" alt="" class="class_58"/> ⁠।⁠।</div>
<div class="class_54">यास्तु तस्मादपक्रम्य सोममेवाभिसंश्रिताः ⁠।⁠।⁠ २२ ⁠।⁠।</div>
<div class="class_54">यथोत्पन्नाः स्ववर्णास्थास्ता ह्येता नान्यवर्णगाः ⁠।</div>
<div class="class_54">अथ कुद्धं महादेवं प्रजापतिरभाषत ⁠।⁠।⁠ २३ ⁠।⁠।</div>
<div class="class_55">परंतु जो गौएँ वहाँसे भागकर चन्द्रमाकी ही शरणमें चली गयीं, वे जैसे उत्पन्न हुई थीं वैसे ही रह गयीं। उनका रंग नहीं बदला। उस समय क्रोधमें भरे हुए महादेवजीसे दक्षप्रजापतिने कहा— ⁠।⁠।⁠ २२-२३ ⁠।⁠।</div>
<div class="class_54">अमृतेनावसिक्तस्त्वं नोच्छिष्टं विद्यते गवाम् ⁠।</div>
<div class="class_54">यथा ह्यमृतमादाय सोमो विस्यन्दते पुनः ⁠।⁠।⁠ २४ ⁠।⁠।</div>
<div class="class_54">तथा क्षीरं क्षरन्त्येता रोहिण्योऽमृतसम्भवम् ⁠।</div>
<div class="class_55">प्रभो! आपके ऊपर अमृतका छींटा पड़ा है। गौओंका दूध बछड़ोंके पीनेसे जूठा नहीं होता। जैसे चन्द्रमा अमृतका संग्रह करके फिर उसे बरसा देता है, उसी प्रकार ये रोहिणी गौएँ अमृतसे उत्पन्न दूध देती हैं ⁠।⁠।⁠ २४<img src="image_580.jpg" alt="" class="class_58"/> ⁠।⁠।</div>
<div class="class_54">न दुष्यत्यनिलो नाग्निर्न सुवर्णं न चोदधिः ⁠।⁠।⁠ २५ ⁠।⁠।</div>
<div class="class_54">नामृतेनामृतं पीतं वत्सपीता न वत्सला ⁠।</div>
<div class="class_54">इमाँल्लोकान् भरिष्यन्ति हविषा प्रस्रवेण च ⁠।⁠।⁠ २६ ⁠।⁠।</div>
<div class="class_54">आसामैश्वर्यमिच्छन्ति सर्वेऽमृतमयं शुभम् ⁠।</div>
<div class="class_55">‘जैसे वायु, अग्नि, सुवर्ण, समुद्र और देवताओंका पीया हुआ अमृत—ये वस्तुएँ उच्छिष्ट नहीं होतीं, उसी प्रकार बछड़ोंके पीनेपर उन बछड़ोंके प्रति स्नेह रखनेवाली गौ भी दूषित या उच्छिष्ट नहीं होती। (तात्पर्य यह कि दूध पीते समय बछड़ेके मुँहसे गिरा हुआ झाग अशुद्ध नहीं माना जाता।) ये गौएँ अपने दूध और घीसे इस सम्पूर्ण जगत्‌का पालन करेंगी। सब लोग चाहते हैं कि इन गौओंके पास मंगलकारी अमृतमय दुग्धकी सम्पत्ति बनी रहे’ ⁠।⁠।⁠ २५-२६<img src="image_580.jpg" alt="" class="class_58"/> ⁠।⁠।</div>
<div class="class_54">वृषभं च ददौ तस्मै सह गोभिः प्रजापतिः ⁠।⁠।⁠ २७ ⁠।⁠।</div>
<div class="class_54">प्रसादयामास मनस्तेन रुद्रस्य भारत ⁠।</div>
<div class="class_55">भरतनन्दन! ऐसा कहकर प्रजापतिने महादेवजीको बहुत-सी गौएँ और एक बैल भेंट किये तथा इसी उपायके द्वारा उनके मनको प्रसन्न किया ⁠।⁠।⁠ २७<img src="image_580.jpg" alt="" class="class_58"/> ⁠।⁠।</div>
<div class="class_54">प्रीतश्चापि महादेवश्चकार वृषभं तदा ⁠।⁠।⁠ २८ ⁠।⁠।</div>
<div class="class_54">ध्वजं च वाहनं चैव तस्मात् स वृषभध्वजः ⁠।</div>
<div class="class_55">महादेवजी प्रसन्न हुए। उन्होंने वृषभको अपना वाहन बनाया और उसीकी आकृतिसे अपनी ध्वजाको चिह्नित किया, इसीलिये वे ‘वृषभध्वज’ कहलाये ⁠।⁠।</div>
<div class="class_54">ततो देवैर्महादेवस्तदा पशुपतिः कृतः ⁠।</div>
<div class="class_54">ईश्वरः स गवां मध्ये वृषभाङ्कः प्रकीर्तितः ⁠।⁠।⁠ २९ ⁠।⁠।</div>
<div class="class_55">तदनन्तर देवताओंने महादेवजीको पशुओंका अधिपति बना दिया और गौओंके बीचमें उन महेश्वरका नाम ‘वृषभांक’ रख दिया ⁠।⁠।⁠ २९ ⁠।⁠।</div>
<div class="class_54">एवमव्यग्रवर्णानां कपिलानां महौजसाम् ⁠।</div>
<div class="class_54">प्रदाने प्रथमः कल्पः सर्वासामेव कीर्तितः ⁠।⁠।⁠ ३० ⁠।⁠।</div>
<div class="class_55">इस प्रकार कपिला गौएँ अत्यन्त तेजस्विनी और शान्त वर्णवाली हैं। इसीसे दानमें उन्हें सब गौओंसे प्रथम स्थान दिया गया है ⁠।⁠।⁠ ३० ⁠।⁠।</div>
<div class="class_54">लोकज्येष्ठा लोकवृत्तिप्रवृत्ता</div>
<div class="class_57">रुद्रोपेताः सोमविष्यन्दभूताः ⁠।</div>
<div class="class_54">सौम्याः पुण्याः कामदाः प्राणदाश्च</div>
<div class="class_57">गा वै दत्त्वा सर्वकामप्रदः स्यात् ⁠।⁠।⁠ ३१ ⁠।⁠।</div>
<div class="class_55">गौएँ संसारकी सर्वश्रेष्ठ वस्तु हैं। ये जगत्‌को जीवन देनेके कार्यमें प्रवृत्त हुई हैं। भगवान् शंकर सदा उनके साथ रहते हैं। वे चन्द्रमासे निकले हुए अमृतसे उत्पन्न हुई हैं तथा शान्त, पवित्र, समस्त कामनाओंको पूर्ण करनेवाली और जगत्‌को प्राणदान देनेवाली हैं; अतः गोदान करनेवाला मनुष्य सम्पूर्ण कामनाओंका दाता माना गया है ⁠।⁠।⁠ ३१ ⁠।⁠।</div>
<div class="class_54">इदं गवां प्रभवविधानमुत्तमं</div>
<div class="class_57">पठन् सदाशुचिरपि मंगलप्रियः ⁠।</div>
<div class="class_54">विमुच्यते कलिकलुषेण मानवः</div>
<div class="class_57">श्रियं सुतान् धनपशुमाप्नुयात्‌ सदा ⁠।⁠।⁠ ३२ ⁠।⁠।</div>
<div class="class_55">गौओंकी उत्पत्तिसे सम्बन्ध रखनेवाली इस उत्तम कथाका सदा पाठ करनेवाला मनुष्य अपवित्र हो तो भी मंगलप्रिय हो जाता है और कलियुगके सारे दोषोंसे छूट जाता है। इतना ही नहीं, उसे पुत्र, लक्ष्मी, धन तथा पशु आदिकी सदा प्राप्ति होती है ⁠।⁠।⁠ ३२ ⁠।⁠।</div>
<div class="class_54">हव्यं कव्यं तर्पणं शान्तिकर्म</div>
<div class="class_57">यानं वासो वृद्धबालस्य तुष्टिः ⁠।</div>
<div class="class_54">एतान् सर्वान् गोप्रदाने गुणान् वै</div>
<div class="class_57">दाता राजन्नाप्नुयाद् वै सदैव ⁠।⁠।⁠ ३३ ⁠।⁠।</div>
<div class="class_55">राजन्! गोदान करनेवालेको हव्य, कव्य, तर्पण और शान्तिकर्मका फल तथा वाहन, वस्त्र एवं बालकों और वृद्धोंको संतोष प्राप्त होता है। इस प्रकार ये सब गोदानके गुण हैं। दाता इन सबको सदा पाता ही है ⁠।⁠।⁠ ३३ ⁠।⁠।</div>
<div class="class_59">वैशम्पायन उवाच</div>
<div class="class_54">पितामहस्याथ निशम्य वाक्यं</div>
<div class="class_57">राजा सह भ्रातृभिराजमीढः ⁠।</div>
<div class="class_54">सुवर्णवर्णानडुहस्तथा गाः</div>
<div class="class_57">पार्थो ददौ ब्राह्मणसत्तमेभ्यः ⁠।⁠।⁠ ३४ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! पितामह भीष्मकी ये बातें सुनकर अजमीढवंशी राजा युधिष्ठिर और उनके भाइयोंने श्रेष्ठ ब्राह्मणोंको सोनेके समान रंगवाले बैलों और उत्तम गौओंका दान किया ⁠।⁠।⁠ ३४ ⁠।⁠।</div>
<div class="class_54">तथैव तेभ्योऽपि ददौ द्विजेभ्यो</div>
<div class="class_57">गवां सहस्राणि शतानि चैव ⁠।</div>
<div class="class_54">यज्ञान् समुद्दिश्य च दक्षिणार्थे</div>
<div class="class_57">लोकान् विजेतुं परमां च कीर्तिम् ⁠।⁠।⁠ ३५ ⁠।⁠।</div>
<div class="class_55">इसी प्रकार यज्ञोंकी दक्षिणाके लिये, पुण्यलोकोंपर विजय पानेके लिये तथा संसारमें अपनी उत्तम कीर्तिका विस्तार करनेके लिये राजाने उन्हीं ब्राह्मणोंको सैकड़ों और हजारों गौएँ दान कीं ⁠।⁠।⁠ ३५ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि गोप्रभवकथने सप्तसप्ततितमोऽध्यायः ⁠।⁠।⁠ ७७ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें गौओंकी उत्पत्तिका वर्णनविषयक सतहत्तरवाँ अध्याय पूरा हुआ ⁠।⁠।⁠ ७७ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
