<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0358</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54096" class="class_92">सप्तमोऽध्यायः</div>
<div class="class_93">युधिष्ठिरको धृतराष्ट्रके द्वारा राजनीतिका उपदेश</div>
<div class="class_86">धृतराष्ट्र उवाच</div>
<div class="class_54">संधिविग्रहमप्यत्र पश्येथा राजसत्तम ⁠।</div>
<div class="class_54">द्वियोनिं विविधोपायं बहुकल्पं युधिष्ठिर ⁠।⁠।⁠ १ ⁠।⁠।</div>
<div class="class_55"><span class="class_60">धृतराष्ट्रने कहा—</span>नृपश्रेष्ठ युधिष्ठिर! तुम्हें संधि और विग्रहपर भी दृष्टि रखनी चाहिये। शत्रु प्रबल हो तो उसके साथ संधि करना और दुर्बल हो तो उसके साथ युद्ध छेड़ना—ये संधि और विग्रहके दो आधार हैं। इनके प्रयोगके उपाय भी नाना प्रकारके हैं और इनके प्रकार भी बहुत हैं ⁠।⁠।⁠ १ ⁠।⁠।</div>
<div class="class_54">कौरव्य पर्युपासीथाः स्थित्वा द्वैविध्यमात्मनः ⁠।</div>
<div class="class_54">तुष्टपुष्टबलः शत्रुरात्मवानिति च स्मरेत् ⁠।⁠।⁠ २ ⁠।⁠।</div>
<div class="class_55">कुरुनन्दन! अपनी द्विविध अवस्था—बलाबलका अच्छी तरह विचार करके शत्रुसे युद्ध या मेल करना उचित है। यदि शत्रु मनस्वी है और उसके सैनिक हृष्ट-पुष्ट एवं संतुष्ट हैं तो उसपर सहसा धावा न करके उसे परास्त करनेका कोई दूसरा उपाय सोचे ⁠।⁠।⁠ २ ⁠।⁠।</div>
<div class="class_54">पर्युपासनकाले तु विपरीतं विधीयते ⁠।</div>
<div class="class_54">आमर्दकाले राजेन्द्र व्यपसर्पेत् ततः परम् ⁠।⁠।⁠ ३ ⁠।⁠।</div>
<div class="class_55">आक्रमणकालमें शत्रुकी स्थिति विपरीत रहनी चाहिये अर्थात् उसके सैनिक हृष्ट-पुष्ट एवं संतुष्ट नहीं होने चाहिये। राजेन्द्र! यदि शत्रुसे अपना मान मर्दन होनेकी सम्भावना हो तो वहाँसे भागकर किसी दूसरे मित्र राजाकी शरण लेनी चाहिये ⁠।⁠।⁠ ३ ⁠।⁠।</div>
<div class="class_54">व्यसनं भेदनं चैव शत्रूणां कारयेत् ततः ⁠।</div>
<div class="class_54">कर्षणं भीषणं चैव युद्धे चैव बलक्षयम् ⁠।⁠।⁠ ४ ⁠।⁠।</div>
<div class="class_55">वहाँ यह प्रयत्न करना चाहिये कि शत्रुओंपर कोई संकट आ जाय या उनमें फूट पड़ जाय, वे क्षीण और भयभीत हो जायँ तथा युद्धमें उनकी सेना नष्ट हो जाय ⁠।⁠।⁠ ४ ⁠।⁠।</div>
<div class="class_54">प्रयास्यमानो नृपतिस्त्रिविधां परिचिन्तयेत् ⁠।</div>
<div class="class_54">आत्मनश्चैव शत्रोश्च शक्तिं शास्त्रविशारदः ⁠।⁠।⁠ ५ ⁠।⁠।</div>
<div class="class_55">शत्रुपर चढ़ाई करनेवाले शास्त्रविशारद राजाको अपनी और शत्रुकी त्रिविध शक्तियोंपर भलीभाँति विचार कर लेना चाहिये ⁠।⁠।⁠ ५ ⁠।⁠।</div>
<div class="class_54">उत्साहप्रभुशक्तिभ्यां मन्त्रशक्त्या च भारत ⁠।</div>
<div class="class_54">उपपन्नो नृपो यायाद् विपरीतं च वर्जयेत् ⁠।⁠।⁠ ६ ⁠।⁠।</div>
<div class="class_55">भारत! जो राजा उत्साह-शक्ति, प्रभु-शक्ति और मन्त्र-शक्तिमें शत्रुकी अपेक्षा बढ़ा-चढ़ा हो, उसे ही आक्रमण करना चाहिये। यदि इसके विपरीत अवस्था हो तो आक्रमणका विचार त्याग देना चाहिये ⁠।⁠।⁠ ६ ⁠।⁠।</div>
<div class="class_54">आददीत बलं राजा मौलं मित्रबलं तथा ⁠।</div>
<div class="class_54">अटवीबलं भृतं चैव तथा श्रेणीबलं प्रभो ⁠।⁠।⁠ ७ ⁠।⁠।</div>
<div class="class_55">प्रभो! राजाको अपने पास सैनिकबल, धनबल, मित्रबल, अरण्यबल, भृत्यबल और श्रेणीबलका संग्रह करना चाहिये ⁠।⁠।⁠ ७ ⁠।⁠।</div>
<div class="class_54">तत्र मित्रबलं राजन् मौलं चैव विशिष्यते ⁠।</div>
<div class="class_54">श्रेणीबलं भृतं चैव तुल्ये एवेति मे मतिः ⁠।⁠।⁠ ८ ⁠।⁠।</div>
<div class="class_55">राजन्! इनमें मित्रबल और धनबल सबसे बढ़कर है। श्रेणीबल और भृत्यबल—ये दोनों समान ही हैं, ऐसा मेरा विश्वास है ⁠।⁠।⁠ ८ ⁠।⁠।</div>
<div class="class_54">तथा चारबलं चैव परस्परसमं नृप ⁠।</div>
<div class="class_54">विज्ञेयं बहुकालेषु राज्ञा काल उपस्थिते ⁠।⁠।⁠ ९ ⁠।⁠।</div>
<div class="class_55">नरेश्वर! चारबल (दूतोंका बल) भी परस्पर समान ही है। राजाको समय आनेपर अधिक अवसरोंपर इस तत्त्वको समझे रहना चाहिये ⁠।⁠।⁠ ९ ⁠।⁠।</div>
<div class="class_54">आपदश्चापि बोद्धव्या बहुरूपा नराधिप ⁠।</div>
<div class="class_54">भवन्ति राज्ञा कौरव्य यास्ताः पृथगतः शृणु ⁠।⁠।⁠ १० ⁠।⁠।</div>
<div class="class_55">महाराज! कुरुनन्दन! राजापर आनेवाली अनेक प्रकारकी आपत्तियाँ भी होती हैं, जिन्हें जानना चाहिये। अतः उनका पृथक्-पृथक् वर्णन सुनो ⁠।⁠।⁠ १० ⁠।⁠।</div>
<div class="class_54">विकल्पा बहुधा राजन्नापदां पाण्डुनन्दन ⁠।</div>
<div class="class_54">सामादिभिरुपन्यस्य गणयेत् तान् नृपः सदा ⁠।⁠।⁠ ११ ⁠।⁠।</div>
<div class="class_55">राजन्! पाण्डुनन्दन! उन आपत्तियोंके अनेक प्रकारके विकल्प हैं। राजा साम आदि उपायोंद्वारा उन सबको सामने लाकर सदा गिने ⁠।⁠।⁠ ११ ⁠।⁠।</div>
<div class="class_54">यात्रां गच्छेद् बलैर्युक्तो राजा सद्भिः परंतप ⁠।</div>
<div class="class_54">युक्तश्च देशकालाभ्यां बलैरात्मगुणैस्तथा ⁠।⁠।⁠ १२ ⁠।⁠।</div>
<div class="class_55">परंतप नरेश! देश-कालकी अनुकूलता होनेपर सैनिक-बल तथा राजोचित गुणोंसे युक्त राजा अच्छी सेना साथ लेकर विजयके लिये यात्रा करे ⁠।⁠।⁠ १२ ⁠।⁠।</div>
<div class="class_54">हृष्टपुष्टबलो गच्छेद् राजा वृद्ध‍युदये रतः ⁠।</div>
<div class="class_54">अकृशश्चाप्यथो यायादनृतावपि पाण्डव ⁠।⁠।⁠ १३ ⁠।⁠।</div>
<div class="class_55">पाण्डुनन्दन! अपने अभ्युदयके लिये तत्पर रहनेवाला राजा यदि दुर्बल न हो और उसकी सेना हृष्ट-पुष्ट हो तो वह युद्धके अनुकूल मौसम न होनेपर भी शत्रुपर चढ़ाई करे ⁠।⁠।⁠ १३ ⁠।⁠।</div>
<div class="class_54">तूणाश्मानं वाजिरथप्रवाहां</div>
<div class="class_57">ध्वजद्रुमैः संवृतकूलरोधसम् ⁠।</div>
<div class="class_54">पदातिनागैर्बहुकर्दमां नदीं</div>
<div class="class_57">सपत्ननाशे नृपतिः प्रयोजयेत् ⁠।⁠।⁠ १४ ⁠।⁠।</div>
<div class="class_55">शत्रुओंके विनाशके लिये राजा अपनी सेनारूपी नदीका प्रयोग करे। जिसमें तरकस ही प्रस्तरखण्डके समान हैं, घोड़े और रथरूपी प्रवाह शोभा पाते हैं, जिसका कूल-किनारा ध्वजरूपी वृक्षोंसे आच्छादित है तथा पैदल और हाथी जिसके भीतर अगाध पंकके समान जान पड़ते हैं ⁠।⁠।⁠ १४ ⁠।⁠।</div>
<div class="class_54">अथोपपत्त्या शकटं पद्मवज्रं च भारत ⁠।</div>
<div class="class_54">उशना वेद यच्छास्त्रं तत्रैतद् विहितं विभो ⁠।⁠।⁠ १५ ⁠।⁠।</div>
<div class="class_55">भारत! युद्धके समय युक्ति करके सेनाका शकट, पद्म अथवा वज्र नामक व्यूह बना ले। प्रभो! शुक्राचार्य जिस शास्त्रको जानते हैं, उसमें ऐसा ही विधान मिलता है ⁠।⁠।⁠ १५ ⁠।⁠।</div>
<div class="class_54">चारयित्वा परबलं कृत्वा स्वबलदर्शनम् ⁠।</div>
<div class="class_54">स्वभूमौ योजयेद् युद्धं परभूमौ तथैव च ⁠।⁠।⁠ १६ ⁠।⁠।</div>
<div class="class_55">गुप्तचरोंद्वारा शत्रुसेनाकी जाँच-पड़ताल करके अपनी सैनिक-शक्तिका भी निरीक्षण करे। फिर अपनी या शत्रुकी भूमिपर युद्ध आरम्भ करे ⁠।⁠।⁠ १६ ⁠।⁠।</div>
<div class="class_54">बलं प्रसादयेद् राजा निक्षिपेद् बलिनो नरान् ⁠।</div>
<div class="class_54">ज्ञात्वा स्वविषयं तत्र सामादिभिरुपक्रमेत् ⁠।⁠।⁠ १७ ⁠।⁠।</div>
<div class="class_55">राजाको चाहिये कि वह पारितोषिक आदिके द्वारा सेनाको संतुष्ट रखे और उसमें बलवान् मनुष्योंकी भर्ती करे। अपने बलाबलको अच्छी तरह समझकर साम आदि उपायोंके द्वारा संधि या युद्धके लिये उद्योग करे ⁠।⁠।⁠ १७ ⁠।⁠।</div>
<div class="class_54">सर्वथैव महाराज शरीरं धारयेदिह ⁠।</div>
<div class="class_54">प्रेत्य चेह च कर्तव्यमात्मनिःश्रेयसं परम् ⁠।⁠।⁠ १८ ⁠।⁠।</div>
<div class="class_55">महाराज! इस जगत्‌में सभी उपायोंद्वारा शरीरकी रक्षा करनी चाहिये और उसके द्वारा इहलोक तथा परलोकमें भी अपने कल्याणका उत्तम साधन करना उचित है ⁠।⁠।⁠ १८ ⁠।⁠।</div>
<div class="class_54">एवमेतन्महाराज राजा सम्यक् समाचरन् ⁠।</div>
<div class="class_54">प्रेत्य स्वर्गमवाप्नोति प्रजा धर्मेण पालयन् ⁠।⁠।⁠ १९ ⁠।⁠।</div>
<div class="class_55">महाराज! जो राजा इन सब बातोंका विचार करके इनके अनुसार ठीक-ठीक आचरण और प्रजाका धर्मपूर्वक पालन करता है, वह मृत्युके पश्चात् स्वर्गलोकमें जाता है ⁠।⁠।⁠ १९ ⁠।⁠।</div>
<div class="class_54">एवं त्वया कुरुश्रेष्ठ वर्तितव्यं प्रजाहितम् ⁠।</div>
<div class="class_54">उभयोर्लोकयोस्तात प्राप्तये नित्यमेव हि ⁠।⁠।⁠ २० ⁠।⁠।</div>
<div class="class_55">तात! कुरुश्रेष्ठ! इस प्रकार तुम्हें इहलोक और परलोकमें सुख पानेके लिये सदा ही प्रजावर्गके हित-साधनमें संलग्न रहना चाहिये ⁠।⁠।⁠ २० ⁠।⁠।</div>
<div class="class_54">भीष्मेण सर्वमुक्तोऽसि कृष्णेन विदुरेण च ⁠।</div>
<div class="class_54">मयाप्यवश्यं वक्तव्यं प्रीत्या ते नृपसत्तम ⁠।⁠।⁠ २१ ⁠।⁠।</div>
<div class="class_55">नृपश्रेष्ठ! भीष्मजी, भगवान् श्रीकृष्ण तथा विदुरने तुम्हें सभी बातोंका उपदेश कर दिया है। मेरा भी तुम्हारे ऊपर प्रेम है, इसलिये मैंने भी तुम्हें कुछ बताना आवश्यक समझा है ⁠।⁠।⁠ २१ ⁠।⁠।</div>
<div class="class_54">एतत् सर्वं यथान्यायं कुर्वीथा भूरिदक्षिण ⁠।</div>
<div class="class_54">प्रियस्तथा प्रजानां त्वं स्वर्गे सुखमवाप्स्यसि ⁠।⁠।⁠ २२ ⁠।⁠।</div>
<div class="class_55">यज्ञमें प्रचुर दक्षिणा देनेवाले महाराज! इन सब बातोंका यथोचित रूपसे पालन करना। इससे तुम प्रजाके प्रिय बनोगे और स्वर्गमें भी सुख पाओगे ⁠।⁠।⁠ २२ ⁠।⁠।</div>
<div class="class_54">अश्वमेधसहस्रेण यो यजेत् पृथिवीपतिः ⁠।</div>
<div class="class_54">पालयेद् वापि धर्मेण प्रजास्तुल्यं फलं लभेत् ⁠।⁠।⁠ २३ ⁠।⁠।</div>
<div class="class_55">जो राजा एक हजार अश्वमेध-यज्ञोंका अनुष्ठान करता है अथवा दूसरा जो नरेश धर्मपूर्वक प्रजाका पालन करता है, उन दोनोंको समान फल प्राप्त होता है ⁠।⁠।⁠ २३ ⁠।⁠।</div>
<div class="class_87">इति श्रीमहाभारते आश्रमवासिके पर्वणि आश्रमवासपर्वणि धृतराष्ट्रोपसंवादे सप्तमोऽध्यायः ⁠।⁠।⁠ ७ ⁠।⁠।</div>
<div class="class_88">इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें धृतराष्ट्रका उपसंवादविषयक सातवाँ अध्याय पूरा हुआ ⁠।⁠।⁠ ७ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
