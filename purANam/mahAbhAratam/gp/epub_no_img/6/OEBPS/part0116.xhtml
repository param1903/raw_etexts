<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0116</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53879" class="class_92">पञ्चनवतितमोऽध्यायः</div>
<div class="class_93">छत्र और उपानहकी उत्पत्ति एवं दानविषयक युधिष्ठिरका प्रश्न तथा सूर्यकी प्रचण्ड धूपसे रेणुकाका मस्तक और पैरोंके संतप्त होनेपर जमदग्निका सूर्यपर कुपित होना और विप्ररूपधारी सूर्यसे वार्तालाप</div>
<div class="class_86">युधिष्ठिर उवाच</div>
<div class="class_54">यदिदं श्राद्धकृत्येषु दीयते भरतर्षभ ⁠।</div>
<div class="class_54">छत्रं चोपानहौ चैव केनैतत् सम्प्रवर्तितम् ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>भरतश्रेष्ठ! श्राद्धकर्मोंमें जिनका दान दिया जाता है, उन छत्र और उपानहोंके दानकी प्रथा किसने चलायी है? ⁠।⁠।⁠ १ ⁠।⁠।</div>
<div class="class_54">कथं चैतत् समुत्पन्नं किमर्थं चैव दीयते ⁠।</div>
<div class="class_54">न केवलं श्राद्धकृत्ये पुण्यकेष्वपि दीयते ⁠।⁠।⁠ २ ⁠।⁠।</div>
<div class="class_55">इनकी उत्पत्ति कैसे हुई और किसलिये इनका दान किया जाता है? केवल श्राद्धकर्ममें ही नहीं, अनेक पुण्यके अवसरोंपर भी इनका दान होता है ⁠।⁠।⁠ २ ⁠।⁠।</div>
<div class="class_54">बहुष्वपि निमित्तेषु पुण्यमाश्रित्य दीयते ⁠।</div>
<div class="class_54">एतद् विस्तरशो राजन् श्रोतुमिच्छामि तत्त्वतः ⁠।⁠।⁠ ३ ⁠।⁠।</div>
<div class="class_55">बहुत-से निमित्त उपस्थित होनेपर पुण्यके उद्देश्यसे इन वस्तुओंके दानकी प्रथा देखी जाती है। अतः राजन्! मैं इस विषयको विस्तारके साथ यथावत् रूपसे सुनना चाहता हूँ ⁠।⁠।⁠ ३ ⁠।⁠।</div>
<div class="class_59">भीष्म उवाच</div>
<div class="class_54">शृणु राजन्नवहितश्छत्रोपानहविस्तरम् ⁠।</div>
<div class="class_54">यथैतत् प्रथितं लोके यथा चैतत् प्रवर्तितम् ⁠।⁠।⁠ ४ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! छाते और जूतेकी उत्पत्तिकी वार्ता मैं विस्तारके साथ बता रहा हूँ, सावधान होकर सुनो। संसारमें किस प्रकार इनके दानका आरम्भ हुआ और कैसे उस दानका प्रचार हुआ, यह सब श्रवण करो ⁠।⁠।⁠ ४ ⁠।⁠।</div>
<div class="class_54">यथा चाक्षय्यतां प्राप्तं पुण्यतां च यथा गतम् ⁠।</div>
<div class="class_54">सर्वमेतदशेषेण प्रवक्ष्यामि नराधिप ⁠।⁠।⁠ ५ ⁠।⁠।</div>
<div class="class_55">नरेश्वर! इन दोनों वस्तुओंका दान किस तरह अक्षय होता है, तथा ये किस प्रकार पुण्यकी प्राप्ति करानेवाली मानी गयी हैं। इन सब बातोंका मैं पूर्णरूपसे वर्णन करूँगा ⁠।⁠।⁠ ५ ⁠।⁠।</div>
<div class="class_54">जमदग्नेश्च संवादं सूर्यस्य च महात्मनः ⁠।</div>
<div class="class_54">पुरा स भगवान् साक्षाद्धनुषाक्रीडयत् प्रभो ⁠।⁠।⁠ ६ ⁠।⁠।</div>
<div class="class_54">संधाय संधाय शरांश्चिक्षेप किल भार्गवः ⁠।</div>
<div class="class_54">तान् क्षिप्तान् रेणुका सर्वांस्तस्येषून्दीप्ततेजसः ⁠।⁠।⁠ ७ ⁠।⁠।</div>
<div class="class_54">आनीय सा तदा तस्मै प्रादादसकृदच्युत ⁠।</div>
<div class="class_55">प्रभो! इस विषयमें महर्षि जमदग्नि और महात्मा भगवान् सूर्यके संवादका वर्णन किया जाता है। पूर्वकालकी बात है, एक दिन भृगुनन्दन भगवान् जमदग्निजी धनुष चलानेकी क्रीड़ा कर रहे थे। धर्मसे च्युत न होनेवाले युधिष्ठिर! वे बारंबार धनुषपर बाण रखकर उन्हें चलाते और उन चलाये हुए सम्पूर्ण तेजस्वी बाणोंको उनकी पत्नी रेणुका ला-लाकर दिया करती थीं ⁠।⁠।⁠ ६-७<img src="image_580.jpg" alt="" class="class_58"/> ⁠।⁠।</div>
<div class="class_54">अथ तेन स शब्देन ज्यायाश्चैव शरस्य च ⁠।⁠।⁠ ८ ⁠।⁠।</div>
<div class="class_54">प्रहृष्टः सम्प्रचिक्षेप सा च प्रत्याजहार तान् ⁠।</div>
<div class="class_55">धनुषकी प्रत्यंचाकी टंकारध्वनि और बाणके छूटनेकी सनसनाहटसे जमदग्नि मुनि बहुत प्रसन्न होते थे। अतः वे बार-बार बाण चलाते और रेणुका उन्हें दूरसे उठा-उठाकर लाया करती थीं ⁠।⁠।⁠ ८<img src="image_580.jpg" alt="" class="class_58"/> ⁠।⁠।</div>
<div class="class_54">ततो मध्याह्नमारूढे ज्येष्ठामूले दिवाकरे ⁠।⁠।⁠ ९ ⁠।⁠।</div>
<div class="class_54">स सायकान् द्विजो मुक्त्वा रेणुकामिदमब्रवीत् ⁠।</div>
<div class="class_54">गच्छानय विशालाक्षि शरानेतान् धनुश्च्युतान् ⁠।⁠।⁠ १० ⁠।⁠।</div>
<div class="class_54">यावदेतान् पुनः सुभ्रु क्षिपामीति जनाधिप ⁠।</div>
<div class="class_55">जनेश्वर! इस प्रकार बाण चलानेकी क्रीड़ा करते-करते ज्येष्ठ मासके सूर्य दिनके मध्यभागमें आ पहुँचे। विप्रवर जमदग्निने पुनः बाण छोड़कर रेणुकासे कहा—‘सुभ्रु! विशाललोचने! जाओ, मेरे धनुषसे छूटे हुए इन बाणोंको ले आओ, जिससे मैं पुनः इन सबको धनुषपर रखकर छोड़ूँ’ ⁠।⁠।⁠ ९-१०<img src="image_580.jpg" alt="" class="class_58"/> ⁠।⁠।</div>
<div class="class_54">सा गच्छन्त्यन्तरा छायां वृक्षमाश्रित्य भामिनी ⁠।⁠।⁠ ११ ⁠।⁠।</div>
<div class="class_54">तस्थौ तस्या हि सन्तप्तं शिरः पादौ तथैव च ⁠।</div>
<div class="class_55">मानिनी रेणुका वृक्षोंके बीचसे होकर उनकी छायाका आश्रय ले जाती हुई बीच-बीचमें ठहर जाती थी; क्योंकि उसके सिर और पैर तप गये थे ⁠।⁠।⁠ ११<img src="image_580.jpg" alt="" class="class_58"/> ⁠।⁠।</div>
<div class="class_54">स्थिता सा तु मुहूर्तं वै भर्तुः शापभयाच्छुभा ⁠।⁠।⁠ १२ ⁠।⁠।</div>
<div class="class_54">ययावानयितुं भूयः सायकानसितेक्षणा ⁠।</div>
<div class="class_55">कजरारे नेत्रोंवाली वह कल्याणमयी देवी एक जगह दो ही घड़ी ठहरकर पतिके शापके भयसे पुनः उन बाणोंको लानेके लिये चल दी ⁠।⁠।⁠ १२<img src="image_580.jpg" alt="" class="class_58"/> ⁠।⁠।</div>
<div class="class_54">प्रत्याजगाम च शरांस्तानादाय यशस्विनी ⁠।⁠।⁠ १३ ⁠।⁠।</div>
<div class="class_54">सा वै खिन्ना सुचार्वंगी पद्‌भ्यां दुःखं नियच्छती ⁠।</div>
<div class="class_54">उपाजगाम भर्तारं भयाद् भर्तुः प्रवेपती ⁠।⁠।⁠ १४ ⁠।⁠।</div>
<div class="class_55">उन बाणोंको लेकर सुन्दर अंगोंवाली यशस्विनी रेणुका जब लौटी; उस समय वह बहुत खिन्न हो गयी थी। पैरोंके जलनेसे जो दुःख होता था, उसको किसी तरह सहती और पतिके भयसे थर-थर काँपती हुई उनके पास आयी ⁠।⁠।⁠ १३-१४ ⁠।⁠।</div>
<div class="class_54">स तामृषिस्तदा क्रुद्धो वाक्यमाह शुभाननाम् ⁠।</div>
<div class="class_54">रेणुके किं चिरेण त्वमागतेति पुनः पुनः ⁠।⁠।⁠ १५ ⁠।⁠।</div>
<div class="class_55">उस समय महर्षि कुपित होकर सुन्दर मुखवाली अपनी पत्नीसे बारंबार पूछने लगे—‘रेणुके! तुम्हारे आनेमें इतनी देर क्यों हुई?’ ⁠।⁠।⁠ १५ ⁠।⁠।</div>
<div class="class_59">रेणुकोवाच</div>
<div class="class_54">शिरस्तावत् प्रदीप्तं मे पादौ चैव तपोधन ⁠।</div>
<div class="class_54">सूर्यतेजोनिरुद्धाहं वृक्षच्छायां समाश्रिता ⁠।⁠।⁠ १६ ⁠।⁠।</div>
<div class="class_55"><span class="class_60">रेणुका बोली—</span>तपोधन! मेरा सिर तप गया, दोनों पैर जलने लगे और सूर्यके प्रचण्ड तेजने मुझे आगे बढ़नेसे रोक दिया। इसलिये थोड़ी देरतक वृक्षकी छायामें खड़ी होकर विश्राम लेने लगी थी ⁠।⁠।⁠ १६ ⁠।⁠।</div>
<div class="class_54">एतस्मात्‌ कारणाद् ब्रह्मंश्चितयैतत्‌ कृतं मया ⁠।</div>
<div class="class_54">एतच्छ्रुत्वा मम विभो मा क्रुधस्त्वं तपोधन ⁠।⁠।⁠ १७ ⁠।⁠।</div>
<div class="class_55">ब्रह्मन्! इसी कारणसे मैंने आपका यह कार्य कुछ विलम्बसे पूरा किया है। तपोधन! प्रभो! मेरे इस बातपर ध्यान देकर आप क्रोध न करें ⁠।⁠।⁠ १७ ⁠।⁠।</div>
<div class="class_59">जमदग्निरुवाच</div>
<div class="class_54">अद्यैनं दीप्तकिरणं रेणुके तव दुःखदम् ⁠।</div>
<div class="class_54">शरैर्निपातयिष्यामि सूर्यमस्त्राग्नितेजसा ⁠।⁠।⁠ १८ ⁠।⁠।</div>
<div class="class_55"><span class="class_60">जमदग्निने कहा—</span>रेणुके! जिसने तुझे कष्ट पहुँचाया है, उस उद्दीप्त किरणोंवाले सूर्यको आज मैं अपने बाणोंसे, अपनी अस्त्राग्निके तेजसे गिरा दूँगा ⁠।⁠।⁠ १८ ⁠।⁠।</div>
<div class="class_59">भीष्म उवाच</div>
<div class="class_54">स विस्फार्य धनुर्दिव्यं गृहीत्वा च शरान् बहून् ⁠।</div>
<div class="class_54">अतिष्ठत् सूर्यमभितो या तो याति ततो मुखः ⁠।⁠।⁠ १९ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! ऐसा कहकर महर्षि जमदग्निने अपने दिव्य धनुषकी प्रत्यंचा खींची और बहुत-से बाण हाथमें लेकर सूर्यकी ओर मुँह करके वे खड़े हो गये। जिस दिशाकी ओर सूर्य जा रहे थे, उसी ओर उन्होंने भी अपना मुँह कर लिया था ⁠।⁠।</div>
<div class="class_54">अथ तं प्रेक्ष्य सन्नद्धं सूर्योऽभ्येत्य तथाब्रवीत् ⁠।</div>
<div class="class_54">द्विजरूपेण कौन्तेय किं ते सूर्योऽपराध्यते ⁠।⁠।⁠ २० ⁠।⁠।</div>
<div class="class_55">कुन्तीनन्दन! उन्हें युद्धके लिये तैयार देख सूर्यदेव ब्राह्मणका रूप धारण करके उनके पास आये और बोले—‘ब्रह्मन्! सूर्यने आपका क्या अपराध किया है? ⁠।⁠।</div>
<div class="class_54">आदत्ते रश्मिभिः सूर्यो दिवि तिष्ठंस्ततस्ततः ⁠।</div>
<div class="class_54">रसं हृतं वै वर्षासु प्रवर्षति दिवाकरः ⁠।⁠।⁠ २१ ⁠।⁠।</div>
<div class="class_55">‘सूर्यदेव तो आकाशमें स्थित होकर अपनी किरणों-द्वारा वसुधाका रस खींचते हैं और बरसातमें पुनः उसे बरसा देते हैं ⁠।⁠।⁠ २१ ⁠।⁠।</div>
<div class="class_54">ततोऽन्नं जायते विप्र मनुष्याणां सुखावहम् ⁠।</div>
<div class="class_54">अन्नं प्राणा इति यथा वेदेषु परिपठ्‌यते ⁠।⁠।⁠ २२ ⁠।⁠।</div>
<div class="class_55">‘विप्रवर! उसी वर्षासे अन्न उत्पन्न होता है, जो मनुष्योंके लिये सुखदायक है। अन्न ही प्राण है, यह बात वेदमें भी बतायी गयी है ⁠।⁠।⁠ २२ ⁠।⁠।</div>
<div class="class_54">अथाम्रेषु निगूढश्च रश्मिभिः परिवारितः ⁠।</div>
<div class="class_54">सप्तद्वीपानिमान् ब्रह्मन् वर्षेणाभिप्रवर्षति ⁠।⁠।⁠ २३ ⁠।⁠।</div>
<div class="class_55">‘ब्रह्मन्! अपने किरणसमूहसे घिरे हुए भगवान् सूर्य बादलोंमें छिपकर सातों द्वीपोंकी पृथ्वीको वर्षाके जलसे आप्लावित करते हैं ⁠।⁠।⁠ २३ ⁠।⁠।</div>
<div class="class_54">ततस्तदौषधीनां च वीरुधां पुष्पपत्रजम् ⁠।</div>
<div class="class_54">सर्वं वर्षाभिनिर्वृत्तमन्नं सम्भवति प्रभो ⁠।⁠।⁠ २४ ⁠।⁠।</div>
<div class="class_55">‘उसीसे नाना प्रकारकी ओषधियाँ, लताएँ, पत्र-पुष्प, घास-पात आदि उत्पन्न होते हैं। प्रभो! प्रायः सभी प्रकारके अन्न वर्षाके जलसे उत्पन्न होते हैं ⁠।⁠।⁠ २४ ⁠।⁠।</div>
<div class="class_54">जातकर्माणि सर्वाणि व्रतोपनयनानि च ⁠।</div>
<div class="class_54">गोदानानि विवाहाश्च तथा यज्ञसमृद्धयः ⁠।⁠।⁠ २५ ⁠।⁠।</div>
<div class="class_54">शास्त्राणि दानानि तथा संयोगा वित्तसंचयाः ⁠।</div>
<div class="class_54">अन्नतः सम्प्रवर्तन्ते तथा त्वं वेत्थ भार्गव ⁠।⁠।⁠ २६ ⁠।⁠।</div>
<div class="class_55">‘जातकर्म, व्रत, उपनयन, विवाह, गोदान, यज्ञ सम्पत्ति, शास्त्रीय दान, संयोग और धनसंग्रह आदि सारे कार्य अन्नसे ही सम्पादित होते हैं। भृगुनन्दन! इस बातको आप भी अच्छी तरह जानते हैं ⁠।⁠।⁠ २५-२६ ⁠।⁠।</div>
<div class="class_54">रमणीयानि यावन्ति यावदारम्भकाणि च ⁠।</div>
<div class="class_54">सर्वमन्नात् प्रभवति विदितं कीर्तयामि ते ⁠।⁠।⁠ २७ ⁠।⁠।</div>
<div class="class_55">‘जितने सुन्दर पदार्थ हैं, अथवा जो भी उत्पादक पदार्थ हैं, वे सब अन्नसे ही प्रकट होते हैं। यह सब मैं ऐसी बात बता रहा हूँ जो आपको पहलेसे ही विदित हैं ⁠।⁠।⁠ २७ ⁠।⁠।</div>
<div class="class_54">सर्वं हि वेत्थ विप्र त्वं यदेतत् कीर्तितं मया ⁠।</div>
<div class="class_54">प्रसादये त्वां विप्रर्षे किं ते सूर्यं निपात्य वै ⁠।⁠।⁠ २८ ⁠।⁠।</div>
<div class="class_55">‘विप्रवर! ब्रह्मर्षे! मैंने जो कुछ भी कहा है, वह सब आप भी जानते हैं। भला, सूर्यको गिरानेसे आपको क्या लाभ होगा? अतः मैं प्रार्थनापूर्वक आपको प्रसन्न करना चाहता हूँ (कृपया सूर्यको नष्ट करनेका संकल्प छोड़ दीजिये)’ ⁠।⁠।⁠ २८ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि छत्रोपानहोत्पत्तिर्नाम पञ्चनवतितमोऽध्यायः ⁠।⁠।⁠ ९५ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें छत्र और उपानहकी उत्पत्तिनामक पंचानबेवाँ अध्याय पूरा हुआ ⁠।⁠।⁠ ९५ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
