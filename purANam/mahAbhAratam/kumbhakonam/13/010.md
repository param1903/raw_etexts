अध्यायः 010

भीष्मेण युधिष्ठिरं प्रति शुभाशुभकर्मफलप्रतिपादनम् ॥ 

युधिष्ठिर उवाच ।	kk-13-01-010-001  
कर्मणां च समस्तानां फलिनां भरतर्षभ ।	kk-13-01-010-001a  
फलानि महतां श्रेष्ट प्रब्रूहि परिपृच्छतः ॥	kk-13-01-010-001c  
भीष्म उवाच ।	kk-13-01-010-002  
हन्त ते कथयिष्यामि यन्मां पृच्छसि भारत ।	kk-13-01-010-002a  
रहस्यं यदृषीणां तु तच्छृणुष्व युधिष्ठिर ।	kk-13-01-010-002c  
या गतिः प्राप्यते येन प्रेत्यभावे चिरेप्सिता ॥	kk-13-01-010-002e  
येन येन शरीरेण यद्यत्कर्म करोति यः ।	kk-13-01-010-003a  
तेन तेन शरीरेण तत्तत्फलमुपाश्नुते ॥	kk-13-01-010-003c  
यस्यां यस्यामवस्थायां यत्करोति शुभाशुभम् ।	kk-13-01-010-004a  
तस्यांcतस्यामवस्थायां भुङ्क्ते जन्मनि जन्मनि ॥	kk-13-01-010-004c  
न नश्यति कृतं कर्म चित्तपञ्चेन्द्रियैरिह ।	kk-13-01-010-005a  
ते ह्यस्य साक्षिणो नित्यं षष्ठ आत्मा शुभाशुभे ॥	kk-13-01-010-005c  
चक्षुर्दद्यान्मनो दद्याद्वाचं दद्याच्च सूनृताम् ।	kk-13-01-010-006a  
अनुव्रजेदुपासीत स यज्ञः पञ्चदक्षिणः ॥	kk-13-01-010-006c  
यो दद्यादपरिक्लिष्टमन्नमध्वनि वर्तते ।	kk-13-01-010-007a  
श्रान्तायादृष्टपूर्वाय तस्य पुण्यफलं महत् ॥	kk-13-01-010-007c  
स्थण्डिलेषु शयानानां गृहाणि शयनानि च ।	kk-13-01-010-008a  
चीरवल्कलसंवीते वासांस्याभरणानि च ॥	kk-13-01-010-008c  
वाहनानि च यानानि योगात्मनि तपोधने ।	kk-13-01-010-009a  
अग्नीनुपशयानस्य राज्ञः पौरुषमेव च ॥	kk-13-01-010-009c  
रसानां प्रतिसंहारे सौभाग्यमनुगच्छति ।	kk-13-01-010-010a  
आमिषप्रतिसंहारे पशून्पुत्रांश्च विन्दति ॥	kk-13-01-010-010c  
अवाक्शिरास्तु यो लम्बेदुदवासं च यो वसेत् ।	kk-13-01-010-011a  
मण्डूकशायी च नरो लभते चेप्सितां गतिम् ॥	kk-13-01-010-011c  
पाद्यमासनमेवाथ दीपमन्नं प्रतिश्रयम् ।	kk-13-01-010-012a  
दद्यादतिथिपूजार्थं स यज्ञः पञ्चदक्षिणः ॥	kk-13-01-010-012c  
वीरासनं वीरशय्यां वीरस्थानमुपासतः ।	kk-13-01-010-013a  
अक्षयास्तस्य वै लोकाः सर्वकामगमास्तथा ॥	kk-13-01-010-013c  
धनं लभेत दानेन मौनेनाज्ञां विशाम्पते ।	kk-13-01-010-014a  
उपभोगांश्च तपसा ब्रह्मचर्येण जीवितम् ॥	kk-13-01-010-014c  
रूपमैश्वर्यमारोग्यमहिंसाफलमश्नुते ।	kk-13-01-010-015a  
फलमूलाशिनो राज्यं स्वर्गः पर्णाशिनां भवेत् ॥	kk-13-01-010-015c  
प्रायोपवेशिनो राजन्सर्वत्र सुखमुच्यते ।	kk-13-01-010-016a  
गवाढ्यः शाकदीक्षायां स्वर्गगामी तृणाशनः ॥	kk-13-01-010-016c  
स्त्रियस्त्रिषवणं स्नात्वा वायुं पीत्वा क्रतुं लभेत् ।	kk-13-01-010-017a  
स्वर्गं सत्येन लभते दीक्षया कुलमुत्तमम् ॥	kk-13-01-010-017c  
सलिलाशी भवेद्यस्तु सदाग्निः संस्कृतो द्विजः ।	kk-13-01-010-018a  
मरुत्साधयतो राज्यं नाकपृष्ठमनाशिने ॥	kk-13-01-010-018c  
उपवासं च दीक्षायामभिषेकं च पार्थिव ।	kk-13-01-010-019a  
कृत्वा द्वादशवर्षाणि वीरस्थानाद्विशिष्यते ॥	kk-13-01-010-019c  
अधीत्य सर्ववेदान्वै सद्यो दुःखाद्विमुच्यते ।	kk-13-01-010-020a  
\'तत्पाठधारणात्स्वर्गमर्थज्ञानात्परां गतिम् ॥	kk-13-01-010-020c  
वितृष्णानां वेदजपात्स्वर्गमोक्षफलं स्मृतम् ।\'	kk-13-01-010-021a  
मानसं हि चरन्धर्मं स्वर्गलोकमुपाश्नुते ॥	kk-13-01-010-021c  
या दुस्त्यजा दुर्मतिभिर्या न जीर्यति जीर्यतः ।	kk-13-01-010-022a  
योऽसौ प्राणान्तिको रोगस्तां तृष्णां त्यजतः सुखं ॥	kk-13-01-010-022c  
यथा धेनुसहस्रेषु वत्सो विन्दति मातरम् ।	kk-13-01-010-023a  
एवं पूर्वकृतं कर्म कर्तारमनुगच्छति ॥	kk-13-01-010-023c  
अचोद्यमानानि यथा पुष्पाणि च फलानि च ।	kk-13-01-010-024a  
स्वकालं नातिवर्तन्ते तथा कर्म पुराकृतम् ॥	kk-13-01-010-024c  
जीर्यन्ति जीर्यतः केशा दन्ता जीर्यन्ति जीर्यतः ।	kk-13-01-010-025a  
चक्षुः श्रोत्रे च जीर्येते तृष्णैका न तु जीर्यते ॥	kk-13-01-010-025c  
येन प्रीणन्ति पितरस्तेन प्रीतः प्रजापतिः ।	kk-13-01-010-026a  
माता च येन प्रीणाति पृथिवी तेन पूजिता ।	kk-13-01-010-026c  
येन प्रीणात्युपाध्यायस्तेन स्याद्ब्रह्म पूजितम् ॥	kk-13-01-010-026e  
सर्वे तस्यादृता धर्मा यस्यैते त्रय आदृताः ।	kk-13-01-010-027a  
अनादृतास्तु यस्यैते सर्वास्तस्याफलाः क्रियाः ॥	kk-13-01-010-027c  
वैशम्पायन उवाच ।	kk-13-01-010-028  
भीष्मस्यैतद्वचः श्रुत्वा विस्मिताः कुरुपुङ्गवाः ।	kk-13-01-010-028a  
आसन्प्रहृष्टमनसः प्रीतिमन्तोऽभवंस्तदा ॥	kk-13-01-010-028c  
यन्मन्त्रे भवति वृथोपयुज्यमाने यत्सोमे भवति वृथाऽभिषूयमाणे ।	kk-13-01-010-029a  
यच्चाग्नौ भवति वृथाऽभिहूयमाने तत्सर्वं भवति वृथाऽभिधीयमाने ॥	kk-13-01-010-029c  
इत्येतदृषिणा प्रोक्तमुक्तवानस्मि भारत ।	kk-13-01-010-030a  
शुभाशुभफलप्राप्तौ किमतः श्रोतुमिच्छसि ॥ 	kk-13-01-010-030c  

इति श्रीमन्महाभारते अनुशासनपर्वणि दानधर्मपर्वणि दशमोऽध्यायः ॥ 10 ॥

13-10-2 गतिः फलम् । येन कर्मणा । प्रेत्यभावे मरणोत्तरं देहान्तरप्राप्तौ ॥ 13-10-5 अस्य कर्तुः ॥ 13-10-6 दद्यादभ्यागतायेति शेषः ॥ 13-10-8 वानप्रस्थधर्माणां फलान्याह स्थण्डिलेष्वित्यादिना ॥ 13-10-9 योगात्मनि योगयुक्तचित्ते ॥ 13-10-11 सततं चैकशायी यः स इति झ.पाठः । तत्र एकशायी ब्रह्मचर्यवान् ॥ 13-10-13 वीरा आसतेऽस्मिन्निति वीरासनं रणदेशं उपेत्य वीरशय्यां तत्र दीर्घनिद्रां च प्राप्य वीरस्थानं स्वर्गलोकम् ॥ 13-10-14 आज्ञामविच्छिन्नामिति शेषः । तपसा कृच्छ्रादिना जीवितमायुः ॥ 13-10-16 शाकदीक्षायां शाकमात्राशननियमे ॥ 13-10-17 क्रतुं सङ्कल्पं सत्यसङ्कल्पत्वमिति यावत् । दीक्षया यज्ञेन ॥ 13-10-18 सदाग्निः अविच्छिन्नाग्निहोत्रः ॥ 13-10-19 अभिषेकं तीर्थाटनम् । वीरस्थानात्स्वर्गादपि विशिष्यते ॥ 13-10-22 मानसं धर्मं विवृणोति येति ॥ 13-10-29 एतैस्त्रिभिर्यत्पापं तत्सर्वं मिथ्यावादिनो भवतीत्यर्थः ॥
