<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0282</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50047" class="class_92">एकपञ्चाशदधिकद्विशततमोऽध्यायः</div>
<div class="class_93">ब्रह्मवेत्ता ब्राह्मणके लक्षण और परब्रह्मकी प्राप्तिका उपाय</div>
<div class="class_86">व्यास उवाच</div>
<div class="class_54">गन्धान् रसान् नानुरुन्ध्यात् सुखं वा</div>
<div class="class_57">नालंकारांश्चाप्नुयात् तस्य तस्य ⁠।</div>
<div class="class_54">मानं च कीर्तिं च यशश्च नेच्छेत्</div>
<div class="class_57">स वै प्रचारः पश्यतो ब्राह्मणस्य ⁠।⁠।⁠ १ ⁠।⁠।</div>
<div class="class_55"><span class="class_60">व्यासजी कहते हैं—</span>बेटा! साधकको चाहिये कि गन्ध और रस आदि विषयोंका उपभोग न करे, विषयसेवनजनित सुखकी ओर न जाय, स्वर्ण आदिके बने हुए सुन्दर-सुन्दर आभूषणोंको भी न धारण करे तथा मान, बड़ाई और यशकी इच्छा न करे, यही ज्ञानवान् ब्राह्मणका आचार है ⁠।⁠।⁠ १ ⁠।⁠।</div>
<div class="class_54">सर्वान् वेदानधीयीत शुश्रूषुर्ब्रह्मचर्यवान् ⁠।</div>
<div class="class_54">ऋचो यजूंसि सामानि न तेन न स वै द्विजः ⁠।⁠।⁠ २ ⁠।⁠।</div>
<div class="class_55">जो सम्पूर्ण वेदोंका अध्ययन कर ले, गुरुकी सेवामें रहे, ब्रह्मचर्य-व्रतका पालन करे तथा ऋग्वेद, यजुर्वेद एवं सामवेदका पूरा-पूरा ज्ञान प्राप्त कर ले, वही मुख्य ब्राह्मण है ⁠।⁠।⁠ २ ⁠।⁠।</div>
<div class="class_54">ज्ञातिवत् सर्वभूतानां सर्ववित् सर्ववेदवित् ⁠।</div>
<div class="class_54">नाकामो म्रियते जातु न तेन न च वै द्विजः ⁠।⁠।⁠ ३ ⁠।⁠।</div>
<div class="class_55">जो समस्त प्राणियोंको अपने कुटुम्बकी भाँति समझकर उनपर दया करता है। जाननेयोग्य तत्त्वका ज्ञाता तथा सब वेदोंका तत्त्वज्ञ है और कामनासे रहित है। वह कभी मृत्युको प्राप्त नहीं होता अर्थात् जन्म-मृत्युके बन्धनसे सदाके लिये मुक्त हो जाता है। इन लक्षणोंसे सम्पन्न पुरुष ब्राह्मण नहीं है ऐसी बात नहीं, किंतु वही सच्चा ब्राह्मण है ⁠।⁠।⁠ ३ ⁠।⁠।</div>
<div class="class_54">इष्टीश्च विविधाः प्राप्य क्रतूंश्चैवाप्तदक्षिणान् ⁠।</div>
<div class="class_54">प्राप्नोति नैव ब्राह्मण्यमविधानात् कथंचन ⁠।⁠।⁠ ४ ⁠।⁠।</div>
<div class="class_55">नाना प्रकारकी इष्टियों और बड़ी-बड़ी दक्षिणाओंवाले यज्ञोंका अनुष्ठान करनेमात्रसे बिना विधानके अर्थात् बिना आत्मज्ञानके किसीको किसी तरह भी ब्राह्मणत्व नहीं प्राप्त हो सकता ⁠।⁠।⁠ ४ ⁠।⁠।</div>
<div class="class_54">यदा चायं न बिभेति यदा चास्मान्न बिभ्यति ⁠।</div>
<div class="class_54">यदा नेच्छति न द्वेष्टि ब्रह्म सम्पद्यते तदा ⁠।⁠।⁠ ५ ⁠।⁠।</div>
<div class="class_55">जिस समय वह दूसरे प्राणियोंसे नहीं डरता और दूसरे प्राणी भी उससे भयभीत नहीं होते तथा जब वह इच्छा और द्वेषका सर्वथा परित्याग कर देता है, उसी समय उसे ब्रह्मभावकी प्राप्ति होती है ⁠।⁠।⁠ ५ ⁠।⁠।</div>
<div class="class_54">यदा न कुरुते भावं सर्वभूतेषु पापकम् ⁠।</div>
<div class="class_54">कर्मणा मनसा वाचा ब्रह्म सम्पद्यते तदा ⁠।⁠।⁠ ६ ⁠।⁠।</div>
<div class="class_55">जब वह मन, वाणी और क्रियाद्वारा किसी भी प्राणीकी बुराई करनेका विचार अपने मनमें नहीं करता, तब वह ब्रह्मभावको प्राप्त हो जाता है ⁠।⁠।⁠ ६ ⁠।⁠।</div>
<div class="class_54">कामबन्धनमेवैकं नान्यदस्तीह बन्धनम् ⁠।</div>
<div class="class_54">कामबन्धनमुक्तो हि ब्रह्मभूयाय कल्पते ⁠।⁠।⁠ ७ ⁠।⁠।</div>
<div class="class_55">जगत्‌में कामना ही एकमात्र बन्धन है, यहाँ दूसरा कोई बन्धन नहीं है। जो कामनाके बन्धनसे छूट जाता है, वह ब्रह्मभाव प्राप्त करनेमें समर्थ हो जाता है ⁠।⁠।⁠ ७ ⁠।⁠।</div>
<div class="class_54">कामतो मुच्यमानस्तु धूम्राभ्रादिव चन्द्रमाः ⁠।</div>
<div class="class_54">विरजाः कालमाकांक्षन् धीरो धैर्येण वर्तते ⁠।⁠।⁠ ८ ⁠।⁠।</div>
<div class="class_55">कामनासे मुक्त हुआ रजोगुणरहित धीर पुरुष धूमिल रंगके बादलसे निकले हुए चन्द्रमाकी भाँति निर्मल होकर धैर्यपूर्वक कालकी प्रतीक्षा करता रहता है ⁠।⁠।⁠ ८ ⁠।⁠।</div>
<div class="class_54">आपूर्यमाणमचलप्रतिष्ठं</div>
<div class="class_57">समुद्रमापः प्रविशन्ति यद्वत् ⁠।</div>
<div class="class_54">तद्वत् कामा यं प्रविशन्ति सर्वे</div>
<div class="class_57">स शान्तिमाप्नोति न कामकामः ⁠।⁠।⁠ ९ ⁠।⁠।</div>
<div class="class_55">जैसे नदियोंके जल सब ओरसे परिपूर्ण और अविचल प्रतिष्ठावाले समुद्रमें उसको विचलित न करते हुए ही समा जाते हैं, उसी प्रकार सब भोग जिस स्थितप्रज्ञ पुरुषमें किसी प्रकारका विकार उत्पन्न किये बिना ही प्रविष्ट हो जाते हैं, वही पुरुष परम शान्तिको प्राप्त होता है, भोगोंको चाहनेवाला नहीं ⁠।⁠।⁠ ९ ⁠।⁠।</div>
<div class="class_54">स कामकान्तो न तु कामकामः</div>
<div class="class_57">स वै कामात् स्वर्गमुपैति देही ⁠।⁠।⁠ १० ⁠।⁠।</div>
<div class="class_55">भोग ही उस स्थितप्रज्ञ पुरुषकी कामना करते हैं, परंतु वह भोगोंकी कामना नहीं रखता। जो कामभोग चाहनेवाला देहाभिमानी है, वह कामनाओंके फल-स्वरूप स्वर्गलोकमें चला जाता है ⁠।⁠।⁠ १० ⁠।⁠।</div>
<div class="class_54">वेदस्योपनिषत् सत्यं सत्यस्योपनिषद् दमः ⁠।</div>
<div class="class_54">दमस्योपनिषद् दानं दानस्योपनिषत् तपः ⁠।⁠।⁠ ११ ⁠।⁠।</div>
<div class="class_55">वेदका सार है सत्य वचन, सत्यका सार है इन्द्रियोंका संयम, संयमका सार है दान और दानका सार है तपस्या ⁠।⁠।⁠ ११ ⁠।⁠।</div>
<div class="class_54">तपसोपनिषत् त्यागस्त्यागस्योपनिषत् सुखम् ⁠।</div>
<div class="class_54">सुखस्योपनिषत् स्वर्गः स्वर्गस्योपनिषच्छमः ⁠।⁠।⁠ १२ ⁠।⁠।</div>
<div class="class_55">तपस्याका सार है त्याग, त्यागका सार है सुख, सुखका सार है स्वर्ग और स्वर्गका सार है शान्ति ⁠।⁠।⁠ १२ ⁠।⁠।</div>
<div class="class_54">क्लेदनं शोकमनसोः संतापं तृष्णया सह ⁠।</div>
<div class="class_54">सत्त्वमिच्छसि संतोषाच्छान्तिलक्षणमुत्तमम् ⁠।⁠।⁠ १३ ⁠।⁠।</div>
<div class="class_55">मनुष्यको संतोषपूर्वक रहकर शान्तिके उत्तम उपाय सत्त्वगुणको अपनानेकी इच्छा करनी चाहिये। सत्त्वगुण मनकी तृष्णा, शोक और संकल्पको उसी प्रकार जलाकर नष्ट करनेवाला है, जैसे गरम जल चावलको गला देता है ⁠।⁠।⁠ १३ ⁠।⁠।</div>
<div class="class_54">विशोको निर्ममः शान्तः प्रसन्नात्मा विमत्सरः ⁠।</div>
<div class="class_54">षड्‌भिर्लक्षणवानेतैः समग्रः पुनरेष्यति ⁠।⁠।⁠ १४ ⁠।⁠।</div>
<div class="class_55">शोकशून्य, ममतारहित, शान्त, प्रसन्नचित्त, मात्सर्यहीन और संतोषी—इन छः लक्षणोंसे युक्त मनुष्य पूर्णतः ज्ञानसे तृप्त हो मोक्ष प्राप्त कर लेता है ⁠।⁠।⁠ १४ ⁠।⁠।</div>
<div class="class_54">षड्‌भिः सत्त्वगुणोपेतैः प्राज्ञैरधिगतं त्रिभिः ⁠।</div>
<div class="class_54">ये विदुः प्रेत्य चात्मानमिहस्थं तं गुणं विदुः ⁠।⁠।⁠ १५ ⁠।⁠।</div>
<div class="class_55">जो देहाभिमानसे मुक्त होकर सत्त्वप्रधान सत्य, दम, दान, तप, त्याग और शम—इन छः गुणों तथा श्रवण, मनन, निदिध्यासनरूप त्रिविध साधनोंसे प्राप्त होनेवाले आत्माको इस शरीरके रहते हुए ही जान लेते हैं, वे परम शान्तिरूप गुणको प्राप्त होते हैं ⁠।⁠।⁠ १५ ⁠।⁠।</div>
<div class="class_54">अकृत्रिममसंहार्यं प्राकृतं निरुपस्कृतम् ⁠।</div>
<div class="class_54">अध्यात्मं सुकृतं प्राप्तः सुखमव्ययमश्नुते ⁠।⁠।⁠ १६ ⁠।⁠।</div>
<div class="class_55">जो उत्पत्ति और विनाशसे रहित, स्वभावसिद्ध, संस्कारशून्य तथा शरीरके भीतर स्थित सुकृत नामसे प्रसिद्ध ब्रह्मको प्राप्त हो जाता है, वह अक्षय सुखका भागी होता है ⁠।⁠।⁠ १६ ⁠।⁠।</div>
<div class="class_54">निष्प्रचारं मनः कृत्वा प्रतिष्ठाप्य च सर्वशः ⁠।</div>
<div class="class_54">यामयं लभते तुष्टिं सा न शक्याऽऽत्मनोऽन्यथा ⁠।⁠।⁠ १७ ⁠।⁠।</div>
<div class="class_55">अपने मनको इधर-उधर जानेसे रोककर आत्मामें सम्पूर्णरूपसे स्थापित कर लेनेपर पुरुषको जिस संतोष और सुखकी प्राप्ति होती है, उसका दूसरे किसी उपायसे प्राप्त होना असम्भव है ⁠।⁠।⁠ १७ ⁠।⁠।</div>
<div class="class_54">येन तृप्यत्यभुञ्जानो येन तृप्यत्यवित्तवान् ⁠।</div>
<div class="class_54">येनास्नेहो बलं धत्ते यस्तं वेद स वेदवित् ⁠।⁠।⁠ १८ ⁠।⁠।</div>
<div class="class_55">जिससे बिना भोजनके भी मनुष्य तृप्त हो जाता है, जिसके होनेसे निर्धनको भी पूर्ण संतोष रहता है तथा जिसका आश्रय मिलनेसे घृत आदि स्निग्ध पदार्थका सेवन किये बिना भी मनुष्य अपनेमें अनन्त बलका अनुभव करता है, उस ब्रह्मको जो जानता है, वही वेदोंका तत्त्वज्ञ है ⁠।⁠।⁠ १८ ⁠।⁠।</div>
<div class="class_54">संगुप्तान्यात्मनो द्वाराण्यपिधाय विचिन्तयन् ⁠।</div>
<div class="class_54">यो ह्यास्ते ब्राह्मणःशिष्टः स आत्मरतिरुच्यते ⁠।⁠।⁠ १९ ⁠।⁠।</div>
<div class="class_55">जो अपनी इन्द्रियोंके सुरक्षित द्वारोंको सब ओरसे बंद करके नित्य ब्रह्मका चिन्तन करता रहता है, वही श्रेष्ठ ब्राह्मण आत्माराम कहलाता है ⁠।⁠।⁠ १९ ⁠।⁠।</div>
<div class="class_54">समाहितं परे तत्त्वे क्षीणकाममवस्थितम् ⁠।</div>
<div class="class_54">सर्वतः सुखमन्वेति वपुश्चान्द्रमसं यथा ⁠।⁠।⁠ २० ⁠।⁠।</div>
<div class="class_55">जो अपनी कामनाओंको नष्ट करके परम तत्त्वरूप परमात्मामें एकाग्रचित्त होकर स्थित है, उसका सुख शुक्लपक्षके चन्द्रमाकी भाँति सब ओरसे बढ़ता रहता है ⁠।⁠।⁠ २० ⁠।⁠।</div>
<div class="class_54">अविशेषाणि भूतानि गुणांश्च जहतो मुनेः ⁠।</div>
<div class="class_54">सुखेनापोह्यते दुःखं भास्करेण तमो यथा ⁠।⁠।⁠ २१ ⁠।⁠।</div>
<div class="class_55">जो सामान्यतः सम्पूर्ण भूतों और भौतिक गुणोंका त्याग कर देता है, उस मुनिका दुःख उसी प्रकार सुखपूर्वक अनायास नष्ट हो जाता है, जैसे सूर्योदयसे अन्धकार ⁠।⁠।</div>
<div class="class_54">तमतिक्रान्तकर्माणमतिक्रान्तगुणक्षयम् ⁠।</div>
<div class="class_54">ब्राह्मणं विषयाश्लिष्टं जरामृत्यू न विन्दतः ⁠।⁠।⁠ २२ ⁠।⁠।</div>
<div class="class_55">गुणोंके ऐश्वर्य तथा कर्मोंका परित्याग करके विषयवासनासे रहित हुए उस ब्रह्मवेत्ता पुरुषको जरा और मृत्यु नहीं प्राप्त होती हैं ⁠।⁠।⁠ २२ ⁠।⁠।</div>
<div class="class_54">स यदा सर्वतो मुक्तः समः पर्यवतिष्ठते ⁠।</div>
<div class="class_54">इन्द्रियाणीन्द्रियार्थांश्च शरीरस्थोऽतिवर्तते ⁠।⁠।⁠ २३ ⁠।⁠।</div>
<div class="class_55">जब मनुष्य समस्त बन्धनोंसे पूर्णतया मुक्त होकर समतामें स्थित हो जाता है, उस समय इस शरीरके भीतर रहकर भी वह इन्द्रियों और उनके विषयोंकी पहुँचके बाहर हो जाता है ⁠।⁠।⁠ २३ ⁠।⁠।</div>
<div class="class_54">कारणं परमं प्राप्य अतिक्रान्तस्य कार्यताम् ⁠।</div>
<div class="class_54">पुनरावर्तनं नास्ति सम्प्राप्तस्य परं पदम् ⁠।⁠।⁠ २४ ⁠।⁠।</div>
<div class="class_55">इस प्रकार जो परम कारणस्वरूप ब्रह्मको पाकर कार्यमयी प्रकृतिकी सीमाको लाँघ जाता है, वह ज्ञानी परमपदको प्राप्त हो जाता है। उसे पुनः इस संसारमें नहीं लौटना पड़ता है ⁠।⁠।⁠ २४ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि शुकानुप्रश्ने एकपञ्चाशदधिकद्विशततमोऽध्यायः ⁠।⁠।⁠ २५१ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें शुकदेवका अनुप्रश्नविषयक दो सौ इक्यावनवाँ अध्याय पूरा हुआ ⁠।⁠।⁠ २५१ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
