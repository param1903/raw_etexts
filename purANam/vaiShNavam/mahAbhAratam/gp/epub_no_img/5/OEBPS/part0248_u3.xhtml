<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0248</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50487" class="class_11"><img src="image_28621.jpg" alt="" class="class_139"/></div>
<div class="class_62">महर्षि पञ्चशिखका महाराज जनकको उपदेश</div>
<div class="class_54">अथ चेदेवमप्यस्ति यल्लोके नोपपद्यते ⁠।</div>
<div class="class_54">अजरोऽयममृत्युश्व राजासौ मन्यते यथा ⁠।⁠।⁠ २५ ⁠।⁠।</div>
<div class="class_55">यदि ऐसी वस्तुका भी अस्तित्व मान लिया जाय, जो लोकमें सम्भव नहीं है अर्थात् यदि शास्त्रके आधारपर यह स्वीकार कर लिया जाय कि शरीरसे भिन्न कोई अजर-अमर आत्मा है, जो स्वर्गादि लोकोंमें दिव्य सुख भोगता है, तब तो बन्दीजन जो राजाको अजर-अमर कहते हैं, उनकी वह बात भी ठीक माननी पड़ेगी (सारांश यह है कि जैसे बन्दीजन आशीर्वादमें उपचारतः राजाको अजर-अमर कहते हैं, उसी प्रकार यह शास्त्रका वचन भी औपचारिक ही है। नीरोग शरीरको ही अजर-अमर और यहाँके प्रत्यक्ष सुख-भोगको ही स्वर्गीय सुख कहा गया है) ⁠।⁠।⁠ २५ ⁠।⁠।</div>
<div class="class_54">अस्ति नास्तीति चाप्येतत् तस्मिन्नसति लक्षणे ⁠।</div>
<div class="class_54">किमधिष्ठाय तद् ब्रूयाल्लोकयात्राविनिश्चयम् ⁠।⁠।⁠ २६ ⁠।⁠।</div>
<div class="class_55">यदि आत्मा है या नहीं—यह संशय उपस्थित होनेपर अनुमानसे उसके अस्तित्वका साधन किया जाय तो इसके लिये कोई ऐसा ज्ञापक हेतु नहीं उपलब्ध होता, जो कहीं दोषयुक्त न होता हो; फिर किस अनुमानका आश्रय लेकर लोकव्यवहारका निश्चय किया जा सकता है ⁠।⁠।⁠ २६ ⁠।⁠।</div>
<div class="class_54">प्रत्यक्षं ह्येतयोर्मूलं कृतान्तौतिह्ययोरपि ⁠।</div>
<div class="class_54">प्रत्यक्षेणागमो भिन्नः कृतान्तो वा न किञ्चन ⁠।⁠।⁠ २७ ⁠।⁠।</div>
<div class="class_55">अनुमान और आगम—इन दोनों प्रमाणोंका मूल प्रत्यक्ष प्रमाण है। आगम या अनुमान यदि प्रत्यक्ष अनुभवके विरुद्ध है तो वह कुछ भी नहीं है—उसकी प्रामाणिकता नहीं स्वीकार की जा सकती ⁠।⁠।⁠ २७ ⁠।⁠।</div>
<div class="class_54">यत्र यत्रानुमानेऽस्मिन् कृतं भावयतोऽपि च ⁠।</div>
<div class="class_54">नान्यो जीवः शरीरस्य नास्तिकानां मते स्थितः ⁠।⁠।⁠ २८ ⁠।⁠।</div>
<div class="class_55">जहाँ-कहीं भी ईश्वर, अदृष्ट अथवा नित्य आत्माकी सिद्धिके लिये अनुमान किया जाता है, वहाँ साध्य-साधनके लिये की हुई भावना भी व्यर्थ है, अतः नास्तिकोंके मतमें जीवात्माकी शरीरसे भिन्न कोई सत्ता नहीं है—यह बात स्थिर हुई ⁠।⁠।⁠ २८ ⁠।⁠।</div>
<div class="class_54">रेतो वटकणीकायां घृतपाकाधिवासनम् ⁠।</div>
<div class="class_54">जातिः स्मृतिरयस्कान्तः सूर्यकान्तोऽम्बुभक्षणम् ⁠।⁠।⁠ २९ ⁠।⁠।</div>
<div class="class_55">जैसे वटवृक्षके बीजमें पत्र, पुष्प, फल, मूल तथा त्वचा आदि छिपे होते हैं, जैसे गायके द्वारा खायी हुई घासमेंसे घी, दूध आदि प्रकट होते हैं तथा जिस प्रकार अनेक औषध द्रव्योंका पाक एवं अधिवासन करनेसे उसमें नशा पैदा करनेवाली शक्ति आ जाती है, उसी प्रकार वीर्यसे ही शरीर आदिके साथ चेतनता भी प्रकट होती है। इसके सिवा जाति, स्मृति, अयस्कान्तमणि, सूर्यकानामणि और बड़वानलके द्वारा समुद्रके जलका पान आदि दृष्टान्तोंसे भी देहातिरिक्त चैतन्यकी सिद्धि नहीं होती<span id="XWxTL2lbS6mOOjE0kR7G-g50378"></span><a href="part0248_u3.xhtml#XWxTL2lbS6mOOjE0kR7G-g50412" class="class_56">*</a> ⁠।⁠।⁠ २९ ⁠।⁠।</div>
<div class="class_54">प्रेतीभूतेऽत्ययश्चैव देवताद्युपयाचनम् ⁠।</div>
<div class="class_54">मृते कर्मनिवृत्तिश्च प्रमाणमिति निश्चयः ⁠।⁠।⁠ ३० ⁠।⁠।</div>
<div class="class_55">(इस नास्तिक मतका खण्डन इस प्रकार समझना चाहिये) मरे हुए शरीरमें जो चेतनताका अभाव देखा जाता है, वही देहातिरिक्त आत्माके अस्तित्वमें प्रमाण है (यदि चेतनता देहका ही धर्म हो तो मृतक शरीरमें भी उसकी उपलब्धि होनी चाहिये; परंतु मृत्युके पश्चात् कुछ कालतक शरीर तो रहता है, पर उसमें चेतनता नहीं रहती; अतः यह सिद्ध हो जाता है कि चेतन आत्मा शरीरसे भिन्न है)। नास्तिक भी रोग आदिकी निवृत्तिके लिये मन्त्र, जप तथा तान्त्रिक पद्धतिसे देवता आदिकी आराधना करते हैं। (वह देवता क्या है? यदि पाञ्चभौतिक है तो घट आदिकी भाँति उसका दर्शन होना चाहिये और यदि वह भौतिक पदार्थोंसे भिन्न है तो चेतनकी सत्ता स्वतः सिद्ध हो गयी; अतः देहसे भिन्न आत्मा है, यह प्रत्यक्ष अनुभवसे सिद्ध हो जाता है और देह ही आत्मा है, यह प्रत्यक्ष अनुभवके विरुद्ध जान पड़ता है)। यदि शरीरकी मृत्युके साथ आत्माकी भी मृत्यु मान ली जाय, तब तो उसके किये हुए कर्मोंका भी नाश मानना पड़ेगा; फिर तो उसके शुभाशुभ कर्मोंका फल भोगनेवाला कोई नहीं रह जायगा और देहकी उत्पत्तिमें अकृताभ्यागम (बिना किये हुए कर्मका ही भोग प्राप्त हुआ ऐसा) माननेका प्रसंग उपस्थित होगा। ये सब प्रमाण यह सिद्ध करते हैं कि देहातिरिक्त चेतन आत्माकी सत्ता अवश्य है ⁠।⁠।⁠ ३० ⁠।⁠।</div>
<div class="class_54">नन्वेते हेतवः सन्ति ये केचिन्मूर्तिसंस्थिताः ⁠।</div>
<div class="class_54">अमूर्तस्य हि मूर्तेन सामान्यं नोपपद्यते ⁠।⁠।⁠ ३१ ⁠।⁠।</div>
<div class="class_55">नास्तिकोंकी ओरसे जो कोई हेतुभूत दृष्टान्त दिये गये हैं, वे सब मूर्त पदार्थ हैं। मूर्त जड पदार्थसे मूर्त जड पदार्थकी ही उत्पत्ति होती है। यही उन दृष्टान्तोंद्वारा सिद्ध होता है। जैसे काष्ठसे अग्निकी उत्पत्ति (यदि पञ्चभूतोंसे आत्माकी अथवा मूर्तसे अमूर्तकी उत्पत्ति स्वीकार की जाय तब तो पृथ्वी आदि मूर्त पदार्थोंसे आकाशकी भी उत्पत्ति माननी पड़ेगी, जो असम्भव है)। आत्मा अमूर्त पदार्थ है और देह मूर्त; अतः अमूर्तकी मूर्तके साथ समानता अथवा मूर्त भूतोंके संयोगसे अमूर्त चेतन आत्माकी उत्पत्ति नहीं हो सकती ⁠।⁠।⁠ ३१ ⁠।⁠।</div>
<div class="class_54">अविद्या कर्म तृष्णा च केचिदाहुः पुनर्भवे ⁠।</div>
<div class="class_54">कारणं लोभमोहौ तु दोषाणां तु निषेवणम् ⁠।⁠।⁠ ३२ ⁠।⁠।</div>
<div class="class_55">कुछ लोग अविद्या, कर्म, तृष्णा, लोभ, मोह तथा दोषोंके सेवनको पुनर्जन्ममें कारण बताते हैं ⁠।⁠।⁠ ३२ ⁠।⁠।</div>
<div class="class_54">अविद्यां क्षेत्रमाहुर्हि कर्म बीजं तथा कृतम् ⁠।</div>
<div class="class_54">तृष्णा संजननं स्नेह एष तेषां पुनर्भवः ⁠।⁠।⁠ ३३ ⁠।⁠।</div>
<div class="class_55">अविद्याको वे क्षेत्र कहते हैं। पूर्व-जन्मोंका किया हुआ कर्म बीज है और तृष्णा अंकुरकी उत्पत्ति करानेवाला स्नेह या जल है। यही उनके मतमें पुनर्जन्मका प्रकार है ⁠।⁠।⁠ ३३ ⁠।⁠।</div>
<div class="class_54">तस्मिन् गूढे च दग्धे च भिन्ने मरणधर्मिणि ⁠।</div>
<div class="class_54">अन्योऽस्माज्जायते देहस्तमाहुः सत्त्वसंक्षयम् ⁠।⁠।⁠ ३४ ⁠।⁠।</div>
<div class="class_55">वे अविद्या आदि कारणसमूह सुषुप्ति और प्रलयमें भी संस्काररूपमें गूढ़भावसे स्थित रहते हैं। उनके रहते हुए जब एक मरणधर्मा शरीर नष्ट हो जाता है, तब उसीसे पूर्वाक्त अविद्या आदिके कारण दूसरा शरीर उत्पन्न हो जाता है। जब ज्ञानके द्वारा अविद्या आदि निमित्त दग्ध हो जाते हैं, तब शरीर-नाशके पश्चात् सत्त्व (बुद्धि) का क्षयरूप मोक्ष होता है, ऐसा उनका कथन है ⁠।⁠।⁠ ३४ ⁠।⁠।</div>
<div class="class_54">यदा स्वरूपतश्चान्यो जातितः शुभतोऽर्थतः ⁠।</div>
<div class="class_54">कथमस्मिन् स इत्येवं सर्वं वा स्यादसंहितम् ⁠।⁠।⁠ ३५ ⁠।⁠।</div>
<div class="class_55">(उपर्युक्त नास्तिक मतमें आस्तिकलोग इस प्रकार दोष देते हैं—) क्षणिक विज्ञानवादीकी मान्यताके अनुसार शरीर और जीव जब क्षणिक हैं, तब पूर्व-क्षणवर्ती शरीरसे परक्षणवर्ती शरीर रूप, जाति, धर्म और प्रयोजन सभी दृष्टियोंसे भिन्न हैं। ऐसी अवस्थामें यह वही है, इस प्रकार प्रत्यभिज्ञा (स्मृति) नहीं हो सकती। अथवा भोग, मोक्ष आदि सब कुछ बिना इच्छा किये ही अकस्मात् प्राप्त हो जाता है, ऐसा मानना पड़ेगा (उस दशामें यह भी कहा जा सकता है कि मोक्षकी इच्छा करनेवाला दूसरा है, साधन करनेवाला दूसरा है और उससे मुक्त होनेवाला भी दूसरा ही है) ⁠।⁠।⁠ ३५ ⁠।⁠।</div>
<div class="class_54">एवं सति च का प्रीतिर्दानविद्यातपोबलैः ⁠।</div>
<div class="class_54">यदस्याचरितं कर्म सर्वमन्यत् प्रपद्यते ⁠।⁠।⁠ ३६ ⁠।⁠।</div>
<div class="class_55">यदि ऐसी ही बात है, तब दान, विद्या, तपस्या और बलसे किसीको क्या प्रसन्नता होगी? क्योंकि उसका किया हुआ सारा कर्म दूसरेको ही अपना फल प्रदान करेगा (अर्थात् दान करते समय जो दाता है, वह क्षणिक विज्ञानवादके अनुसार फल-भोगकालमें नहीं रह जाता, अतः पुण्य या पाप एक करता है और उसका फल दूसरा भोगता है) ⁠।⁠।⁠ ३६ ⁠।⁠।</div>
<div class="class_54">अपि ह्ययमिहैवान्यैः प्राक् कृतैर्दुःखितो भवेत् ⁠।</div>
<div class="class_54">सुखितो दुःखितो वापि दृश्यादृश्यविनिर्णयः ⁠।⁠।⁠ ३७ ⁠।⁠।</div>
<div class="class_55">(यदि कहें, यह आपत्ति तो अभीष्ट ही है कि कर्म करते समय जो कर्ता है, वह फल-भोग-कालमें नहीं है। एक विज्ञानसे उत्पन्न हुआ दूसरा विज्ञान ही फल भोगता है, तब तो) इस जगत्‌में यह देवदत्त नामक पुरुष यज्ञदत्त आदि दूसरोंके किये हुए अशुभ कर्मोंसे दुखी एवं परकृत शुभ कर्मोंसे सुखी हो सकता है (क्योंकि जब कर्ता दूसरा और भोक्ता दूसरा है, तब तो किसीका भी कर्म किसीको भी सुख-दुःख दे सकता है)। उस दशामें दृश्य और अदृश्यका निर्णय भी यही होगा कि जो पूर्वक्षणमें दृश्य था, वह वर्तमान क्षणमें अदृश्य हो गया तथा जो पहले अदृश्य था, वही इस समय दृश्य हो रहा है ⁠।⁠।⁠ ३७ ⁠।⁠।</div>
<div class="class_54">तथा हि मुसलैर्हन्युः शरीरं तत् पुनर्भवेत् ⁠।</div>
<div class="class_54">पृथग्ज्ञानं यदन्यच्च येनैतन्नोपपद्यते ⁠।⁠।⁠ ३८ ⁠।⁠।</div>
<div class="class_55">यदि कहें, देवदत्तके ज्ञानसे यज्ञदत्तका ज्ञान पृथक् एवं विजातीय है, सजातीय विज्ञानधारामें ही कर्म और उसके फलका भोग प्राप्त होता है; अतः देवदत्तके किये हुए कर्मका भोग यज्ञदत्तको नहीं प्राप्त हो सकता, उस कारण पूर्वाक्त दोषकी आपत्ति सम्भव नहीं है, तब हम यह पूछते हैं कि आपके मतमें जो यह सादृश्य या सजातीय विज्ञान उत्पन्न होता है, उसका उपादान क्या है? यदि पूर्वक्षणवर्ती विज्ञानको ही उपादान बताया जाय तो यह ठीक नहीं है; क्योंकि वह विज्ञान नष्ट हो चुका और यदि पूर्वक्षणवर्ती विज्ञानका नाश ही उत्तरक्षणवर्ती सजातीय विज्ञानकी उत्पत्तिमें कारण है, तब तो यदि कुछ लोग किसीके शरीरको मूसलोंसे मार डालें तो उस मरे हुए शरीरसे भी दूसरे शरीरकी पुनः उत्पत्ति हो सकती है (अतः यह मत ठीक नहीं है) ⁠।⁠।⁠ ३८ ⁠।⁠।</div>
<div class="class_54">ऋतुसंवत्सरौ तिष्यः शीतोष्णेऽथ प्रियाप्रिये ⁠।</div>
<div class="class_54">यथातीतानि पश्यन्ति तादृशः सत्त्वसंक्षयः ⁠।⁠।⁠ ३९ ⁠।⁠।</div>
<div class="class_55">ऋतु, संवत्सर, युग, सर्दी, गर्मी तथा प्रिय और अप्रिय—ये सब वस्तुएँ आकर चली जाती हैं और जाकर फिर आ जाती हैं, यह सब लोग प्रत्यक्ष देखते हैं। उसी प्रकार सत्त्वसंक्षयरूप मोक्ष भी फिर आकर निवृत्त हो सकता है (क्योंकि विज्ञानधाराका कहीं अन्त नहीं है) ⁠।⁠।⁠ ३९ ⁠।⁠।</div>
<div class="class_54">जरयाभिपरीतस्य मृत्युना च विनाशिना ⁠।</div>
<div class="class_54">दुर्बलं दुर्बलं पूर्वं गृहस्येव विनश्यति ⁠।⁠।⁠ ४० ⁠।⁠।</div>
<div class="class_55">जैसे मकानके दुर्बल-दुर्बल अंग पहले नष्ट होने लगते हैं और फिर क्रमशः सारा मकान ही गिर जाता है, उसी प्रकार वृद्धावस्था और विनाशकारी मृत्युसे आक्रान्त हुए शरीरके दुर्बल-दुर्बल अंग क्षीण होते-होते एक दिन सम्पूर्ण शरीरका नाश हो जाता है ⁠।⁠।⁠ ४० ⁠।⁠।</div>
<div class="class_54">इन्द्रियाणि मनो वायुः शोणितं मांसमस्थि च ⁠।</div>
<div class="class_54">आनुपूर्व्या विनश्यन्ति स्वं धातुमुपयान्ति च ⁠।⁠।⁠ ४१ ⁠।⁠।</div>
<div class="class_55">इन्द्रिय, मन, प्राण, रक्त, मांस और हड्‌डी—ये सब क्रमशः नष्ट होते और अपने कारणमें मिल जाते हैं ⁠।⁠।⁠ ४१ ⁠।⁠।</div>
<div class="class_54">लोकयात्राविघातश्च दानधर्मफलागमे ⁠।</div>
<div class="class_54">तदर्थं वेदशब्दाश्च व्यवहाराश्च लौकिकाः ⁠।⁠।⁠ ४२ ⁠।⁠।</div>
<div class="class_55">यदि आत्माकी सत्ता न मानी जाय तो लोकयात्राका निर्वाह नहीं होगा। दान और दूसरे धर्मोंके फलकी प्राप्तिके लिये कोई आस्था नहीं रहेगी; क्योंकि वैदिक शब्द और लौकिक व्यवहार सब आत्माको ही सुख देनेके लिये हैं ⁠।⁠।⁠ ४२ ⁠।⁠।</div>
<div class="class_54">इति सम्यङ्‌मनस्येते बहवः सन्ति हेतवः ⁠।</div>
<div class="class_54">एतदस्तीदमस्तीति न किञ्चित्प्रतिदृश्यते ⁠।⁠।⁠ ४३ ⁠।⁠।</div>
<div class="class_55">इस प्रकार मनमें अनेक प्रकारके तर्क उठते हैं और उन तर्कों तथा युक्तियोंसे आत्माकी सत्ता या असत्ताका निर्धारण कुछ भी होता नहीं दिखायी देता ⁠।⁠।⁠ ४३ ⁠।⁠।</div>
<div class="class_54">तेषां विमृशतामेव तत् तत्समभिधावताम् ⁠।</div>
<div class="class_54">क्वचिन्निविशते बुद्धिस्तत्र जीर्यति वृक्षवत् ⁠।⁠।⁠ ४४ ⁠।⁠।</div>
<div class="class_55">इस तरह विचार करते हुए भिन्न-भिन्न मतोंकी ओर दौड़नेवाले लोगोंकी बुद्धि कहीं एक जगह प्रवेश करती है और वहीं वृक्षकी भाँति जड़ जमाये जीर्ण हो जाती है ⁠।⁠।⁠ ४४ ⁠।⁠।</div>
<div class="class_54">एवमर्थैरनर्थैश्च दुःखिताः सर्वजन्तवः ⁠।</div>
<div class="class_54">आगमैरपकृष्यन्ते हस्तिपैर्हस्तिनो यथा ⁠।⁠।⁠ ४५ ⁠।⁠।</div>
<div class="class_55">इस प्रकार अर्थ और अनर्थसे सभी प्राणी दुखी रहते हैं। केवल शास्त्रके वचन ही उन्हें खींचकर राहपर लाते हैं। ठीक उसी तरह, जैसे महावत हाथीपर अंकुश रखकर उन्हें काबूमें किये रहते हैं ⁠।⁠।⁠ ४५ ⁠।⁠।</div>
<div class="class_54">अर्थांस्तथात्यन्तसुखावहांश्च</div>
<div class="class_57">लिप्सन्त एते बहवो विशुष्काः ⁠।</div>
<div class="class_54">महत्तरं दुःखमनुप्रपन्ना</div>
<div class="class_57">हित्वाऽऽमिषं मृत्युवशं प्रयान्ति ⁠।⁠।⁠ ४६ ⁠।⁠।</div>
<div class="class_55">बहुत-से शुष्क हृदयवाले लोग ऐसे विषयोंकी लिप्सा रखते हैं, जो अत्यन्त सुखदायक हों; किंतु इस लिप्सामें उन्हें भारी-से-भारी दुःखोंका ही सामना करना पड़ता है और अन्तमें वे भोगोंको छोड़कर मृत्युके ग्रास बन जाते हैं ⁠।⁠।⁠ ४६ ⁠।⁠।</div>
<div class="class_54">विनाशिनो ह्यध्रुवजीवितस्य</div>
<div class="class_57">किं बन्धुभिर्भिन्नपरिग्रहैश्च ⁠।</div>
<div class="class_54">विहाय यो गच्छति सर्वमेव</div>
<div class="class_57">क्षणेन गत्वा न निवर्तते च ⁠।⁠।⁠ ४७ ⁠।⁠।</div>
<div class="class_55">जो एक दिन नष्ट होनेवाला है, जिसके जीवनका कुछ ठिकाना नहीं, ऐसे अनित्य शरीरको पाकर इन बन्धु-बान्धवों तथा स्त्री-पुत्र आदिसे क्या लाभ है? यह सोचकर जो मनुष्य इन सबको क्षणभरमें वैराग्यपूर्वक त्यागकर चल देता है, उसे मृत्युके पश्चात् फिर इस संसारमें जन्म नहीं लेना पड़ता ⁠।⁠।⁠ ४७ ⁠।⁠।</div>
<div class="class_54">भूव्योमतोयानलवायवोऽपि</div>
<div class="class_57">सदा शरीरं प्रतिपालयन्ति ⁠।</div>
<div class="class_54">इतीदमालक्ष्य रतिः कुतो भवेद्</div>
<div class="class_57">विनाशिनोऽप्यस्य न शर्म विद्यते ⁠।⁠।⁠ ४८ ⁠।⁠।</div>
<div class="class_55">पृथ्वी, आकाश, जल, अग्नि और वायु—ये सदा शरीरकी रक्षा करते रहते हैं। इस बातको अच्छी तरह समझ लेनेपर इसके प्रति आसक्ति कैसे हो सकती है? जो एक दिन मृत्युके मुखमें पड़नेवाला है, ऐसे शरीरसे सुख कहाँ है ⁠।⁠।⁠ ४८ ⁠।⁠।</div>
<div class="class_54">इदमनुपधिवाक्यमच्छलं</div>
<div class="class_57">परमनिरामयमात्मसाक्षिकम् ⁠।</div>
<div class="class_54">नरपतिरभिवीक्ष्य विस्मितः</div>
<div class="class_57">पुनरनुयोक्तुमिदं प्रचक्रमे ⁠।⁠।⁠ ४९ ⁠।⁠।</div>
<div class="class_55">पंचशिखका यह उपदेश जो भ्रम और वंचनासे रहित, सर्वथा निर्दोष तथा आत्माका साक्षात्कार करानेवाला था, सुनकर राजा जनकको बड़ा विस्मय हुआ; अतः उन्होंने पुनः प्रश्न करनेका विचार किया ⁠।⁠।⁠ ४९ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि पञ्चशिखवाक्ये पाषण्डखण्डनं नामाष्टादशाधिकद्विशततमोऽध्यायः ⁠।⁠।⁠ २१८ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें पंचशिखके उपदेशके प्रसंगमें पाखण्डखण्डन नामक दो सौ अठारहवाँ अध्याय पूरा हुआ ⁠।⁠।⁠ २१८ ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50397" class="class_91"><a href="part0247_u3.xhtml#XWxTL2lbS6mOOjE0kR7G-g50188" class="class_36">१</a>. जन्मके समय गर्भवास आदिके कारण जो कष्ट होता है, उसपर विचार करके शरीरसे वैराग्य होना ‘जातिनिर्वेद’ है।</div>
<div id="XWxTL2lbS6mOOjE0kR7G-g50398" class="class_91"><a href="part0247_u3.xhtml#XWxTL2lbS6mOOjE0kR7G-g50474" class="class_36">२</a>. कर्मजनित क्लेश—नाना योनियोंकी प्राप्ति एवं नरकादि यातनाका विचार करके पाप तथा काम्य-कर्मोंसे विरत होना ‘कर्मनिर्वेद’ है।</div>
<div id="XWxTL2lbS6mOOjE0kR7G-g50399" class="class_91"><a href="part0247_u3.xhtml#XWxTL2lbS6mOOjE0kR7G-g50363" class="class_36">३</a>. इस जगत्‌की छोटी-से-छोटी वस्तुओंसे लेकर ब्रह्मलोकतकके भोगोंकी क्षणभंगुरता और दुःखरूपताका विचार करके सब ओरसे विरक्त होना ‘सर्वनिर्वेद’ कहलाता है।</div>
<div id="XWxTL2lbS6mOOjE0kR7G-g50412" class="class_91"><a href="part0248_u3.xhtml#XWxTL2lbS6mOOjE0kR7G-g50378" class="class_80">*</a> जाति कहते हैं जन्मको। जैसे गुड़ या महुवे आदिसे अनेक द्रव्योंके संयोगद्वारा जो मद्य तैयार किया जाता है, उसमें उपादानकी अपेक्षा विलक्षण मादकशक्तिका जन्म हो जाता है, उसी प्रकार पृथ्वी, जल, तेज और वायु—इन चार द्रव्योंके संयोगसे इस शरीरमें ही जीव चैतन्य प्रकट हो जाता है। जैसे जड मनसे अजड स्मृति उत्पन्न होती है, उसी प्रकार जड शरीरसे चेतन जीवकी उत्पत्ति हो जाती है। जैसे अयस्कान्तमणि (चुम्बक) जड होकर भी लोहको खींच लेती है, उसी प्रकार जड शरीर भी इन्द्रियोंका संचालन और नियन्त्रण कर लेता है; अतः आत्मा उससे भिन्न नहीं है। जैसे सूर्यकान्तमणि शीतल होकर भी सूर्यकी किरणोंके संयोगसे आग प्रकट करने लगती है, उसी प्रकार वीर्य शीतल होकर भी रस और रक्तके संयोगसे जठरानलका आविष्कार करता है और जैसे जलसे उत्पन्न हुआ बडवानल जलको ही भक्षण करता है, उसी प्रकार वीर्यसे उत्पन्न हुआ यह शरीर स्वयं भी वीर्यका आधान एवं धारण करता है। अतः शरीरसे भिन्न आत्माकी सत्ता माननेकी कोई आवश्यकता नहीं है।</div>
</body>
</html>
