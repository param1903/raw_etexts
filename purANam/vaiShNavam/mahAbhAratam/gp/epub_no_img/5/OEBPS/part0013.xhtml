<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0013</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49802" class="class_92">अष्टमोऽध्यायः</div>
<div class="class_93">अर्जुनका युधिष्ठिरके मतका निराकरण करते हुए उन्हें धनकी महत्ता बताना और राजधर्मके पालनके लिये जोर देते हुए यज्ञानुष्ठानके लिये प्रेरित करना</div>
<div class="class_86">वैशम्पायन उवाच</div>
<div class="class_54">अथार्जुन उवाचेदमधिक्षिप्त इवाक्षमी ⁠।</div>
<div class="class_54">अभिनीततरं वाक्यं दृढवादपराक्रमः ⁠।⁠।⁠ १ ⁠।⁠।</div>
<div class="class_54">दर्शयन्नैन्द्रिरात्मानमुग्रमुग्रपराक्रमः ⁠।</div>
<div class="class_54">स्मयमानो महातेजाः सृक्किणी परिसंलिहन् ⁠।⁠।⁠ २ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! युधिष्ठिरकी यह बात सुनकर अर्जुन इस प्रकार असहिष्णु हो उठे, मानो उनपर कोई आक्षेप किया गया हो। वे बातचीत करने या पराक्रम दिखानेमें किसीसे दबनेवाले नहीं थे। उनका पराक्रम बड़ा भयंकर था। वे महातेजस्वी इन्द्रकुमार अपने उग्ररूपका परिचय देते और दोनों गलफरोंको चाटते हुए मुसकराकर इस तरह गर्वयुक्त वचन बोलने लगे, जैसे नाटकके रंगमंचपर अभिनय कर रहे हों ⁠।⁠।⁠ १-२ ⁠।⁠।</div>
<div class="class_59">अर्जुन उवाच</div>
<div class="class_54">अहो दुःखमहो कृच्छ्रमहो वैक्लव्यमुत्तमम् ⁠।</div>
<div class="class_54">यत् कृत्वामानुषं कर्म त्यजेथाः श्रियमुत्तमाम् ⁠।⁠।⁠ ३ ⁠।⁠।</div>
<div class="class_55"><span class="class_60">अर्जुनने कहा—</span>राजन्! यह तो बड़े भारी दुःख और महान् कष्टकी बात है। आपकी विह्वलता तो पराकाष्ठाको पहुँच गयी। आश्चर्य है कि आप अलौकिक पराक्रम करके प्राप्त की हुई इस उत्तम राजलक्ष्मीका परित्याग कर रहे हैं ⁠।⁠।⁠ ३ ⁠।⁠।</div>
<div class="class_54">शत्रून् हत्वा महीं लब्ध्वा स्वधर्मेणोपपादिताम् ⁠।</div>
<div class="class_54">एवंविधं कथं सर्वं त्यजेथा बुद्धिलाघवात् ⁠।⁠।⁠ ४ ⁠।⁠।</div>
<div class="class_55">आपने शत्रुओंका संहार करके इस पृथ्वीपर अधिकार प्राप्त किया है। यह राज्यलक्ष्मी आपको अपने धर्मके अनुसार प्राप्त हुई है। इस प्रकार जो यह सब कुछ आपके हाथमें आया है, इसे आप अपनी अल्पबुद्धिके कारण क्यों छोड़ रहे हैं? ⁠।⁠।⁠ ४ ⁠।⁠।</div>
<div class="class_54">क्लीबस्य हि कुतो राज्यं दीर्घसूत्रस्य वा पुनः ⁠।</div>
<div class="class_54">किमर्थं च महीपालानवधीः क्रोधमूर्छितः ⁠।⁠।⁠ ५ ⁠।⁠।</div>
<div class="class_55">किसी कायर या आलसीको कैसे राज्य प्राप्त हो सकता है? यदि आपको यही करना था तो किसलिये क्रोधसे विकल होकर इतने राजाओंका वध किया और कराया? ⁠।⁠।⁠ ५ ⁠।⁠।</div>
<div class="class_41"><img src="image_1266.jpg" alt="" class="class_171"/></div>
<div class="class_54">यो ह्याजिजीविषेद् भैक्ष्यं कर्मणा नैव कस्यचित् ⁠।</div>
<div class="class_54">समारम्भान् बुभूषेत हतस्वस्तिरकिंचनः ⁠।</div>
<div class="class_54">सर्वलोकेषु विख्यातो न पुत्रपशुसंहितः ⁠।⁠।⁠ ६ ⁠।⁠।</div>
<div class="class_55">जिसके कल्याणका साधन नष्ट हो गया है, जो निरा दरिद्र है, जिसकी संसारमें कोई ख्याति नहीं है, जो स्त्री-पुत्र और पशु आदिसे सम्पन्न नहीं है तथा जो असमर्थतावश अपने पराक्रमसे किसीके राज्य या धनको लेनेकी इच्छा नहीं कर सकता, उसी मनुष्यको भीख माँगकर जीवन-निर्वाह करनेकी अभिलाषा रखनी चाहिये ⁠।⁠।⁠ ६ ⁠।⁠।</div>
<div class="class_54">कापालीं नृप पापिष्ठां वृत्तिमासाद्य जीवतः ⁠।</div>
<div class="class_54">संत्यज्य राज्यमृद्धं ते लोकोऽयं किं वदिष्यति ⁠।⁠।⁠ ७ ⁠।⁠।</div>
</body>
</html>
