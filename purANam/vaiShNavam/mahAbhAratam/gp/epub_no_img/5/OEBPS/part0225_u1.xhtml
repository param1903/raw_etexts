<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0225</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div class="class_148"><img src="image_25904.jpg" alt="" class="class_163"/></div>
<div class="class_54">स्वागतं ते महाराज ब्रूहि यद् यदिहेच्छसि ⁠।</div>
<div class="class_54">स्वशक्त्या किं करोमीह तद् भवान् प्रब्रवीतु माम् ⁠।⁠।⁠ ३८ ⁠।⁠।</div>
<div class="class_55">‘महाराज! आपका स्वागत है! आपकी जो-जो इच्छा हो, उसे यहाँ बताइये। मैं अपनी शक्तिके अनुसार आपकी क्या सेवा करूँ? यह आप मुझे बतावें’ ⁠।⁠।⁠ ३८ ⁠।⁠।</div>
<div class="class_59">राजोवाच</div>
<div class="class_54">राजाहं ब्राह्मणश्च त्वं यदा षट्‌कर्मसंस्थितः ⁠।</div>
<div class="class_54">ददानि वसु किंचित्ते प्रथितं तद् वदस्व मे ⁠।⁠।⁠ ३९ ⁠।⁠।</div>
<div class="class_55"><span class="class_60">राजाने कहा—</span>विप्रवर! मैं क्षत्रिय राजा हूँ और आप छः कर्मोंमें स्थित रहनेवाले ब्राह्मण। अतः मैं आपको कुछ धन देना चाहता हूँ। आप प्रसिद्ध धनरत्न मुझसे माँगिये ⁠।⁠।⁠ ३९ ⁠।⁠।</div>
<div class="class_59">ब्राह्मण उवाच</div>
<div class="class_54">द्विविधा ब्राह्मणा राजन् धर्मश्च द्विविधः स्मृतः ⁠।</div>
<div class="class_54">प्रवृत्ताश्च निवृत्ताश्च निवृत्तोऽहं प्रतिग्रहात् ⁠।⁠।⁠ ४० ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! ब्राह्मण दो प्रकारके होते हैं और धर्म भी दो प्रकारका माना गया है—प्रवृत्ति और निवृत्ति। मैं प्रतिग्रहसे निवृत्त ब्राह्मण हूँ ⁠।⁠।⁠ ४० ⁠।⁠।</div>
<div class="class_54">तेभ्यः प्रयच्छ दानानि ये प्रवृत्ता नराधिप ⁠।</div>
<div class="class_54">अहं न प्रतिगृह्णामि किमिष्टं किं ददामि ते ⁠।</div>
<div class="class_54">ब्रूहि त्वं नृपतिश्रेष्ठ तपसा साधयामि किम् ⁠।⁠।⁠ ४१ ⁠।⁠।</div>
<div class="class_55">नरेश्वर! आप उन ब्राह्मणोंको दान दीजिये, जो प्रवृत्तिमार्गमें हों। मैं आपसे दान नहीं लूँगा। नृपश्रेष्ठ! इस समय आपको क्या अभीष्ट है? मैं आपको क्या दूँ? बताइये, मैं अपनी तपस्याद्वारा आपका कौन-सा कार्य सिद्ध करूँ? ⁠।⁠।⁠ ४१ ⁠।⁠।</div>
<div class="class_59">राजोवाच</div>
<div class="class_54">क्षत्रियोऽहं न जानामि देहीति वचनं क्वचित् ⁠।</div>
<div class="class_54">प्रयच्छ युद्धमित्येवंवादिनः स्मो द्विजोत्तम ⁠।⁠।⁠ ४२ ⁠।⁠।</div>
<div class="class_55"><span class="class_60">राजा बोले—</span>द्विजश्रेष्ठ! मैं क्षत्रिय हूँ। ‘दीजिये’ ऐसा कहकर याचना करनेकी बातको मैं कभी नहीं जानता। माँगनेके नामपर तो हमलोग यही कहना जानते हैं कि ‘युद्ध दो’ ⁠।⁠।⁠ ४२ ⁠।⁠।</div>
<div class="class_59">ब्राह्यण उवाच</div>
<div class="class_54">तुष्यसि त्वं स्वधर्मेण तथा तुष्टा वयं नृप ⁠।</div>
<div class="class_54">अन्योन्यस्यान्तरं नास्ति यदिष्टं तत् समाचर ⁠।⁠।⁠ ४३ ⁠।⁠।</div>
<div class="class_55"><span class="class_60">ब्राह्मणने कहा—</span>नरेश्वर! जैसे आप अपने धर्मसे संतुष्ट हैं, उसी तरह हम भी अपने धर्मसे संतुष्ट हैं। हम दोनोंमें कोई अन्तर नहीं है। अतः आपको जो अच्छा लगे, वह कीजिये ⁠।⁠।⁠ ४३ ⁠।⁠।</div>
<div class="class_59">राजोवाच</div>
<div class="class_54">स्वशक्त्याहं ददानीति त्वया पूर्वमुदाहृतम् ⁠।</div>
<div class="class_54">याचे त्वां दीयतां मह्यं जप्यस्यास्य फलं द्विज ⁠।⁠।⁠ ४४ ⁠।⁠।</div>
<div class="class_55"><span class="class_60">राजाने कहा—</span>ब्रह्मन्! आपने मुझसे पहले कहा है कि ‘मैं अपनी शक्तिके अनुसार दान दूँगा’ तो मैं आपसे यही माँगता हूँ कि आप अपने झपका फल मुझे दे दीजिये ⁠।⁠।⁠ ४४ ⁠।⁠।</div>
<div class="class_59">ब्राह्मण उवाच</div>
<div class="class_54">युद्धं मम सदा वाणी याचतीति विकत्थसे ⁠।</div>
<div class="class_54">न च युद्धं मया सार्धं किमर्थं याचसे पुनः ⁠।⁠।⁠ ४५ ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! आप तो बहुत बढ़-बढ़कर बातें बना रहे थे कि मेरी वाणी सदा युद्धकी ही याचना करती है। तब आप मेरे साथ भी युद्धकी ही याचना क्यों नहीं कर रहे हैं? ⁠।⁠।⁠ ४५ ⁠।⁠।</div>
<div class="class_59">राजोवाच</div>
<div class="class_54">वाग्वज्रा ब्राह्मणाः प्रोक्ताः क्षत्रिया बाहुजीविनः ⁠।</div>
<div class="class_54">वाग्युद्धं तदिदं तीव्रं मम विप्र त्वया सह ⁠।⁠।⁠ ४६ ⁠।⁠।</div>
<div class="class_55"><span class="class_60">राजाने कहा—</span>विप्रवर! ब्राह्मणोंकी वाणी ही वज्रके समान प्रभाव डालनेवाली होती है और क्षत्रिय बाहुबलसे जीवन-निर्वाह करनेवाले होते हैं। अतः आपके साथ मेरा यह तीव्र वाग्युद्ध उपस्थित हुआ है ⁠।⁠।</div>
<div class="class_59">ब्राह्यण उवाच</div>
<div class="class_54">सैवाद्यापि प्रतिज्ञा मे स्वशक्त्या किं प्रदीयताम् ⁠।</div>
<div class="class_54">ब्रूहि दास्यामि राजेन्द्र विभवे सति मा चिरम् ⁠।⁠।⁠ ४७ ⁠।⁠।</div>
<div class="class_55"><span class="class_60">ब्राह्मणने कहा—</span>राजेन्द्र! मेरी वही प्रतिज्ञा इस समय भी है। मैं अपनी शक्तिके अनुसार आपको क्या दूँ? बोलिये, विलम्ब न कीजिये। मैं शक्ति रहते आपको मुँहमाँगी वस्तु अवश्य प्रदान करूँगा ⁠।⁠।⁠ ४७ ⁠।⁠।</div>
<div class="class_59">राजोवाच</div>
<div class="class_54">यत्तद् वर्षशतं पूर्णं जप्यं वै जपता त्वया ⁠।</div>
<div class="class_54">फलं प्राप्तं तत् प्रयच्छ मम दित्सुर्भवान् यदि ⁠।⁠।⁠ ४८ ⁠।⁠।</div>
<div class="class_55"><span class="class_60">राजाने कहा—</span>मुने! यदि आप देना ही चाहते हैं तो पूरे सौ वर्षोंतक जप करके आपने जिस फलको प्राप्त किया है, वही मुझे दे दीजिये ⁠।⁠।⁠ ४८ ⁠।⁠।</div>
<div class="class_59">ब्राह्मण उवाच</div>
<div class="class_54">परमं गृह्यतां तस्य फलं यज्जपितं मया ⁠।</div>
<div class="class_54">अर्धं त्वमविचारेण फलं तस्य ह्यवाप्नुहि ⁠।⁠।⁠ ४९ ⁠।⁠।</div>
<div class="class_54">अथवा सर्वमेवेह मामकं जापकं फलम् ⁠।</div>
<div class="class_54">राजन् प्राप्नुहि कामं त्वं यदि सर्वमिहेच्छसि ⁠।⁠।⁠ ५० ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! मैंने जो जप किया है उसका उत्तम फल आप ग्रहण करें। मेरे झपका आधा फल तो आप बिना विचारे ही प्राप्त करें अथवा यदि आप मेरेद्वारा किये हुए जपका सारा ही फल लेना चाहते हों तो अवश्य अपनी इच्छाके अनुसार वह सब प्राप्त कर लें ⁠।⁠।⁠ ४९-५० ⁠।⁠।</div>
<div class="class_59">राजोवाच</div>
<div class="class_54">कृतं सर्वेण भद्रं ते जप्यं यद् याचितं मया ⁠।</div>
<div class="class_54">स्वस्ति तेऽस्तु गमिष्यामि किञ्च तस्य फलं वद ⁠।⁠।⁠ ५१ ⁠।⁠।</div>
<div class="class_55"><span class="class_60">राजाने कहा—</span>ब्रह्मन्! मैंने जो जपका फल माँगा है, उन सबकी पूर्ति हो गयी। आपका भला हो, कल्याण हो। मैं चला जाऊँगा; किंतु यह तो बता दीजिये कि उसका फल क्या है? ⁠।⁠।⁠ ५१ ⁠।⁠।</div>
<div class="class_59">ब्राह्मण उवाच</div>
<div class="class_54">फलप्राप्तिं न जानामि दत्तं यज्जपितं मया ⁠।</div>
<div class="class_54">अयं धर्मश्च कालश्च यमो मृत्युश्च साक्षिणः ⁠।⁠।⁠ ५२ ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! इस जपका फल क्या मिलेगा? इसको मैं नहीं जानता; परंतु मैंने जो कुछ जप किया था, वह सब आपको दे दिया। ये धर्म, यम, मृत्यु और काल इस बातके साक्षी हैं ⁠।⁠।⁠ ५२ ⁠।⁠।</div>
<div class="class_59">राजोवाच</div>
<div class="class_54">अज्ञातमस्य धर्मस्य फलं किं मे करिष्यति ⁠।</div>
<div class="class_54">फलं ब्रवीषि धर्मस्य न चेज्जप्यकृतस्य माम् ⁠।</div>
<div class="class_54">प्राप्नोतु तत् फलं विप्रो नाहमिच्छे ससंशयम् ⁠।⁠।⁠ ५३ ⁠।⁠।</div>
<div class="class_55"><span class="class_60">राजाने कहा—</span>ब्रह्मन्! यदि आप मुझे अपने जपजनित धर्मका फल नहीं बता रहे हैं तो इस धर्मका अज्ञात फल मेरे किस काम आयेगा? वह सारा फल आपहीके पास रहे। मैं संदिग्ध फल नहीं चाहता ⁠।⁠।⁠ ५३ ⁠।⁠।</div>
<div class="class_59">ब्राह्मण उवाच</div>
<div class="class_54">नाददेऽपरवक्तव्यं दत्तं चास्य फलं मया ⁠।</div>
<div class="class_54">वाक्यं प्रमाणं राजर्षे ममाद्य तव चैव हि ⁠।⁠।⁠ ५४ ⁠।⁠।</div>
<div class="class_55"><span class="class_60">ब्राह्मणने कहा—</span>राजर्षे! अब तो मैं अपने जपका फल दे चुका; अतः दूसरी कोई बात नहीं स्वीकार करूँगा। इस विषयमें आज मेरी और आपकी बातें ही प्रमाणस्वरूप हैं (हम दोनोंको अपनी-अपनी बातोंपर दृढ़ रहना चाहिये) ⁠।⁠।⁠ ५४ ⁠।⁠।</div>
<div class="class_54">नाभिसंधिर्मया जप्ये कृतपूर्वः कदाचन ⁠।</div>
<div class="class_54">जप्यस्य राजशार्दूल कथं वेत्स्याम्यहं फलम् ⁠।⁠।⁠ ५५ ⁠।⁠।</div>
<div class="class_55">राजसिंह! मैंने जप करते समय कभी फलकी कामना नहीं की थी; अतः इस जपका क्या फल होगा, यह कैसे जान सकूँगा? ⁠।⁠।⁠ ५५ ⁠।⁠।</div>
<div class="class_54">ददस्वेति त्वया चोक्तं ददानीति मया तथा ⁠।</div>
<div class="class_54">न वाचं दूषयिष्यामि सत्यं रक्ष स्थिरो भव ⁠।⁠।⁠ ५६ ⁠।⁠।</div>
<div class="class_55">आपने कहा था कि ‘दीजिये’ और मैंने कहा था कि ‘दूँगा’—ऐसी दशामें मैं अपनी बात झूठी नहीं करूँगा। आप सत्यकी रक्षा कीजिये और इसके लिये सुस्थिर हो जाइये ⁠।⁠।⁠ ५६ ⁠।⁠।</div>
<div class="class_54">अथैवं वदतो मेऽद्य वचनं न करिष्यसि ⁠।</div>
<div class="class_54">महानधर्मो भविता तव राजन् मृषा कृतः ⁠।⁠।⁠ ५७ ⁠।⁠।</div>
<div class="class_55">राजन्! यदि इस तरह स्पष्ट बात करनेपर भी आप आज मेरे वचनका पालन नहीं करेंगे तो आपको असत्यका महान् पाप लगेगा ⁠।⁠।⁠ ५७ ⁠।⁠।</div>
<div class="class_54">न युक्तं तु मृषा वाणी त्वया वक्तुमरिंदम ⁠।</div>
<div class="class_54">तथा मयाप्यभिहितं मिथ्या कर्तुं न शक्यते ⁠।⁠।⁠ ५८ ⁠।⁠।</div>
<div class="class_55">शत्रुदमन नरेश! आपके लिये भी झूठ बोलना उचित नहीं है और मैं भी अपनी कही हुई बातको मिथ्या नहीं कर सकता ⁠।⁠।⁠ ५८ ⁠।⁠।</div>
<div class="class_54">संश्रुतं च मया पूर्वं ददानीत्यविचारितम् ⁠।</div>
<div class="class_54">तद्‌ गृह्णीष्वाविचारेण यदि सत्ये स्थितो भवान् ⁠।⁠।⁠ ५९ ⁠।⁠।</div>
<div class="class_55">मैंने बिना कुछ सोच-विचार किये ही पहले देनेकी प्रतिज्ञा कर ली है; अतः आप भी बिना विचारे मेरा दिया हुआ जप ग्रहण करें। यदि आप सत्यपर दृढ़ हैं तो आपको ऐसा अवश्य करना चाहिये ⁠।⁠।⁠ ५९ ⁠।⁠।</div>
<div class="class_54">इहागम्य हि मां राजन् जाप्यं फलमयाचथाः ⁠।</div>
<div class="class_54">तन्मे निसृष्टं गृह्णीष्व भव सत्ये स्थिरोऽपि च ⁠।⁠।⁠ ६० ⁠।⁠।</div>
<div class="class_55">राजन्! आपने स्वयं यहाँ आकर मुझसे जपके फलकी याचना की है और मैंने उसे आपके लिये दे दिया है; अतः आप उसे ग्रहण करें और सत्यपर डटे रहें ⁠।⁠।</div>
<div class="class_54">नायं लोकोऽस्ति न परो न च पूर्वान् स तारयेत् ⁠।</div>
<div class="class_54">कुत एव जनिष्यांस्तु मृषावादपरायणः ⁠।⁠।⁠ ६१ ⁠।⁠।</div>
<div class="class_55">जो झूठ बोलनेवाला है, उस मनुष्यको न इस लोकमें सुख मिलता है और न परलोकमें ही। वह अपने पूर्वजोंको भी नहीं तार सकता; फिर भविष्यमें होनेवाली संततिका उद्धार तो कर ही कैसे सकता है? ⁠।⁠।</div>
<div class="class_54">न यज्ञाध्ययने दानं नियमास्तारयन्ति हि ⁠।</div>
<div class="class_54">यथा सत्यं परे लोके तथेह पुरुषर्षभ ⁠।⁠।⁠ ६२ ⁠।⁠।</div>
<div class="class_55">पुरुषश्रेष्ठ! परलोकमें सत्य जिस प्रकार जीवोंका उद्धार करता है, उस प्रकार यज्ञ, वेदाध्ययन, दान और नियम भी नहीं तार सकते हैं ⁠।⁠।⁠ ६२ ⁠।⁠।</div>
<div class="class_54">तपांसि यानि चीर्णानि चरिष्यन्ति च यत् तपः ⁠।</div>
<div class="class_54">शतैः शतसहस्रैश्च तैः सत्यान्न विशिष्यते ⁠।⁠।⁠ ६३ ⁠।⁠।</div>
<div class="class_55">लोगोंने अबतक जितनी तपस्याएँ की हैं और भविष्यमें भी जितनी करेंगे, उन सबको सौगुना या लाखगुना करके एकत्र किया जाय तो भी उनका महत्त्व सत्यसे बढ़कर नहीं सिद्ध होगा ⁠।⁠।⁠ ६३ ⁠।⁠।</div>
<div class="class_54">सत्यमेकाक्षरं ब्रह्म सत्यमेकाक्षरं तपः ⁠।</div>
<div class="class_54">सत्यमेकाक्षरो यज्ञः सत्यमेकाक्षरं श्रुतम् ⁠।⁠।⁠ ६४ ⁠।⁠।</div>
<div class="class_55">सत्य ही एकमात्र अविनाशी ब्रह्म है। सत्य ही एकमात्र अक्षय तप है, सत्य ही एकमात्र अविनाशी यज्ञ है, सत्य ही एकमात्र नाशरहित सनातन वेद है ⁠।⁠।⁠ ६४ ⁠।⁠।</div>
<div class="class_54">सत्यं वेदेषु जागार्ति फलं सत्ये परं स्मृतम् ⁠।</div>
<div class="class_54">सत्याद् धर्मो दमश्चैव सर्वं सत्ये प्रतिष्ठितम् ⁠।⁠।⁠ ६५ ⁠।⁠।</div>
<div class="class_55">वेदोंमें सत्य ही जागता है—उसीकी महिमा बतायी गयी है। सत्यका ही सबसे श्रेष्ठ फल माना गया है। धर्म और इन्द्रिय-संयमकी सिद्धि भी सत्यसे ही होती है। सत्यके ही आधारपर सब कुछ टिका हुआ है ⁠।⁠।⁠ ६५ ⁠।⁠।</div>
<div class="class_54">सत्यं वेदास्तथाङ्गानि सत्यं विद्यास्तथा विधिः ⁠।</div>
<div class="class_54">व्रतचर्या तथा सत्यमोङ्कारः सत्यमेव च ⁠।⁠।⁠ ६६ ⁠।⁠।</div>
<div class="class_55">सत्य ही वेद और वेदांग है। सत्य ही विद्या तथा विधि है। सत्य ही व्रतचर्या तथा सत्य ही ओंकार है ⁠।⁠।⁠ ६६ ⁠।⁠।</div>
<div class="class_54">प्राणिनां जननं सत्यं सत्यं संततिरेव च ⁠।</div>
<div class="class_54">सत्येन वायुरभ्येति सत्येन तपते रविः ⁠।⁠।⁠ ६७ ⁠।⁠।</div>
<div class="class_55">सत्य प्राणियोंको जन्म देनेवाला (पिता) है, सत्य ही संतति है, सत्यसे ही वायु चलती है और सत्यसे ही सूर्य तपता है ⁠।⁠।⁠ ६७ ⁠।⁠।</div>
<div class="class_54">सत्येन चाग्निर्दहति स्वर्गः सत्ये प्रतिष्ठितः ⁠।</div>
<div class="class_54">सत्यं यज्ञस्तपो वेदाः स्तोभा मन्त्राः सरस्वती ⁠।⁠।⁠ ६८ ⁠।⁠।</div>
<div class="class_55">सत्यसे ही आग जलती है तथा सत्यपर ही स्वर्गलोक प्रतिष्ठित है। यज्ञ, तप, वेद, स्तोभ, मन्त्र और सरस्वती—सब सत्यके ही स्वरूप हैं ⁠।⁠।⁠ ६८ ⁠।⁠।</div>
<div class="class_54">तुलामारोपितो धर्मः सत्यं चैवेति नः श्रुतम् ⁠।</div>
<div class="class_54">समकक्षां तुलयतो यतः सत्यं ततोऽधिकम् ⁠।⁠।⁠ ६९ ⁠।⁠।</div>
<div class="class_55">मैंने सुना है कि किसी समय धर्म और सत्यको तराजूपर, जिसके दोनों पलड़े बराबर थे, रखा और तौला गया; उस समय जिस ओर सत्य था, उधरका ही पलड़ा भारी हुआ ⁠।⁠।⁠ ६९ ⁠।⁠।</div>
<div class="class_54">यतो धर्मस्ततः सत्यं सर्वं सत्येन वर्धते ⁠।</div>
<div class="class_54">किमर्थमनृतं कर्म कर्तुं राजंस्त्वमिच्छसि ⁠।⁠।⁠ ७० ⁠।⁠।</div>
<div class="class_55">जहाँ धर्म है वहाँ सत्य है। सत्यसे ही सबकी वृद्धि होती है। राजन्! आप क्यों असत्यपूर्ण बर्ताव करना चाहते हैं? ⁠।⁠।⁠ ७० ⁠।⁠।</div>
<div class="class_54">सत्ये कुरु स्थिरं भावं मा राजन्ननृतं कृथाः ⁠।</div>
<div class="class_54">कस्मात्त्वमनृतं वाक्यं देहीति कुरुषेऽशुभम् ⁠।⁠।⁠ ७१ ⁠।⁠।</div>
<div class="class_55">महाराज! आप सत्यमें ही अपने मनको स्थिर कीजिये। मिथ्यापूर्ण बर्ताव न कीजिये। यदि लेना ही नहीं था तो आपने ‘दीजिये’ यह झूठा और अशुभ वचन क्यों मुँहसे निकाला था ⁠।⁠।⁠ ७१ ⁠।⁠।</div>
<div class="class_54">यदि जप्यफलं दत्तं मया नैषिष्यसे नृप ⁠।</div>
<div class="class_54">धर्मेभ्यः सम्परिभ्रष्टो लोकाननुचरिष्यसि ⁠।⁠।⁠ ७२ ⁠।⁠।</div>
<div class="class_55">नरेश्वर! यदि आप मेरे दिये हुए इस जपके फलको नहीं स्वीकार करेंगे तो धर्मभ्रष्ट होकर सम्पूर्ण लोकोंमें भटकते फिरेंगे ⁠।⁠।⁠ ७२ ⁠।⁠।</div>
<div class="class_54">संश्रुत्य यो न दित्सेत याचित्वा यश्च नेच्छति ⁠।</div>
<div class="class_54">उभावानृतिकावेतौ न मृषा कर्तुमर्हसि ⁠।⁠।⁠ ७३ ⁠।⁠।</div>
<div class="class_55">जो पहले देनेकी प्रतिज्ञा करके फिर देना नहीं चाहता तथा जो याचना तो करता है, किंतु मिलनेपर उसे लेना नहीं चाहता, वे दोनों ही मिथ्यावादी होते हैं; अतः आप अपनी और मेरी भी बात मिथ्या न कीजिये ⁠।⁠।⁠ ७३ ⁠।⁠।</div>
<div class="class_59">राजोवाच</div>
<div class="class_54">योद्धव्यं रक्षितव्यं च क्षत्रधर्मः किल द्विज ⁠।</div>
<div class="class_54">दातारः क्षत्रियाः प्रोक्ता गृह्णीयां भवतः कथम् ⁠।⁠।⁠ ७४ ⁠।⁠।</div>
<div class="class_55"><span class="class_60">राजाने कहा—</span>ब्रह्मन्! क्षत्रियका धर्म तो प्रजाकी रक्षा और युद्ध करना है। क्षत्रियोंको दाता कहा गया है; फिर मैं उलटे ही आपसे दान कैसे ले सकता हूँ? ⁠।⁠।</div>
<div class="class_59">ब्राह्मण उवाच</div>
<div class="class_54">न च्छन्दयामि ते राजन्नापि ते गृहमाव्रजम् ⁠।</div>
<div class="class_54">इहागम्य तु याचित्वा न गृह्णीषे पुनः कथम् ⁠।⁠।⁠ ७५ ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! दान लेनेके लिये मैंने आपसे अनुरोध या आग्रह नहीं किया था और न मैं देनेके लिये आपके घर ही गया था। आपने स्वयं यहाँ आकर याचना की है; फिर लेनेसे कैसे इनकार करते हैं? ⁠।⁠।⁠ ७५ ⁠।⁠।</div>
<div class="class_59">धर्म उवाच</div>
<div class="class_54">अविवादोऽस्तु युवयोर्वित्त मां धर्ममागतम् ⁠।</div>
<div class="class_54">द्विजो दानफलैर्युक्तो राजा सत्यफलेन च ⁠।⁠।⁠ ७६ ⁠।⁠।</div>
<div class="class_55"><span class="class_60">धर्म बोले—</span>आप दोनोंमें विवाद न हो। आपको विदित होना चाहिये कि मैं साक्षात् धर्म यहाँ आया हूँ। ब्राह्मणदेवता दानके फलसे युक्त हो जायँ और राजा भी सत्यके फलसे सम्पन्न हों ⁠।⁠।⁠ ७६ ⁠।⁠।</div>
<div class="class_59">स्वर्ग उवाच</div>
<div class="class_54">स्वर्गं मां विद्धि राजेन्द्र रूपिणं स्वयमागतम् ⁠।</div>
<div class="class_54">अविवादोऽस्तु युवयोरुभौ तुल्यफलौ युवाम् ⁠।⁠।⁠ ७७ ⁠।⁠।</div>
<div class="class_55"><span class="class_60">स्वर्ग बोला—</span>राजेन्द्र! आपको विदित हो कि मैं स्वर्ग हूँ और स्वयं ही शरीर धारण करके यहाँ आया हूँ। आप दोनोंमें विवाद न हो। आप दोनों समान फलके भागी हों ⁠।⁠।⁠ ७७ ⁠।⁠।</div>
<div class="class_59">राजोवाच</div>
<div class="class_54">कृतं स्वर्गेण मे कार्यं गच्छ स्वर्ग यथागतम् ⁠।</div>
<div class="class_54">विप्रो यदीच्छते गन्तुं चीर्णं गृह्णातु मे फलम् ⁠।⁠।⁠ ७८ ⁠।⁠।</div>
<div class="class_55"><span class="class_60">राजाने कहा—</span>मुझे स्वर्गकी कोई आवश्यकता नहीं है। स्वर्ग! तुम जैसे आये थे, वैसे ही लौट जाओ। यदि ये ब्राह्मणदेवता स्वर्गमें जाना चाहते हों तो मेरे किये हुए पुण्यफलको ग्रहण करें ⁠।⁠।⁠ ७८ ⁠।⁠।</div>
<div class="class_59">ब्राह्मण उवाच</div>
<div class="class_54">बाल्ये यदि स्यादज्ञानान्मया हस्तः प्रसारितः ⁠।</div>
<div class="class_54">निवृत्तलक्षणं धर्ममुपासे संहितां जपन् ⁠।⁠।⁠ ७९ ⁠।⁠।</div>
<div class="class_55"><span class="class_60">ब्राह्मणने कहा—</span>यदि बाल्यावस्थामें अज्ञानवश मैंने कभी किसीके सामने हाथ फैलाया हो तो उसका मुझे स्मरण नहीं है; परंतु अब तो संहिता—गायत्रीमन्त्रका जप करता हुआ निवृत्तिधर्मकी उपासना करता हूँ ⁠।⁠।⁠ ७९ ⁠।⁠।</div>
<div class="class_54">निवृत्तं मां चिराद्राजन् विप्रलोभयसे कथम् ⁠।</div>
<div class="class_54">स्वेन कार्यं करिष्यामि त्वत्तो नेच्छे फलं नृप ⁠।</div>
<div class="class_54">तपःस्वाध्यायशीलोऽहं निवृत्तश्च प्रतिग्रहात् ⁠।⁠।⁠ ८० ⁠।⁠।</div>
<div class="class_55">राजन्! मैं निवृत्तिमार्गका पथिक हूँ, आप बहुत देरसे मुझे लुभानेका प्रयत्न क्यों करते हैं? नरेश्वर! मैं स्वयं ही अपना कर्तव्य करूँगा, आपसे कोई फल नहीं लेना चाहता। मैं प्रतिग्रहसे निवृत्त होकर तप और स्वाध्यायमें लगा हुआ हूँ ⁠।⁠।⁠ ८० ⁠।⁠।</div>
<div class="class_59">राजोवाच</div>
<div class="class_54">यदि विप्र विसृष्टं ते जप्यस्य फलमुत्तमम् ⁠।</div>
<div class="class_54">आवयोर्यत् फलं किञ्चित् सहितं नौ तदस्त्विह ⁠।⁠।⁠ ८१ ⁠।⁠।</div>
<div class="class_55"><span class="class_60">राजाने कहा—</span>विप्रवर! यदि आपने अपने जपका उत्तम फल दे ही दिया है तो ऐसा कीजिये कि हम दोनोंके जो भी पुण्यफल हों, उन्हें एकत्र करके हम दोनों साथ ही भोगें—हम दोनोंका उनपर समान अधिकार रहे ⁠।⁠।⁠ ८१ ⁠।⁠।</div>
<div class="class_54">द्विजाः प्रतिग्रहे युक्ता दातारो राजवंशजाः ⁠।</div>
<div class="class_54">यदि धर्मः श्रुतो विप्र सहैव फलमस्तु नौ ⁠।⁠।⁠ ८२ ⁠।⁠।</div>
<div class="class_55">ब्राह्मणोंको दान लेनेका अधिकार है और क्षत्रिय केवल दान देते हैं, लेते नहीं; यह धर्म आपने भी सुना होगा; अतः विप्रवर! हम दोनोंके कार्यका फल साथ ही हम दोनोंके उपयोगमें आवे ⁠।⁠।⁠ ८२ ⁠।⁠।</div>
<div class="class_54">मा वा भूत् सहभोज्यं नौ मदीयं फलमाप्नुहि ⁠।</div>
<div class="class_54">प्रतीच्छ मत्कृतं धर्मं यदि ते मय्यनुग्रहः ⁠।⁠।⁠ ८३ ⁠।⁠।</div>
<div class="class_55">अथवा यदि आपकी इच्छा न हो तो हमें साथ रहकर कर्मफल भोगनेकी आवश्यकता नहीं है। उस अवस्थामें मैं यही प्रार्थना करूँगा कि यदि आपका मुझपर अनुग्रह हो तो आप ही मेरे शुभकर्मोंका पूरा-पूरा फल ग्रहण कर लें। मैंने जो कुछ भी धर्म किया है, वह सब आप स्वीकार कर लें ⁠।⁠।⁠ ८३ ⁠।⁠।</div>
<div class="class_59">भीष्म उवाच</div>
<div class="class_54">ततो विकृतवेषौ द्वौ पुरुषौ समुपस्थितौ ⁠।</div>
<div class="class_54">गृहीत्वान्योन्यमावेष्ट्य कुचैलावूचतुर्वचः ⁠।⁠।⁠ ८४ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! इसी समय वहाँ विकराल वेषधारी दो पुरुष उपस्थित हुए। दोनोंने एक-दूसरेको पकड़कर अपने हाथोंसे आवेष्टित कर रखा था। दोनोंके शरीरपर मैले वस्त्र थे (उनमेंसे एकका नाम विकृत था और दूसरेका नाम विरूप)। वे दोनों बारंबार इस प्रकार कह रहे थे ⁠।⁠।⁠ ८४ ⁠।⁠।</div>
<div class="class_54">न मे धारयसीत्येको धारयामीति चापरः ⁠।</div>
<div class="class_54">इहास्ति नौ विवादोऽयमयं राजानुशासकः ⁠।⁠।⁠ ८५ ⁠।⁠।</div>
<div class="class_55">एकने कहा—भाई! तुम्हारे ऊपर मेरा कोई ऋण नहीं है। दूसरा कहता—नहीं, मैं तुम्हारा ऋणी हूँ। पहलेने कहा—यहाँ जो हम दोनोंका विवाद है, इसका निर्णय ये सबका शासन करनेवाले राजा करेंगे ⁠।⁠।⁠ ८५ ⁠।⁠।</div>
<div class="class_54">सत्यं ब्रवीम्यहमिदं न मे धारयते भवान् ⁠।</div>
<div class="class_54">अनृतं वदसीह त्वमृणं ते धारयाम्यहम् ⁠।⁠।⁠ ८६ ⁠।⁠।</div>
<div class="class_55">दूसरा बोला—मैं सच कहता हूँ कि तुमपर मेरा कोई ऋण नहीं है। पहलेने कहा—तुम झूठ बोलते हो। मुझपर तुम्हारा ऋण है ⁠।⁠।⁠ ८६ ⁠।⁠।</div>
<div class="class_54">तावुभौ सुभृशं तप्तौ राजानमिदमूचतुः ⁠।</div>
<div class="class_54">परीक्ष्य त्वं यथा स्यावो नावामिह विगर्हितौ ⁠।⁠।⁠ ८७ ⁠।⁠।</div>
<div class="class_55">तब वे दोनों अत्यन्त संतप्त होकर राजासे इस प्रकार बोले—आप हमारे मामलेकी जाँच-पड़ताल करके फैसला कर दें, जिससे हम दोनों यहाँ दोषके भागी और निन्दाके पात्र न हों ⁠।⁠।⁠ ८७ ⁠।⁠।</div>
<div class="class_59">विरूप उवाच</div>
<div class="class_54">धारयामि नरव्याघ्र विकृतस्येह गोः फलम् ⁠।</div>
<div class="class_54">ददतश्च न गृह्णाति विकृतो मे महीपते ⁠।⁠।⁠ ८८ ⁠।⁠।</div>
<div class="class_55"><span class="class_60">विरूप बोला—</span>पुरुषसिंह! मैं विकृतके एक गोदानका फल ऋणके तौरपर अपने यहाँ रखता हूँ। पृथ्वीनाथ! उस ऋणको आज मैं दे रहा हूँ; परंतु यह विकृत ले नहीं रहा है ⁠।⁠।⁠ ८८ ⁠।⁠।</div>
<div class="class_59">विकृत उवाच</div>
<div class="class_54">न मे धारयते किञ्चिद् विरूपोऽयं नराधिप ⁠।</div>
<div class="class_54">मिथ्या ब्रवीत्ययं हि त्वां सत्याभासं नराधिप ⁠।⁠।⁠ ८९ ⁠।⁠।</div>
<div class="class_55"><span class="class_60">विकृतने कहा—</span>नरेश्वर! इस विरूपपर मेरा कोई ऋण नहीं है। यह आपसे झूठ बोलता है। इसकी बातमें सत्यका आभासमात्र है ⁠।⁠।⁠ ८९ ⁠।⁠।</div>
<div class="class_59">राजोवाच</div>
<div class="class_54">विरूप किं धारयते भवानस्य ब्रवीतु मे ⁠।</div>
<div class="class_54">श्रुत्वा तथा करिष्येऽहमिति मे धीयते मनः ⁠।⁠।⁠ ९० ⁠।⁠।</div>
<div class="class_55"><span class="class_60">राजा बोले—</span>विरूप! तुम्हारे ऊपर विकृतका कौन-सा ऋण है। बताओ, मैं उसे सुनकर कोई निर्णय करूँगा। मेरे मनका ऐसा ही निश्चय है ⁠।⁠।⁠ ९० ⁠।⁠।</div>
<div class="class_59">विरूप उवाच</div>
<div class="class_54">शृणुष्वावहितो राजन् यथैतद् धारयाम्यहम् ⁠।</div>
<div class="class_54">विकृतस्यास्य राजर्षे निखिलेन नराधिप ⁠।⁠।⁠ ९१ ⁠।⁠।</div>
<div class="class_55"><span class="class_60">विरूप बोला—</span>राजन्! नरेश्वर! आप सावधान होकर सुनें, राजर्षे! इस विकृतका ऋण जिस प्रकार मैं धारण करता हूँ, वह सब पूर्णरूपसे बता रहा हूँ ⁠।⁠।⁠ ९१ ⁠।⁠।</div>
<div class="class_54">अनेन धर्मप्राप्त्यर्थं शुभा दत्ता पुरानघ ⁠।</div>
<div class="class_54">धेनुर्विप्राय राजर्षे तपःस्वाध्यायशीलिने ⁠।⁠।⁠ ९२ ⁠।⁠।</div>
<div class="class_55">निष्पाप राजर्षे! इसने धर्मकी प्राप्तिके लिये एक तपस्वी और स्वाध्यायशील ब्राह्मणको एक दूध देनेवाली उत्तम गाय दी थी ⁠।⁠।⁠ ९२ ⁠।⁠।</div>
<div class="class_54">तस्याश्चायं मया राजन् फलमभ्येत्य याचितः ⁠।</div>
<div class="class_54">विकृतेन च मे दत्तं विशुद्धेनान्तरात्मना ⁠।⁠।⁠ ९३ ⁠।⁠।</div>
<div class="class_55">राजन्! मैंने इसके घर जाकर इससे उसी गोदानका फल माँगा था और विकृतने शुद्ध हृदयसे मुझे वह दे दिया था ⁠।⁠।⁠ ९३ ⁠।⁠।</div>
<div class="class_54">ततो मे सुकृतं कर्म कृतमात्मविशुद्धये ⁠।</div>
<div class="class_54">गावौ च कपिले क्रीत्वा वत्सले बहुदोहने ⁠।⁠।⁠ ९४ ⁠।⁠।</div>
<div class="class_54">ते चोञ्छवृत्तये राजन् मया समपवर्जिते ⁠।</div>
<div class="class_54">यथाविधि यथाश्रद्धं तदस्याहं पुनः प्रभो ⁠।⁠।⁠ ९५ ⁠।⁠।</div>
<div class="class_55">तदनन्तर मैंने भी अपनी शुद्धिके लिये पुण्यकर्म किया। राजन्! दो अधिक दूध देनेवाली कपिला गौएँ, जिनके साथ उनके बछड़े भी थे, खरीदकर उन्हें मैंने एक उञ्छवृत्तिवाले ब्राह्मणको विधि और श्रद्धा-पूर्वक दे दिया। प्रभो! उसी गोदानका फल मैं पुनः इसे वापस करना चाहता हूँ ⁠।⁠।⁠ ९४-९५ ⁠।⁠।</div>
<div class="class_54">इहाद्यैव गृहीत्वा तु प्रयच्छे द्विगुणं फलम् ⁠।</div>
<div class="class_54">एवं स्यात्‌ पुरुषव्याघ्र कः शुद्धः कोऽत्र दोषवान् ⁠।⁠।⁠ ९६ ⁠।⁠।</div>
<div class="class_55">पुरुषसिंह! इससे एक गोदानका फल लेकर आज मैं इसे दूना फल लौटा रहा हूँ। ऐसी परिस्थितिमें आप स्वयं निर्णय कीजिये कि हम दोनोंमेंसे कौन शुद्ध है और कौन दोषी? ⁠।⁠।⁠ ९६ ⁠।⁠।</div>
<div class="class_54">एवं विवदमानौ स्वस्त्वामिहाभ्यागतौ नृप ⁠।</div>
<div class="class_54">कुरु धर्ममधर्मं वा विनये नौ समादध ⁠।⁠।⁠ ९७ ⁠।⁠।</div>
<div class="class_55">नरेश्वर! इस प्रकार आपसमें विवाद करते हुए हम दोनों यहाँ आपके समीप आये हैं। आप निर्णय कीजिये। अब आप चाहे न्याय करें या अन्याय। इस झगड़ेका निपटारा कर दें। हम दोनोंको विशिष्ट न्यायके मार्गपर लगा दें ⁠।⁠।⁠ ९७ ⁠।⁠।</div>
<div class="class_54">यदि नेच्छति मे दानं यथा दत्तमनेन वै ⁠।</div>
<div class="class_54">भवानत्र स्थिरो भूत्वा मार्गे स्थापयिताद्य नौ ⁠।⁠।⁠ ९८ ⁠।⁠।</div>
<div class="class_55">इसने जिस तरह मुझे दान दिया है, उसी तरह यदि स्वयं भी मुझसे लेना नहीं चाहता है तो आप स्वयं सुस्थिर होकर हम दोनोंको धर्मके मार्गपर स्थापित कर दें ⁠।⁠।⁠ ९८ ⁠।⁠।</div>
<div class="class_59">राजोवाच</div>
<div class="class_54">दीयमानं न गृह्णासि ऋणं कस्मात् त्वमद्य वै ⁠।</div>
<div class="class_54">यथैव तेऽभ्यनुज्ञातं तथा गृह्णीष्व मा चिरम् ⁠।⁠।⁠ ९९ ⁠।⁠।</div>
<div class="class_55"><span class="class_60">राजाने कहा—</span>विकृत! जब विरूप तुम्हें तुम्हारा दिया हुआ ऋण लौटा रहा है, तब तुम उसे आज ग्रहण क्यों नहीं करते? जैसे इसने तुम्हारी दी हुई वस्तु स्वीकार कर ली थी, उसी प्रकार तुम भी इसकी दी हुई वस्तुको ले लो। विलम्ब न करो ⁠।⁠।⁠ ९९ ⁠।⁠।</div>
<div class="class_59">विकृत उवाच</div>
<div class="class_54">धारयामीत्यनेनोक्तं ददानीति तथा मया ⁠।</div>
<div class="class_54">नायं मे धारयत्यद्य गच्छतां यत्र वाञ्छति ⁠।⁠।⁠ १०० ⁠।⁠।</div>
<div class="class_55"><span class="class_60">विकृत बोला—</span>राजन्! विरूपने अभी आपसे कहा है कि मैं ऋण धारण करता हूँ; परंतु मैंने उस समय ‘दान’ कह करके वह वस्तु इसे दी थी; इसलिये इसके ऊपर मेरा कोई ऋण नहीं है। अब यह जहाँ जाना चाहे, जा सकता है ⁠।⁠।⁠ १०० ⁠।⁠।</div>
<div class="class_59">राजोवाच</div>
<div class="class_54">ददतोऽस्य न गृह्णासि विषमं प्रतिभाति मे ⁠।</div>
<div class="class_54">दण्ड्यो हि त्वं मम मतो नास्त्यत्र खलु संशयः ⁠।⁠।⁠ १०१ ⁠।⁠।</div>
<div class="class_55"><span class="class_60">राजाने कहा—</span>विकृत! यह तुम्हें तुम्हारी वस्तु दे रहा है और तुम लेते नहीं हो। यह मुझे अनुचित जान पड़ता है; अतः मेरे मतमें तुम दण्डनीय हो; इसमें कोई संशय नहीं है ⁠।⁠।⁠ १०१ ⁠।⁠।</div>
<div class="class_59">विकृत उवाच</div>
<div class="class_54">मयास्य दत्तं राजर्षे गृह्णीयां तत् कथं पुनः ⁠।</div>
<div class="class_54">काममत्रापराधो मे दण्डमाज्ञापय प्रभो ⁠।⁠।⁠ १०२ ⁠।⁠।</div>
<div class="class_55"><span class="class_60">विकृत बोला—</span>राजर्षे! मैंने इसे दान दिया था; फिर वह दान इससे वापस कैसे ले लूँ। भले, इसमें मेरा अपराध समझा जाय; परंतु मैं दिया हुआ दान वापस नहीं ले सकता। प्रभो! मुझे दण्ड भोगनेकी आज्ञा प्रदान करें ⁠।⁠।⁠ १०२ ⁠।⁠।</div>
<div class="class_275">विरूप उवाच</div>
<div class="class_54">दीयमानं यदि मया नेषिष्यसि कथञ्चन ⁠।</div>
<div class="class_54">नियंस्यति त्वां नृपतिरयं धर्मानुशासकः ⁠।⁠।⁠ १०३ ⁠।⁠।</div>
<div class="class_55"><span class="class_60">विरूपने कहा—</span>विकृत! यदि तुम मेरी दी हुई वस्तु स्वीकार नहीं करोगे तो ये धर्मपूर्ण शासन करनेवाले नरेश तुम्हें कैद कर लेंगे ⁠।⁠।⁠ १०३ ⁠।⁠।</div>
<div class="class_59">विकृत उवाच</div>
<div class="class_54">स्वं मया याचितेनेह दत्तं कथमिहाद्य तत् ⁠।</div>
<div class="class_54">गृह्णीयां गच्छतु भवानभ्यनुज्ञां ददानि ते ⁠।⁠।⁠ १०४ ⁠।⁠।</div>
<div class="class_55"><span class="class_60">विकृत बोला—</span>तुम्हारे माँगनेपर मैंने अपना धन दानके रूपमें दिया था; फिर आज उसे वापस कैसे ले सकता हूँ? तुम्हारे ऊपर मेरा कुछ भी पावना नहीं है। मैं तुम्हें जानेके लिये आज्ञा देता हूँ, तुम जाओ ⁠।⁠।⁠ १०४ ⁠।⁠।</div>
<div class="class_59">ब्राह्मण उवाच</div>
<div class="class_54">श्रुतमेतत्त्वया राजन्ननयोः कथितं द्वयोः ⁠।</div>
<div class="class_54">प्रतिज्ञातं मया यत्ते तद् गृहाणाविचारितम् ⁠।⁠।⁠ १०५ ⁠।⁠।</div>
<div class="class_55"><span class="class_60">इसी बीचमें जापक ब्राह्मण बोल उठा—</span>राजन्! आपने इन दोनोंकी बातें सुन लीं। मैंने आपको देनेके लिये जो प्रतिज्ञा की है, उसके अनुसार आप मेरा दान बिना विचारे ग्रहण करें ⁠।⁠।⁠ १०५ ⁠।⁠।</div>
<div class="class_59">राजोवाच</div>
<div class="class_54">प्रस्तुतं सुमहत् कार्यमनयोर्गह्वरं यथा ⁠।</div>
<div class="class_54">जापकस्य दृढीकारः कथमेतद् भविष्यति ⁠।⁠।⁠ १०६ ⁠।⁠।</div>
<div class="class_55"><span class="class_60">राजाने मन-ही-मन कहा—</span>इन दोनोंका बड़ा भारी और गहन कार्य सामने आ गया है। इधर जापक ब्राह्मणका सुदृढ़ आग्रह ज्यों-का-त्यों बना हुआ है। इससे निपटारा कैसे होगा ⁠।⁠।⁠ १०६ ⁠।⁠।</div>
<div class="class_54">यदि तावन्न गृह्णामि ब्राह्मणेनापवर्जितम् ⁠।</div>
<div class="class_54">कथं न लिप्येयमहं पापेन महताद्य वै ⁠।⁠।⁠ १०७ ⁠।⁠।</div>
<div class="class_55">यदि मैं आज ब्राह्मणकी दी हुई वस्तु ग्रहण न करूँ तो किस प्रकार महान् पापसे निर्लिप्त रह सकूँगा ⁠।⁠।⁠ १०७ ⁠।⁠।</div>
<div class="class_54">तौ चोवाच स राजर्षिः कृतकार्यौ गमिष्यथः ⁠।</div>
<div class="class_54">नेदानीं मामिहासाद्य राजधर्मो भवेन्मृषा ⁠।⁠।⁠ १०८ ⁠।⁠।</div>
<div class="class_55">इसके बाद राजर्षि इक्ष्वाकुने उन दोनोंसे कहा—‘तुम दोनों अपने विवादका निपटारा हो जानेपर ही यहाँसे जाना। इस समय मेरे पास आकर अपना कार्य पूर्ण हुए बिना न जाना। मुझे भय है कि राजधर्म मिथ्या अथवा कलंकित न हो जाय ⁠।⁠।⁠ १०८ ⁠।⁠।</div>
<div class="class_54">स्वधर्मः परिपाल्यस्तु राज्ञामिति विनिश्चयः ⁠।</div>
<div class="class_54">विप्रधर्मश्च गहनो मामनात्मानमाविशत् ⁠।⁠।⁠ १०९ ⁠।⁠।</div>
<div class="class_55">राजाओंको अपने धर्मका पालन करना चाहिये, यही शास्त्रका सिद्धान्त है। इधर मुझ अजितात्माके भीतर गहन ब्राह्मणधर्मने प्रवेश किया है ⁠।⁠।⁠ १०९ ⁠।⁠।</div>
<div class="class_59">ब्राह्मण उवाच</div>
<div class="class_54">गृहाण धारयेऽहं च याचितं संश्रुतं मया ⁠।</div>
<div class="class_54">न चेद् ग्रहीष्यसे राजन् शपिष्ये त्वां न संशयः ⁠।⁠।⁠ ११० ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! आपने जो वस्तु माँगी थी और जिसे देनेकी मैंने प्रतिज्ञा कर ली थी, उसे मैं आपकी धरोहरके रूपमें अपने पास रखता हूँ; अतः शीघ्र उसे ले लें। यदि नहीं लेंगे तो निस्संदेह मैं आपको शाप दे दूँगा ⁠।⁠।⁠ ११० ⁠।⁠।</div>
<div class="class_59">राजोवाच</div>
<div class="class_54">धिग्राजधर्मं यस्यायं कार्यस्येह विनिश्चयः ⁠।</div>
<div class="class_54">इत्यर्थं मे ग्रहीतव्यं कथं तुल्यं भवेदिति ⁠।⁠।⁠ १११ ⁠।⁠।</div>
<div class="class_55"><span class="class_60">राजाने कहा—</span>धिक्कार है राजधर्मको, जिसके कार्यका यहाँ यह परिणाम निकला। ब्राह्मणको और मुझको समान फलकी प्राप्ति कैसे हो, इसी उद्देश्यसे मुझे यह दान ग्रहण करना है ⁠।⁠।⁠ १११ ⁠।⁠।</div>
<div class="class_54">एष पाणिरपूर्वं मे निक्षेपार्थं प्रसारितः ⁠।</div>
<div class="class_54">यन्मे धारयसे विप्र तदिदानीं प्रदीयताम् ⁠।⁠।⁠ ११२ ⁠।⁠।</div>
<div class="class_55">ब्रह्मन्! यह मेरा हाथ जो आजसे पहले किसीके सामने नहीं फैलाया गया था, आज आपसे धरोहर लेनेके लिये आपके सामने फैला है। आप मेरा जो कुछ भी धरोहर धारण करते हैं, उसे इस समय मुझे दे दीजिये ⁠।⁠।</div>
<div class="class_59">ब्राह्मण उवाच</div>
<div class="class_54">संहितां जपता यावान् गुणः कश्चित् कृतो मया ⁠।</div>
<div class="class_54">तत् सर्वं प्रतिगृह्णीष्व यदि किञ्चिदिहास्ति मे ⁠।⁠।⁠ ११३ ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! मैंने संहिताका जप करते हुए कहींसे जितना भी पुण्य अथवा सद्‌गुण संग्रह किया है, वह सब आप ले लें। इसके सिवा भी मेरे पास जो कुछ पुण्य हो, उसे ग्रहण करें ⁠।⁠।⁠ ११३ ⁠।⁠।</div>
<div class="class_59">राजोवाच</div>
<div class="class_54">जलमेतन्निपतितं मम पाणौ द्विजोत्तम ⁠।</div>
<div class="class_54">सममस्तु सहैवास्तु प्रतिगृह्णातु वै भवान् ⁠।⁠।⁠ ११४ ⁠।⁠।</div>
<div class="class_55"><span class="class_60">राजाने कहा—</span>द्विजश्रेष्ठ! मेरे हाथपर यह संकल्पका जल पड़ा हुआ है। मेरा और आपका सारा पुण्य हम दोनों के लिये समान हो और हम साथ-साथ उसका उपभोग करें; इस उद्देश्यसे आप मेरा दिया हुआ दान भी ग्रहण करें ⁠।⁠।⁠ ११४ ⁠।⁠।</div>
<div class="class_59">विरूप उवाच</div>
<div class="class_54">कामक्रोधौ विद्धि नौ त्वमावाभ्यां कारितो भवान् ⁠।</div>
<div class="class_54">सहेति च यदुक्तं ते समा लोकास्तवास्य च ⁠।⁠।⁠ ११५ ⁠।⁠।</div>
<div class="class_55"><span class="class_60">विरूपने कहा—</span>राजन्! आपको विदित हो कि हम दोनों काम और क्रोध हैं। हमने ही आपको इस कार्यमें लगाया है। आपने जो साथ-साथ फल भोगनेकी बात कही है, इससे आपको और इस ब्राह्मणको एक समान लोक प्राप्त होंगे ⁠।⁠।⁠ ११५ ⁠।⁠।</div>
<div class="class_54">नायं धारयते किञ्चिज्जिज्ञासा त्वत्कृते कृता ⁠।</div>
<div class="class_54">कालो धर्मस्तथा मृत्युः कामक्रोधौ तथा युवाम् ⁠।⁠।⁠ ११६ ⁠।⁠।</div>
<div class="class_54">सर्वमन्योन्यनिष्कर्षे निघृष्टं पश्यतस्तव ⁠।</div>
<div class="class_54">गच्छ लोकान् जितान् स्वेन कर्मणा यत्र वाञ्छसि ⁠।⁠।⁠ ११७ ⁠।⁠।</div>
<div class="class_55">यह मेरा साथी कुछ भी धारण नहीं करता अथवा मुझपर भी इसका कोई ऋण नहीं है। यह सब खेल तो हमलोगोंने आपकी परीक्षा लेनेके लिये किया था। काल, धर्म, मृत्यु, काम, क्रोध और आप दोनों—ये सब-के-सब एक-दूसरेकी कसौटीपर आपके देखते-देखते कसे गये हैं। अब जहाँ आपकी इच्छा हो, अपने कर्मसे जीते हुए उन लोकोंमें जाइये ⁠।⁠।⁠ ११६-११७ ⁠।⁠।</div>
<div class="class_54">जापकानां फलावाप्तिर्मया ते सम्प्रदर्शिता ⁠।</div>
<div class="class_54">गतिः स्थानं च लोकाश्च जापकेन यथा जिताः ⁠।⁠।⁠ ११८ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! जापकोंको किस प्रकार फलकी प्राप्ति होती है? इस बातका दिग्दर्शन मैंने तुम्हें करा दिया। जापक ब्राह्मणने कौन-सी गति प्राप्त की? किस स्थानपर अधिकार किया? कौन-कौन-से लोक उसके लिये सुलभ हुए? और यह सब किस प्रकार सम्भव हुआ? ये बातें बतायी जायँगी ⁠।⁠।⁠ ११८ ⁠।⁠।</div>
<div class="class_54">प्रयाति संहिताध्यायी ब्रह्माणं परमेष्ठिनम् ⁠।</div>
<div class="class_54">अथवाग्निं समायाति सूर्यमाविशतेऽपि वा ⁠।⁠।⁠ ११९ ⁠।⁠।</div>
<div class="class_55">संहिताका स्वाध्याय करनेवाला द्विज परमेष्ठी ब्रह्माको प्राप्त होता है अथवा अग्निमें समा जाता है अथवा सूर्यमें प्रवेश कर जाता है ⁠।⁠।⁠ ११९ ⁠।⁠।</div>
<div class="class_54">स तैजसेन भावेन यदि तत्र रमत्युत ⁠।</div>
<div class="class_54">गुणांस्तेषां समाधत्ते रागेण प्रतिमोहितः ⁠।⁠।⁠ १२० ⁠।⁠।</div>
<div class="class_55">यदि वह जापक तैजस् शरीरसे उन लोकोंमें रमण करता है तो रागसे मोहित होकर उनके गुणोंको अपने भीतर धारण कर लेता है ⁠।⁠।⁠ १२० ⁠।⁠।</div>
<div class="class_54">एवं सोमे तथा वायौ भूम्याकाशशरीरगः ⁠।</div>
<div class="class_54">सरागस्तत्र वसति गुणांस्तेषां समाचरन् ⁠।⁠।⁠ १२१ ⁠।⁠।</div>
<div class="class_55">इसी प्रकार संहिताका जप करनेवाला पुरुष रागयुक्त होनेपर चन्द्रलोक, वायुलोक, भूमिलोक तथा अन्तरिक्षलोकके योग्य शरीर धारण करके वहाँ निवास करता है और उन लोकोंमें रहनेवाले पुरुषोंके गुणोंका आचरण करता रहता है ⁠।⁠।⁠ १२१ ⁠।⁠।</div>
<div class="class_54">अथ तत्र विरागी स गच्छति त्वथ संशयम् ⁠।</div>
<div class="class_54">परमव्ययमिच्छन् स तमेवाविशते पुनः ⁠।⁠।⁠ १२२ ⁠।⁠।</div>
<div class="class_55">यदि उन लोकोंकी उत्कृष्टतामें संदेह हो जाय और इस कारण वह जापक वहाँसे विरक्त हो जाय तो वह उत्कृष्ट एवं अविनाशी मोक्षकी इच्छा रखता हुआ फिर उसी परमेष्ठी ब्रह्मामें प्रवेश कर जाता है ⁠।⁠।⁠ १२२ ⁠।⁠।</div>
<div class="class_54">अमृताच्चामृतं प्राप्तः शान्तीभूतो निरात्मवान् ⁠।</div>
<div class="class_54">ब्रह्मभूतः स निर्द्वन्द्वः सुखी शान्तो निरामयः ⁠।⁠।⁠ १२३ ⁠।⁠।</div>
<div class="class_55">अन्य लोकोंकी अपेक्षा परमेष्ठिभावकी प्राप्ति अमृतरूप है। उससे भी उत्कृष्ट कैवल्यरूपी अमृतको प्राप्त होकर वह शान्त (निष्काम), अहंकारशून्य, निर्द्वन्द्व, सुखी, शान्तिपरायण तथा रोग-शोकसे रहित ब्रह्मस्वरूप हो जाता है ⁠।⁠।⁠ १२३ ⁠।⁠।</div>
<div class="class_54">ब्रह्मस्थानमनावर्तमेकमक्षरसंज्ञकम् ⁠।</div>
<div class="class_54">अदुःखमजरं शान्तं स्थानं तत् प्रतिपद्यते ⁠।⁠।⁠ १२४ ⁠।⁠।</div>
<div class="class_55">ब्रह्मपद पुनरावृत्तिरहित, एक, अविनाशी, संज्ञारहित, दुःख-शून्य, अजर और शान्त आश्रय है, उसे ही वह जापक प्राप्त होता है ⁠।⁠।⁠ १२४ ⁠।⁠।</div>
<div class="class_54">चतुर्भिर्लक्षणैर्हीनं तथा षड्भिः सषोडशैः ⁠।</div>
<div class="class_54">पुरुषं तमतिक्रम्य आकाशं प्रतिपद्यते ⁠।⁠।⁠ १२५ ⁠।⁠।</div>
<div class="class_55">जापक पूर्वोक्त परमेष्ठी पुरुष (सगुण ब्रह्म) से भी ऊपर उठकर आकाशस्वरूप निर्गुण ब्रह्मको प्राप्त होता है। वहाँ प्रत्यक्ष, अनुमान, उपमान और शब्द—इन चारों प्रमाणों और लक्षणोंकी पहुँच नहीं है। क्षुधा, पिपासा, शोक, मोह तथा जरा और मृत्यु—ये छः तरंगें वहाँ नहीं हैं। पाँचों ज्ञानेन्द्रियाँ, पाँचों कर्मेन्द्रियाँ, पाँचों प्राण तथा मन—इन सोलह उपकरणोंसे भी वह रहित है ⁠।⁠।⁠ १२५ ⁠।⁠।</div>
<div class="class_54">अथ नेच्छति रागात्मा सर्वं तदधितिष्ठति ⁠।</div>
<div class="class_54">यच्च प्रार्थयते तच्च मनसा प्रतिपद्यते ⁠।⁠।⁠ १२६ ⁠।⁠।</div>
<div class="class_55">यदि उसके मनमें भोगोंके प्रति राग है और वह निर्गुण ब्रह्मको प्राप्त होना नहीं चाहता है तो वह सभी पुण्यलोकोंका अधिष्ठाता बन जाता है और मनसे जिस वस्तुको पाना चाहता है, उसे तुरंत प्राप्त कर लेता है ⁠।⁠।⁠ १२६ ⁠।⁠।</div>
<div class="class_54">अथवा चेक्षते लोकान् सर्वान् निरयसंज्ञितान् ⁠।</div>
<div class="class_54">निस्पृहः सर्वतो मुक्तस्तत्र वै रमते सुखम् ⁠।⁠।⁠ १२७ ⁠।⁠।</div>
<div class="class_55">अथवा वह सम्पूर्ण उत्तम लोकोंको भी नरकके तुल्य देखता है और सब ओरसे निःस्पृह एवं मुक्त होकर उसी निर्गुण ब्रह्ममें सुखपूर्वक रमण करता है ⁠।⁠।⁠ १२७ ⁠।⁠।</div>
<div class="class_54">एवमेषा महाराज जापकस्य गतिर्यथा ⁠।</div>
<div class="class_54">एतत्‌ ते सर्वमाख्यातं किं भूयः श्रोतुमिच्छसि ⁠।⁠।⁠ १२८ ⁠।⁠।</div>
<div class="class_55">महाराज! इस प्रकार यह जापककी गति बतायी गयी है। यह सारा प्रसंग मैंने कह सुनाया। अब तुम और क्या सुनना चाहते हो? ⁠।⁠।⁠ १२८ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि जापकोपाख्याने नवनवत्यधिकशततमोऽध्यायः ⁠।⁠।⁠ १९९ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें जापकका उपाख्यानविषयक एक सौ निन्यानबेवाँ अध्याय पूरा हुआ ⁠।⁠।⁠ १९९ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
