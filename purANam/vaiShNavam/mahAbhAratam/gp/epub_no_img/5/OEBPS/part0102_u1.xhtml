<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0102</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49878" class="class_92">चतुरशीतितमोऽध्यायः</div>
<div class="class_93">इन्द्र और बृहस्पतिके संवादमें सान्त्वनापूर्ण मधुर वचन बोलनेका महत्त्व</div>
<div class="class_86">भीष्म उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">बृहस्पतेश्च संवादं शक्रस्य च युधिष्ठिर ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! इस विषयमें मनस्वी पुरुष इन्द्र और बृहस्पतिके संवादरूप एक प्राचीन इतिहासका उदाहरण दिया करते हैं, वह सुनो ⁠।⁠।⁠ १ ⁠।⁠।</div>
<div class="class_59">शक्र उवाच</div>
<div class="class_54">किं स्विदेकपदं ब्रह्मन् पुरुषः सम्यगाचरन् ⁠।</div>
<div class="class_54">प्रमाणं सर्वभूतानां यशश्चैवाप्नुयान्महत् ⁠।⁠।⁠ २ ⁠।⁠।</div>
<div class="class_55"><span class="class_60">इन्द्रने पूछा—</span>ब्रह्मन्! वह कौन-सी ऐसी एक वस्तु है, जिसका नाम एक ही पदका है और जिसका भलीभाँति आचरण करनेवाला पुरुष समस्त प्राणियोंका प्रिय होकर महान् यश प्राप्त कर लेता है ⁠।⁠।⁠ २ ⁠।⁠।</div>
<div class="class_59">बृहस्पतिरुवाच</div>
<div class="class_54">सान्त्वमेकपदं शक्र पुरुषः सम्यगाचरन् ⁠।</div>
<div class="class_54">प्रमाणं सर्वभूतानां यशश्चैवाप्नुयान्महत् ⁠।⁠।⁠ ३ ⁠।⁠।</div>
<div class="class_55"><span class="class_60">बृहस्पतिजीने कहा—</span>इन्द्र! जिसका नाम एक ही पदका है, वह एकमात्र वस्तु है सान्त्वना (मधुर वचन बोलना)। उसका भलीभाँति आचरण करनेवाला पुरुष समस्त प्राणियोंका प्रिय होकर महान् यश प्राप्त कर लेता है ⁠।⁠।⁠ ३ ⁠।⁠।</div>
<div class="class_54">एतदेकपदं शक्र सर्वलोकसुखावहम् ⁠।</div>
<div class="class_54">आचरन् सर्वभूतेषु प्रियो भवति सर्वदा ⁠।⁠।⁠ ४ ⁠।⁠।</div>
<div class="class_55">शक्र! यही एक वस्तु सम्पूर्ण जगत्‌के लिये सुखदायक है। इसको आचरणमें लानेवाला मनुष्य सदा समस्त प्राणियोंका प्रिय होता है ⁠।⁠।⁠ ४ ⁠।⁠।</div>
<div class="class_54">यो हि नाभाषते किंचित् सर्वदा भ्रुकुटीमुखः ⁠।</div>
<div class="class_54">द्वेष्यो भवति भूतानां स सान्त्वमिह नाचरन् ⁠।⁠।⁠ ५ ⁠।⁠।</div>
<div class="class_55">जो मनुष्य सदा भौंहें टेढ़ी किये रहता है, किसीसे कुछ बातचीत नहीं करता, वह शान्तभाव (मृदुभाषी होनेके गुण) को न अपनानेके कारण सब लोगोंके द्वेषका पात्र हो जाता है ⁠।⁠।⁠ ५ ⁠।⁠।</div>
<div class="class_54">यस्तु सर्वमभिप्रेक्ष्य पूर्वमेवाभिभाषते ⁠।</div>
<div class="class_54">स्मितपूर्वाभिभाषी च तस्य लोकः प्रसीदति ⁠।⁠।⁠ ६ ⁠।⁠।</div>
<div class="class_55">जो सभीको देखकर पहले ही बात करता है और सबसे मुसकराकर ही बोलता है, उसपर सब लोग प्रसन्न रहते हैं ⁠।⁠।⁠ ६ ⁠।⁠।</div>
<div class="class_54">दानमेव हि सर्वत्र सान्त्वेनानभिजल्पितम् ⁠।</div>
<div class="class_54">न प्रीणयति भूतानि निर्व्यञ्जनमिवाशनम् ⁠।⁠।⁠ ७ ⁠।⁠।</div>
<div class="class_55">जैसे बिना व्यञ्जन (साग-दाल आदि) का भोजन मनुष्यको संतुष्ट नहीं कर सकता, उसी प्रकार मधुर वचन बोले बिना दिया हुआ दान भी प्राणियोंको प्रसन्न नहीं कर पाता है ⁠।⁠।⁠ ७ ⁠।⁠।</div>
<div class="class_54">आदानादपि भूतानां मधुरामीरयन् गिरम् ⁠।</div>
<div class="class_54">सर्वलोकमिमं शक्र सान्त्वेन कुरुते वशे ⁠।⁠।⁠ ८ ⁠।⁠।</div>
<div class="class_55">शक्र! मधुर वचन बोलनेवाला मनुष्य लोगोंकी कोई वस्तु लेकर भी अपनी मधुर वाणीद्वारा इस सम्पूर्ण जगत्‌को वशमें कर लेता है ⁠।⁠।⁠ ८ ⁠।⁠।</div>
<div class="class_54">तस्मात् सान्त्वं प्रयोक्तव्यं दण्डमाधित्सतोऽपि हि ⁠।</div>
<div class="class_54">फलं च जनयत्येवं न चास्योद्विजते जनः ⁠।⁠।⁠ ९ ⁠।⁠।</div>
<div class="class_55">अतः किसीको दण्ड देनेकी इच्छा रखनेवाले राजाको भी उससे सान्त्वनापूर्ण मधुर वचन ही बोलना चाहिये। ऐसा करके वह अपना प्रयोजन तो सिद्ध कर ही लेता है और उससे कोई मनुष्य उद्विग्न भी नहीं होता है ⁠।⁠।⁠ ९ ⁠।⁠।</div>
<div class="class_54">सुकृतस्य हि सान्त्वस्य श्लक्ष्णस्य मधुरस्य च ⁠।</div>
<div class="class_54">सम्यगासेव्यमानस्य तुल्यं जातु न विद्यते ⁠।⁠।⁠ १० ⁠।⁠।</div>
<div class="class_55">यदि अच्छी तरहसे सान्त्वनापूर्ण, मधुर एवं स्नेहयुक्त वचन बोला जाय और सदा सब प्रकारसे उसीका सेवन किया जाय तो उसके समान वशीकरणका साधन इस जगत्‌में निःसंदेह दूसरा कोई नहीं है ⁠।⁠।⁠ १० ⁠।⁠।</div>
<div class="class_59">भीष्म उवाच</div>
<div class="class_54">इत्युक्तः कृतवान् सर्वं यथा शक्रः पुरोधसा ⁠।</div>
<div class="class_54">तथा त्वमपि कौन्तेय सम्यगेतत् समाचर ⁠।⁠।⁠ ११ ⁠।⁠।</div>
<div class="class_55"><span class="class_60">भीष्मजी कहते हैं—</span>कुन्तीनन्दन! अपने पुरोहित बृहस्पतिके ऐसा कहनेपर इन्द्रने सब कुछ उसी तरह किया। इसी प्रकार तुम भी इस सान्त्वनापूर्ण वचनको भलीभाँति आचरणमें लाओ ⁠।⁠।⁠ ११ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि इन्द्रबृहस्पतिसंवादे चतुरशीतितमोऽध्यायः ⁠।⁠।⁠ ८४ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें इन्द्र और बृहस्पतिका संवादविषयक चौरासीवाँ अध्याय पूरा हुआ ⁠।⁠।⁠ ८४ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
