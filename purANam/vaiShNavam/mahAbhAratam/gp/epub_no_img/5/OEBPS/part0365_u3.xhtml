<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0365</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50337" class="class_11"><img src="image_44074.jpg" alt="" class="class_139"/></div>
<div class="class_62">राजा जनकके द्वारा शुकदेवजीका पूजन</div>
<div class="class_54">सोऽहं पितुर्नियोगात् त्वामुपप्रष्टुमिहागतः ⁠।</div>
<div class="class_54">तन्मे धर्मभृतां श्रेष्ठ यथावद् वक्तुमर्हसि ⁠।⁠।⁠ १२ ⁠।⁠।</div>
<div class="class_55">धर्मात्माओंमें श्रेष्ठ नरेश! पिताकी इस आज्ञासे ही मैं यहाँ आपके पास कुछ पूछनेके लिये आया हूँ। आप मेरे प्रश्नोंका यथावत् उत्तर दें ⁠।⁠।⁠ १२ ⁠।⁠।</div>
<div class="class_54">किं कार्यं ब्राह्मणेनेह मोक्षार्थश्च किमात्मकः ⁠।</div>
<div class="class_54">कथं च मोक्षः प्राप्तव्यो ज्ञानेन तपसाथवा ⁠।⁠।⁠ १३ ⁠।⁠।</div>
<div class="class_55">ब्राह्मणका कर्तव्य क्या है? मोक्ष नामक पुरुषार्थका क्या स्वरूप है? उस मोक्षको ज्ञानसे अथवा तपस्यासे किस साधनसे प्राप्त किया जा सकता है? ⁠।⁠।⁠ १३ ⁠।⁠।</div>
<div class="class_59">जनक उवाच</div>
<div class="class_54">यत् कार्यं ब्राह्मणेनेह जन्मप्रभृति तच्छृणु ⁠।</div>
<div class="class_54">कृतोपनयनस्तात भवेद् वेदपरायणः ⁠।⁠।⁠ १४ ⁠।⁠।</div>
<div class="class_55"><span class="class_60">जनकने कहा—</span>तात! ब्राह्मणको जन्मसे लेकर जो-जो कर्म करने चाहिये, उनको सुनिये—यज्ञोपवीत संस्कार हो जानेके बाद ब्राह्मण-बालकको वेदाध्ययनमें तत्पर होना चाहिये ⁠।⁠।⁠ १४ ⁠।⁠।</div>
<div class="class_54">तपसा गुरुवृत्त्या च ब्रह्मचर्येण वा विभो ⁠।</div>
<div class="class_54">देवतानां पितॄणां चाप्यनृणो ह्यनसूयकः ⁠।⁠।⁠ १५ ⁠।⁠।</div>
<div class="class_54">वेदानधीत्य नियतो दक्षिणामपवर्ज्य च ⁠।</div>
<div class="class_54">अभ्यनुज्ञामथ प्राप्य समावर्तेत वै द्विजः ⁠।⁠।⁠ १६ ⁠।⁠।</div>
<div class="class_55">प्रभो! तपस्या, गुरुकी सेवा तथा ब्रह्मचर्यका पालन—इन तीन कर्मोंके साथ-साथ वेदाध्ययनका कार्य सम्पन्न करना चाहिये। हवनकर्मद्वारा देवताओंके और तर्पणद्वारा वह पितरोंके ऋणसे मुक्त होनेका यत्न करे। किसीके दोष न देखे और संयमपूर्वक रहकर वेदाध्ययन समाप्त करनेके पश्चात् गुरुको दक्षिणा दे और उनकी आज्ञा लेकर समावर्तन-संस्कारके पश्चात् घरको लौटे ⁠।⁠।</div>
<div class="class_54">समावृत्तश्च गार्हस्थ्ये स्वदारनिरतो वसेत् ⁠।</div>
<div class="class_54">अनसूयुर्यथान्यायमाहिताग्निस्तथैव च ⁠।⁠।⁠ १७ ⁠।⁠।</div>
<div class="class_55">घर आनेपर विवाह करके गार्हस्थ्य धर्मका पालन करे और अपनी ही स्त्रीके प्रति अनुराग रखे। दूसरोंके दोष न देखकर सबके साथ यथोचित बर्ताव करे और अग्निकी स्थापनाके पश्चात् प्रतिदिन अग्निहोत्र करता रहे ⁠।⁠।⁠ १७ ⁠।⁠।</div>
<div class="class_54">उत्पाद्य पुत्रपौत्रं तु वन्याश्रमपदे वसेत् ⁠।</div>
<div class="class_54">तानेवाग्नीन् यथाशास्त्रमर्चयन्नतिथिप्रियः ⁠।⁠।⁠ १८ ⁠।⁠।</div>
<div class="class_55">वहाँ पुत्र-पौत्र उत्पन्न करके पुत्रको गार्हस्थ्य धर्मका भार सौंपकर वनमें जा वानप्रस्थ-आश्रममें रहे। उस समय भी शास्त्रविधिके अनुसार उन्हीं गार्हपत्य आदि अग्नियोंकी आराधना करते हुए अतिथियोंका प्रेमपूर्वक सत्कार करे ⁠।⁠।⁠ १८ ⁠।⁠।</div>
<div class="class_54">स वनेऽग्नीन् यथान्यायमात्मन्यारोप्य धर्मवित् ⁠।</div>
<div class="class_54">निर्द्वन्द्वो वीतरागात्मा ब्रह्माश्रमपदे वसेत् ⁠।⁠।⁠ १९ ⁠।⁠।</div>
<div class="class_55">इसके बाद धर्मज्ञ पुरुष शास्त्रीय विधिके अनुसार अग्निहोत्रकी अग्नियोंका आत्मामें आरोप करके निर्द्वन्द्व एवं वीतराग होकर ब्रह्मचिन्तनसे सम्बन्ध रखनेवाले संन्यास-आश्रममें प्रवेश करे ⁠।⁠।⁠ १९ ⁠।⁠।</div>
<div class="class_59">शुक उवाच</div>
<div class="class_54">उत्पन्ने ज्ञानविज्ञाने निर्द्वन्द्वे हृदि शाश्वते ⁠।</div>
<div class="class_54">किमवश्यं निवस्तव्यमाश्रमेषु भवेत् त्रिषु ⁠।⁠।⁠ २० ⁠।⁠।</div>
<div class="class_55"><span class="class_60">शुकदेवजीने पूछा—</span>राजन्! यदि किसीके हृदयमें ब्रह्मचर्य-आश्रममें ही सनातन ज्ञान-विज्ञान प्रकट हो जाय और हृदयके राग-द्वेष आदि द्वन्द्व दूर हो जायँ तो भी क्या उसके लिये शेष तीन आश्रमोंमें रहना आवश्यक है? ⁠।⁠।⁠ २० ⁠।⁠।</div>
<div class="class_54">एतद् भवन्तं पृच्छामि तद् भवान् वक्तुमर्हति ⁠।</div>
<div class="class_54">यथा वेदार्थतत्त्वेन ब्रूहि मे त्वं जनाधिप ⁠।⁠।⁠ २१ ⁠।⁠।</div>
<div class="class_55">नरेश्वर! मैं यही बात आपसे पूछता हूँ। आप मुझे यह बतानेकी कृपा करें। वेदके वास्तविक सिद्धान्तके अनुसार क्या करना उचित है? यह आप मुझे बताइये ⁠।⁠।⁠ २१ ⁠।⁠।</div>
<div class="class_59">जनक उवाच</div>
<div class="class_54">न विना ज्ञानविज्ञाने मोक्षस्याधिगमो भवेत् ⁠।</div>
<div class="class_54">न विना गुरुसम्बन्धं ज्ञानस्याधिगमः स्मृतः ⁠।⁠।⁠ २२ ⁠।⁠।</div>
<div class="class_55"><span class="class_60">जनकने कहा—</span>ब्रह्मन्! जैसे ज्ञान-विज्ञानके बिना मोक्षकी प्राप्ति नहीं होती, उसी प्रकार सद्‌गुरुसे सम्बन्ध हुए बिना ज्ञानकी प्राप्ति नहीं हो सकती ⁠।⁠।⁠ २२ ⁠।⁠।</div>
<div class="class_54">गुरुः प्लावयिता तस्य ज्ञानं प्लव इहोच्यते ⁠।</div>
<div class="class_54">विज्ञाय कृतकृत्यस्तु तीर्णस्तदुभयं त्यजेत् ⁠।⁠।⁠ २३ ⁠।⁠।</div>
<div class="class_55">गुरु इस संसारसागरसे पार उतारनेवाले हैं और उनका दिया हुआ ज्ञान यहाँ नौकाके समान बताया जाता है। मनुष्य उस ज्ञानको पाकर भवसागरसे पार और कृतकृत्य हो जाता है। जैसे नदीको पार कर लेनेपर मनुष्य नाव और नाविक दोनोंको छोड़ देता है, उसी प्रकार मुक्त हुआ पुरुष गुरु और ज्ञान दोनोंको छोड़ दे ⁠।⁠।⁠ २३ ⁠।⁠।</div>
<div class="class_54">अनुच्छेदाय लोकानामनुच्छेदाय कर्मणाम् ⁠।</div>
<div class="class_54">पूर्वैराचरितो धर्मश्चातुराश्रम्यसंकटः ⁠।⁠।⁠ २४ ⁠।⁠।</div>
<div class="class_55">पहलेके विद्वान् लोकमर्यादाकी तथा कर्मपरम्पराकी रक्षा करनेके लिये चारों आश्रमोंसहित वर्णधर्मोंका पालन करते थे ⁠।⁠।⁠ २४ ⁠।⁠।</div>
<div class="class_54">अनेन क्रमयोगेन बहुजातिषु कर्मणाम् ⁠।</div>
<div class="class_54">हित्वा शुभाशुभं कर्म मोक्षो नामेह लभ्यते ⁠।⁠।⁠ २५ ⁠।⁠।</div>
<div class="class_55">इस तरह क्रमशः नाना प्रकारके कर्मोंका अनुष्ठान करते हुए शुभाशुभ कर्मोंकी आसक्तिका परित्याग करनेसे यहाँ मोक्षकी प्राप्ति होती है ⁠।⁠।⁠ २५ ⁠।⁠।</div>
<div class="class_54">भावितैः करणैश्चायं बहुसंसारयोनिषु ⁠।</div>
<div class="class_54">आसादयति शुद्धात्मा मोक्षं वै प्रथमाश्रमे ⁠।⁠।⁠ २६ ⁠।⁠।</div>
<div class="class_55">अनेक जन्मोंसे कर्म करते-करते जब सम्पूर्ण इन्द्रियाँ पवित्र हो जाती हैं, तब शुद्ध अन्तःकरणवाला मनुष्य पहले ही आश्रममें अर्थात् ब्रह्मचर्याश्रममें मोक्षरूप ज्ञान प्राप्त कर सकता है ⁠।⁠।⁠ २६ ⁠।⁠।</div>
<div class="class_54">तमासाद्य तु मुक्तस्य दृष्टार्थस्य विपश्चितः ⁠।</div>
<div class="class_54">त्रिष्वाश्रमेषु को न्वर्थो भवेत् परमभीप्सतः ⁠।⁠।⁠ २७ ⁠।⁠।</div>
<div class="class_55">उसे पाकर जब ब्रह्मचर्य-आश्रममें ही तत्त्वका साक्षात्कार हो जाय तो परमात्माको चाहनेवाले जीवन्मुक्त विद्वान्‌के लिये शेष तीन आश्रमोंमें जानेकी क्या आवश्यकता है? अर्थात् कोई आवश्यकता नहीं है ⁠।⁠।⁠ २७ ⁠।⁠।</div>
<div class="class_54">राजसांस्तामसांश्चैव नित्यं दोषान् विवर्जयेत् ⁠।</div>
<div class="class_54">सात्त्विकं मार्गमास्थाय पश्येदात्मानमात्मना ⁠।⁠।⁠ २८ ⁠।⁠।</div>
<div class="class_55">विद्वान्‌को चाहिये कि वह राजस और तामस दोषोंका सदा ही परित्याग कर दे और सात्त्विक मार्गका आश्रय लेकर बुद्धिके द्वारा आत्माका साक्षात्कार करे ⁠।⁠।</div>
<div class="class_54">सर्वभूतेषु चात्मानं सर्वभूतानि चात्मनि ⁠।</div>
<div class="class_54">सम्पश्यन्नोपलिप्येत जले वारिचरो यथा ⁠।⁠।⁠ २९ ⁠।⁠।</div>
<div class="class_55">जो सम्पूर्ण भूतोंमें आत्माको और आत्मामें सम्पूर्ण भूतोंको देखता है, वह संसारमें उसी तरह कहीं भी आसक्त नहीं होता जैसे जलचर पक्षी जलमें रहकर भी उससे लिप्त नहीं होता ⁠।⁠।⁠ २९ ⁠।⁠।</div>
<div class="class_54">पक्षिवत् प्रवणादूर्ध्वममुत्रानन्त्यमश्नुते ⁠।</div>
<div class="class_54">विहाय देहान्निर्मुक्तो निर्द्वन्द्वः प्रशमं गतः ⁠।⁠।⁠ ३० ⁠।⁠।</div>
<div class="class_55">वह तो घोंसलेको छोड़कर उड़ जानेवाले पक्षीकी भाँति इस देहसे पृथक् हो निर्द्वन्द्व एवं शान्त होकर परलोकमें अक्षयपद (मोक्ष)-को प्राप्त हो जाता है ⁠।⁠।⁠ ३० ⁠।⁠।</div>
<div class="class_54">अत्र गाथाः पुरा गीताः शृणु राज्ञा ययातिना ⁠।</div>
<div class="class_54">धार्यन्ते या द्विजैस्तात मोक्षशास्त्रविशारदैः ⁠।⁠।⁠ ३१ ⁠।⁠।</div>
<div class="class_55">तात! इस विषयमें पूर्वकालमें राजा ययातिके द्वारा गायी हुई गाथाएँ सुनिये, जिन्हें मोक्षशास्त्रके ज्ञाता द्विज सदा याद रखते हैं ⁠।⁠।⁠ ३१ ⁠।⁠।</div>
<div class="class_54">ज्योतिरात्मनि नान्यत्र सर्वजन्तुषु तत् समम् ⁠।</div>
<div class="class_54">स्वयं च शक्यते द्रष्टुं सुसमाहितचेतसा ⁠।⁠।⁠ ३२ ⁠।⁠।</div>
<div class="class_55">अपने भीतर ही आत्मज्योतिका प्रकाश है, अन्यत्र नहीं। वह ज्योति सम्पूर्ण प्राणियोंके भीतर समानरूपसे स्थित है। अपने चित्तको भलीभाँति एकाग्र करनेवाला उसको स्वयं देख सकता है ⁠।⁠।⁠ ३२ ⁠।⁠।</div>
<div class="class_54">न बिभेति परो यस्मान्न बिभेति पराच्च यः ⁠।</div>
<div class="class_54">यश्च नेच्छति न द्वेष्टि ब्रह्म सम्पद्यते तदा ⁠।⁠।⁠ ३३ ⁠।⁠।</div>
<div class="class_55">जिससे दूसरा कोई प्राणी नहीं डरता, जो स्वयं दूसरे किसी प्राणीसे भयभीत नहीं होता तथा जो न तो किसी वस्तुकी इच्छा करता है और न किसीसे द्वेष ही रखता है, वह तत्काल ब्रह्मभावको प्राप्त हो जाता है ⁠।⁠।⁠ ३३ ⁠।⁠।</div>
<div class="class_54">यदा भावं न कुरुते सर्वभूतेषु पापकम् ⁠।</div>
<div class="class_54">कर्मणा मनसा वाचा ब्रह्म सम्पद्यते तदा ⁠।⁠।⁠ ३४ ⁠।⁠।</div>
<div class="class_55">जब मनुष्य मन, वाणी तथा क्रियाके द्वारा किसी भी प्राणीके प्रति पापभाव नहीं करता अर्थात् समस्त प्राणियोंमें द्वेषरहित हो जाता है, उस समय वह ब्रह्मभावको प्राप्त हो जाता है ⁠।⁠।⁠ ३४ ⁠।⁠।</div>
<div class="class_54">संयोज्य मनसाऽऽत्मानमीर्ष्यामुत्सृज्य मोहनीम् ⁠।</div>
<div class="class_54">त्यक्त्वा कामं च मोहं च तदा ब्रह्मत्वमश्नुते ⁠।⁠।⁠ ३५ ⁠।⁠।</div>
<div class="class_55">जब मोहमें डालनेवाली ईर्ष्या, काम एवं मोहका त्याग करके साधक अपने मनको आत्मामें लगा देता है, उस समय वह ब्रह्मको प्राप्त हो जाता है ⁠।⁠।⁠ ३५ ⁠।⁠।</div>
<div class="class_54">यदा श्राव्ये च दृश्ये च सर्वभूतेषु चाप्ययम् ⁠।</div>
<div class="class_54">समो भवति निर्द्वन्द्वो ब्रह्म सम्पद्यते तदा ⁠।⁠।⁠ ३६ ⁠।⁠।</div>
<div class="class_55">जब यह साधक सुनने और देखने योग्य पदार्थोंमें तथा सम्पूर्ण प्राणियोंमें समान भाववाला हो जाता है एवं सुख-दुःख आदि द्वन्द्वोंसे रहित हो जाता है, उस समय वह ब्रह्मभावको प्राप्त हो जाता है ⁠।⁠।⁠ ३६ ⁠।⁠।</div>
<div class="class_54">यदा स्तुतिं च निन्दां च समत्वेनैव पश्यति ⁠।</div>
<div class="class_54">काञ्चनं चायसं चैव सुखं दुःखं तथैव च ⁠।⁠।⁠ ३७ ⁠।⁠।</div>
<div class="class_54">शीतमुष्णं तथैवार्थमनर्थं प्रियमप्रियम् ⁠।</div>
<div class="class_54">जीवितं मरणं चैव ब्रह्म सम्पद्यते तदा ⁠।⁠।⁠ ३८ ⁠।⁠।</div>
<div class="class_55">जिस समय मनुष्य निन्दा और स्तुतिको समान भावसे समझता है, सोना-लोहा, सुख-दुःख, सर्दी-गर्मी, अर्थ-अनर्थ, प्रिय-अप्रिय तथा जीवन-मरणमें भी उसकी समान दृष्टि हो जाती है, उस समय वह साक्षात् ब्रह्मभावको प्राप्त हो जाता है ⁠।⁠।⁠ ३७-३८ ⁠।⁠।</div>
<div class="class_54">प्रसार्येह यथाङ्गानि कूर्मः संहरते पुनः ⁠।</div>
<div class="class_54">तथेन्द्रियाणि मनसा संयन्तव्यानि भिक्षुणा ⁠।⁠।⁠ ३९ ⁠।⁠।</div>
<div class="class_55">जैसे कछुआ अपने अंगोंको फैलाकर फिर समेट लेता है, उसी प्रकार संन्यासीको मनके द्वारा इन्द्रियोंपर नियन्त्रण रखना चाहिये ⁠।⁠।⁠ ३९ ⁠।⁠।</div>
<div class="class_54">तमः परिगतं वेश्म यथा दीपेन दृश्यते ⁠।</div>
<div class="class_54">तथा बुद्धिप्रदीपेन शक्य आत्मा निरीक्षितुम् ⁠।⁠।⁠ ४० ⁠।⁠।</div>
<div class="class_55">जैसे अन्धकारसे आच्छादित हुआ घर दीपकके प्रकाशसे देखा जाता है, उसी प्रकार अज्ञानान्धकारसे आवृत हुए आत्माका विशुद्ध बुद्धिरूपी दीपकके द्वारा साक्षात्कार किया जा सकता है ⁠।⁠।⁠ ४० ⁠।⁠।</div>
<div class="class_54">एतत् सर्वं च पश्यामि त्वयि बुद्धिमतां वर ⁠।</div>
<div class="class_54">यच्चान्यदपि वेत्तव्यं तत्त्वतो वेद तद् भवान् ⁠।⁠।⁠ ४१ ⁠।⁠।</div>
<div class="class_55">बुद्धिमानोंमें श्रेष्ठ शुकदेवजी! उपर्युक्त सारी बातें मुझे आपके भीतर दिखायी देती हैं। इनके अतिरिक्त भी जो कुछ जानने योग्य तत्त्व है, उसे आप ठीक-ठीक जानते हैं ⁠।⁠।⁠ ४१ ⁠।⁠।</div>
<div class="class_54">ब्रह्मर्षे विदितश्चासि विषयान्तमुपागतः ⁠।</div>
<div class="class_54">गुरोस्तव प्रसादेन तव चैवोपशिक्षया ⁠।⁠।⁠ ४२ ⁠।⁠।</div>
<div class="class_55">ब्रह्मर्षे! मैं आपको अच्छी तरह जान गया। आप अपने पिताजीकी कृपा और उन्हींसे मिली हुई शिक्षाद्वारा विषयोंसे परे हो चुके हैं ⁠।⁠।⁠ ४२ ⁠।⁠।</div>
<div class="class_54">तस्यैव च प्रसादेन प्रादुर्भूतं महामुने ⁠।</div>
<div class="class_54">ज्ञानं दिव्यं ममापीदं तेनासि विदितो मम ⁠।⁠।⁠ ४३ ⁠।⁠।</div>
<div class="class_55">महामुने! उन्हीं गुरुदेवकी कृपासे मुझे भी यह दिव्य ज्ञान प्राप्त हुआ है, जिससे मैं आपकी स्थितिको ठीक-ठीक समझ गया हूँ ⁠।⁠।⁠ ४३ ⁠।⁠।</div>
<div class="class_54">अधिकं तव विज्ञानमधिका च गतिस्तव ⁠।</div>
<div class="class_54">अधिकं तव चैश्वर्यं तच्च त्वं नावबुध्यसे ⁠।⁠।⁠ ४४ ⁠।⁠।</div>
<div class="class_55">आपका विज्ञान, आपकी गति और आपका ऐश्वर्य—ये सभी अधिक हैं; परंतु आपको इस बातका पता नहीं है ⁠।⁠।⁠ ४४ ⁠।⁠।</div>
<div class="class_54">बाल्याद् वा संशयाद् वापि भयाद् वाप्यविमोक्षजात् ⁠।</div>
<div class="class_54">उत्पन्ने चापि विज्ञाने नाधिगच्छति तां गतिम् ⁠।⁠।⁠ ४५ ⁠।⁠।</div>
<div class="class_55">बालस्वभावके कारण, संशयसे अथवा मोक्ष न मिलनेके काल्पनिक भयसे मनुष्यको विज्ञान प्राप्त हो जानेपर भी मोक्षकी प्राप्ति नहीं होती ⁠।⁠।⁠ ४५ ⁠।⁠।</div>
<div class="class_54">व्यवसायेन शुद्धेन मद्विधैश्छिन्नसंशयः ⁠।</div>
<div class="class_54">विमुच्य हृदयग्रन्थीनासादयति तां गतिम् ⁠।⁠।⁠ ४६ ⁠।⁠।</div>
<div class="class_55">मेरे-जैसे लोगों द्वारा जिसका संशय नष्ट हो गया है, वह साधक विशुद्ध निश्चयके द्वारा हृदयकी गाँठें खोलकर उस परमगतिको प्राप्त कर लेता है ⁠।⁠।⁠ ४६ ⁠।⁠।</div>
<div class="class_54">भवांश्चोत्पन्नविज्ञानः स्थिरबुद्धिरलोलुपः ⁠।</div>
<div class="class_54">व्यवसायादृते ब्रह्मन्नासादयति तत्परम् ⁠।⁠।⁠ ४७ ⁠।⁠।</div>
<div class="class_55">ब्रह्मन्! आपको ज्ञान प्राप्त हो चुका है। आपकी बुद्धि भी स्थिर है तथा आपमें विषयलोलुपताका भी सर्वथा अभाव हो गया है, परंतु विशुद्ध निश्चयके बिना कोई परमात्मभावको नहीं प्राप्त होता है ⁠।⁠।⁠ ४७ ⁠।⁠।</div>
<div class="class_54">नास्ति ते सुखदुःखेषु विशेषो नासि लोलुपः ⁠।</div>
<div class="class_54">नौत्सुक्यं नृत्यगीतेषु न राग उपजायते ⁠।⁠।⁠ ४८ ⁠।⁠।</div>
<div class="class_55">आप सुख-दुःखमें कोई अन्तर नहीं समझते। आपके मनमें लोभ नहीं है। आपको न तो नाच देखनेकी उत्कण्ठा होती है और न गीत सुननेकी। किसी विषयके प्रति आपके मनमें रण नहीं उत्पन्न होता है ⁠।⁠।⁠ ४८ ⁠।⁠।</div>
<div class="class_54">न बन्धुष्वनुबन्धस्ते न भयेष्वस्ति ते भयम् ⁠।</div>
<div class="class_54">पश्यामि त्वां महाभाग तुल्यलोष्टाश्मकाञ्चनम् ⁠।⁠।⁠ ४९ ⁠।⁠।</div>
<div class="class_55">महाभाग! न तो भाई-बन्धुओंमें आपकी आसक्ति है, न भयदायक पदार्थोंसे आपको भय ही होता है। मैं देखता हूँ, आपके लिये मिट्टीके ढेले, पत्थर और सुवर्ण एक-से हैं ⁠।⁠।⁠ ४९ ⁠।⁠।</div>
<div class="class_54">अहं त्वामनुपश्यामि ये चाप्यन्ये मनीषिणः ⁠।</div>
<div class="class_54">आस्थितं परमं मार्गमक्षयं तमनामयम् ⁠।⁠।⁠ ५० ⁠।⁠।</div>
<div class="class_55">मैं तथा दूसरे मनीषी पुरुष भी आपको अक्षय एवं अनामय परम मार्ग (मोक्ष) में स्थित मानते हैं ⁠।⁠।⁠ ५० ⁠।⁠।</div>
<div class="class_54">यत् फलं ब्राह्मणस्येह मोक्षार्थश्च यदात्मकः ⁠।</div>
<div class="class_54">तस्मिन्‌ वै वर्तसे ब्रह्मन् किमन्यत्‌ परिपृच्छसि ⁠।⁠।⁠ ५१ ⁠।⁠।</div>
<div class="class_55">ब्रह्मन्! इस जगत्‌में ब्राह्मण होनेका जो फल है और मोक्षका जो स्वरूप है, उसीमें आपकी स्थिति है। अब और क्या पूछना चाहते हैं? ⁠।⁠।⁠ ५१ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि शुकोत्पत्तौ षड्विंशत्यधिकत्रिशततमोऽध्यायः ⁠।⁠।⁠ ३२६ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें शुकोत्पत्तिविषयक तीन सौ छब्बीसवाँ अध्याय पूरा हुआ ⁠।⁠।⁠ ३२६ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
