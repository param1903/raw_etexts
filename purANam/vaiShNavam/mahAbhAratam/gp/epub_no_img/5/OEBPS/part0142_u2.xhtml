<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0142</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49915" class="class_92">एकविंशत्यधिकशततमोऽध्यायः</div>
<div class="class_93">दण्डके स्वरूप, नाम, लक्षण, प्रभाव और प्रयोगका वर्णन</div>
<div class="class_86">युधिष्ठिर उवाच</div>
<div class="class_54">अयं पितामहेनोक्तो राजधर्मः सनातनः ⁠।</div>
<div class="class_54">ईश्वरश्च महादण्डो दण्डे सर्वं प्रतिष्ठितम् ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! आपने यह सनातन राजधर्मका वर्णन किया है। इसके अनुसार महान् दण्ड ही सबका ईश्वर है, दण्डके ही आधारपर सब कुछ टिका हुआ है ⁠।⁠।⁠ १ ⁠।⁠।</div>
<div class="class_54">देवतानामृषीणां च पितॄणां च महात्मनाम् ⁠।</div>
<div class="class_54">यक्षरक्षःपिशाचानां साध्यानां च विशेषतः ⁠।⁠।⁠ २ ⁠।⁠।</div>
<div class="class_54">सर्वेषां प्राणिनां लोके तिर्यग्योनिनिवासिनाम् ⁠।</div>
<div class="class_54">सर्वव्यापी महातेजा दण्डः श्रेयानिति प्रभो ⁠।⁠।⁠ ३ ⁠।⁠।</div>
<div class="class_55">प्रभो! देवता, ऋषि, पितर, महात्मा, यक्ष, राक्षस, पिशाच तथा साध्यगण एवं पशु-पक्षियोंकी योनिमें निवास करनेवाले जगत्‌के समस्त प्राणियोंके लिये भी सर्वव्यापी महातेजस्वी दण्ड ही कल्याणका साधन है ⁠।⁠।</div>
<div class="class_54">इत्येवमुक्तं भवता दण्डे वै सचराचरम् ⁠।</div>
<div class="class_54">पश्यता लोकमासक्तं ससुरासुरमानुषम् ⁠।</div>
<div class="class_54">एतदिच्छाम्यहं ज्ञातुं तत्त्वेन भरतर्षभ ⁠।⁠।⁠ ४ ⁠।⁠।</div>
<div class="class_55">देवता, असुर और मनुष्योंसहित इस सम्पूर्ण विश्वको अपने समीप देखते हुए आपने कहा है कि दण्डपर ही चराचर जगत् प्रतिष्ठित है। भरतश्रेष्ठ! मैं यथार्थ रूपसे यह सब जानना चाहता हूँ ⁠।⁠।⁠ ४ ⁠।⁠।</div>
<div class="class_54">को दण्डः कीदृशो दण्डः किंरूपः किंपरायणः ⁠।</div>
<div class="class_54">किमात्मकः कथंभूतः कथंमूर्तिः कथं प्रभो ⁠।⁠।⁠ ५ ⁠।⁠।</div>
<div class="class_55">दण्ड क्या है? कैसा है? उसका स्वरूप किस तरहका है? और किसके आधारपर उसकी स्थिति है? प्रभो! उसका उपादान क्या है? उसकी उत्पत्ति कैसे हुई है? उसका आकार कैसा है? ⁠।⁠।⁠ ५ ⁠।⁠।</div>
<div class="class_54">जागर्ति च कथं दण्डः प्रजास्ववहितात्मकः ⁠।</div>
<div class="class_54">कश्च पूर्वापरमिदं जागर्ति प्रतिपालयन् ⁠।⁠।⁠ ६ ⁠।⁠।</div>
<div class="class_55">वह किस प्रकार सावधान रहकर सम्पूर्ण प्राणियोंपर शासन करनेके लिये जागता रहता है? कौन इस पूर्वापर जगत्‌का प्रतिपालन करता हुआ जागता है? ⁠।⁠।⁠ ६ ⁠।⁠।</div>
<div class="class_54">कश्च विज्ञायते पूर्वं को वरो दण्डसंज्ञितः ⁠।</div>
<div class="class_54">किंसंस्थश्च भवेद् दण्डः का वास्य गतिरुच्यते ⁠।⁠।⁠ ७ ⁠।⁠।</div>
<div class="class_55">पहले इसे किस नामसे जाना जाता था? कौन दण्ड प्रसिद्ध है? दण्डका आधार क्या है? तथा उसकी गति क्या बतायी गयी है? ⁠।⁠।⁠ ७ ⁠।⁠।</div>
<div class="class_59">भीष्म उवाच</div>
<div class="class_54">शृणु कौरव्य यो दण्डो व्यवहारो यथा च सः ⁠।</div>
<div class="class_54">यस्मिन् हि सर्वमायत्तं स दण्ड इह केवलः ⁠।⁠।⁠ ८ ⁠।⁠।</div>
<div class="class_55"><span class="class_60">भीष्मजीने कहा—</span>कुरुनन्दन! दण्डका जो स्वरूप है तथा जिस प्रकार उसको ‘व्यवहार’ कहा जाता है, वह सब तुम्हें बताता हूँ; सुनो। इस संसारमें सब कुछ जिसके अधीन है, वही अद्वितीय पदार्थ यहाँ ‘दण्ड’ कहलाता है ⁠।⁠।⁠ ८ ⁠।⁠।</div>
<div class="class_54">धर्मस्याख्या महाराज व्यवहार इतीष्यते ⁠।</div>
<div class="class_54">तस्य लोपः कथं न स्याल्लोकेष्ववहितात्मनः ⁠।⁠।⁠ ९ ⁠।⁠।</div>
<div class="class_54">इत्येवं व्यवहारस्य व्यवहारत्वमिष्यते ⁠।</div>
<div class="class_55">महाराज! धर्मका ही दूसरा नाम व्यवहार है। लोकमें सतत सावधान रहनेवाले पुरुषके धर्मका किसी तरह लोप न हो, इसीलिये दण्डकी आवश्यकता है और यही उस व्यवहारका व्यवहारत्व<span id="XWxTL2lbS6mOOjE0kR7G-g50367"></span><a href="part0142_u2.xhtml#XWxTL2lbS6mOOjE0kR7G-g50452" class="class_56">१</a> है ⁠।⁠।⁠ ९<img src="image_610.jpg" alt="" class="class_58"/> ⁠।⁠।</div>
<div class="class_54">अपि चैतत् पुरा राजन् मनुना प्रोक्तमादितः ⁠।⁠।⁠ १० ⁠।⁠।</div>
<div class="class_54">सुप्रणीतेन दण्डेन प्रियाप्रियसमात्मना ⁠।</div>
<div class="class_54">प्रजा रक्षति यः सम्यग्धर्म एव स केवलः ⁠।⁠।⁠ ११ ⁠।⁠।</div>
<div class="class_55">राजन्! पूर्वकालमें मनुने यह उपदेश दिया है कि जो राजा प्रिय और अप्रियके प्रति समान भाव रखकर—किसीके प्रति पक्षपात न करके दण्डका ठीक-ठीक उपयोग करते हुए प्रजाकी भलीभाँति रक्षा करता है, उसका वह कार्य केवल धर्म है ⁠।⁠।⁠ १०-११ ⁠।⁠।</div>
<div class="class_54">यथोक्तमेतद् वचनं प्रागेव मनुना पुरा ⁠।</div>
<div class="class_54">यन्मयोक्तं मनुष्येन्द्र ब्रह्मणो वचनं महत् ⁠।⁠।⁠ १२ ⁠।⁠।</div>
<div class="class_54">प्रागिदं वचनं प्रोक्तमतः प्राग्वचनं विदुः ⁠।</div>
<div class="class_54">व्यवहारस्य चाख्यानाद् व्यवहार इहोच्यते ⁠।⁠।⁠ १३ ⁠।⁠।</div>
<div class="class_55">नरेन्द्र! उपर्युक्त सारी बातें मनुजीने पहले ही कह दी हैं और मैंने जो बात कही है, वह ब्रह्माजीका महान् वचन है। यही वचन मनुजीके द्वारा पहले कहा गया है; इसलिये इसको ‘प्राग्वचन’ के नामसे भी जानते हैं। इसमें व्यवहारका प्रतिपादन होनेसे यहाँ व्यवहार नाम दिया गया है ⁠।⁠।⁠ १२-१३ ⁠।⁠।</div>
<div class="class_54">दण्डे त्रिवर्गः सततं सुप्रणीते प्रवर्तते ⁠।</div>
<div class="class_54">दैवं हि परमो दण्डो रूपतोऽग्निरिवोत्थितः ⁠।⁠।⁠ १४ ⁠।⁠।</div>
<div class="class_55">दण्डका ठीक-ठीक उपयोग होनेपर राजाके धर्म, अर्थ और कामकी सिद्धि सदा होती रहती है। इसलिये दण्ड महान् देवता है, यह अग्निके समान तेजस्वी रूपसे प्रकट हुआ है ⁠।⁠।⁠ १४ ⁠।⁠।</div>
<div class="class_54">नीलोत्पलदलश्यामश्चतुर्दंष्ट्रश्चतुर्भुजः ⁠।</div>
<div class="class_54">अष्टपान्नैकनयनः शंकुकर्णोर्ध्वरोमवान् ⁠।⁠।⁠ १५ ⁠।⁠।</div>
<div class="class_55">इसके शरीरकी कान्ति नील कमलदलके समान श्याम है, इसके चार दाढ़ें और चार भुजाएँ हैं। आठ पैर और अनेक नेत्र हैं। इसके कान खूँटेके समान हैं और रोएँ ऊपरकी ओर उठे हुए हैं ⁠।⁠।⁠ १५ ⁠।⁠।</div>
<div class="class_54">जटी द्विजिह्वस्ताम्रास्यो मृगराजतनुच्छदः ⁠।</div>
<div class="class_54">एतद् रूपं बिभर्त्युग्रं दण्डो नित्यं दुराधरः ⁠।⁠।⁠ १६ ⁠।⁠।</div>
<div class="class_55">इसके सिरपर जटा है, मुखमें दो जिह्वाएँ हैं, मुखका रंग ताँबेके समान है, शरीरको ढकनेके लिये उसने व्याघ्रचर्म धारण कर रखा है, इस प्रकार दुर्धर्ष दण्ड सदा यह भयंकर रूप धारण किये रहता है<span id="XWxTL2lbS6mOOjE0kR7G-g50190"></span><a href="part0142_u2.xhtml#XWxTL2lbS6mOOjE0kR7G-g50198" class="class_56">२</a> ⁠।⁠।</div>
<div class="class_54">असिर्धनुर्गदा शक्तिस्त्रिशूलं मुद्गरः शरः ⁠।</div>
<div class="class_54">मुसलं परशुश्चक्रं पाशो दण्डर्ष्टितोमराः ⁠।⁠।⁠ १७ ⁠।⁠।</div>
<div class="class_54">सर्वप्रहरणीयानि सन्ति यानीह कानिचित् ⁠।</div>
<div class="class_54">दण्ड एव स सर्वात्मा लोके चरति मूर्तिमान् ⁠।⁠।⁠ १८ ⁠।⁠।</div>
<div class="class_55">खड्ग, धनुष, गदा, शक्ति, त्रिशूल, मुद्‌गर, बाण, मुसल, फरसा, चक्र, पाश, दण्ड, ऋष्टि, तोमर तथा दूसरे-दूसरे जो कोई प्रहार करनेयोग्य अस्त्र-शस्त्र हैं, उन सबके रूपमें सर्वात्मा दण्ड ही मूर्तिमान् होकर जगत्‌में विचरता है ⁠।⁠।⁠ १७-१८ ⁠।⁠।</div>
<div class="class_54">भिन्दंश्छिन्दन् रुजन् कृन्तन्‌ दारयन् पाटयंस्तथा ⁠।</div>
<div class="class_54">घातयन्नभिधावंश्च दण्ड एव चरत्युत ⁠।⁠।⁠ १९ ⁠।⁠।</div>
<div class="class_55">वही अपराधियोंको भेदता, छेदता, पीड़ा देता, काटता, चीरता, फाड़ता तथा मरवाता है। इस प्रकार दण्ड ही सब ओर दौड़ता-फिरता है ⁠।⁠।⁠ १९ ⁠।⁠।</div>
<div class="class_54">असिर्विशसनो धर्मस्तीक्ष्णवर्मा दुराधरः ⁠।</div>
<div class="class_54">श्रीगर्भो विजयः शास्ता व्यवहारः सनातनः ⁠।⁠।⁠ २० ⁠।⁠।</div>
<div class="class_54">शास्त्रं ब्राह्मणमन्त्राश्च शास्ता प्राग्वदतां वरः ⁠।</div>
<div class="class_54">धर्मपालोऽक्षरो देवः सत्यगो नित्यगोऽग्रजः ⁠।⁠।⁠ २१ ⁠।⁠।</div>
<div class="class_54">असंगो रुद्रतनयो मनुर्ज्येष्ठः शिवंकरः ⁠।</div>
<div class="class_54">नामान्येतानि दण्डस्य कीर्तितानि युधिष्ठिर ⁠।⁠।⁠ २२ ⁠।⁠।</div>
<div class="class_55">युधिष्ठिर! असि, विशसन, धर्म, तीक्ष्णवर्मा, दुराधर, श्रीगर्भ, विजय, शास्ता, व्यवहार, सनातन, शास्त्र, ब्राह्मण, मन्त्र, शास्ता, प्राग्वदतांवर, धर्मपाल, अक्षर, देव, सत्यग, नित्यग, अग्रज, असंग, रुद्रतनय, मनु, ज्येष्ठ और शिवंकर—ये दण्डके नाम कहे गये हैं ⁠।⁠।⁠ २०—२२ ⁠।⁠।</div>
<div class="class_54">दण्डो हि भगवान्‌ विष्णुर्दण्डो नारायणः प्रभुः ⁠।</div>
<div class="class_54">शश्वद् रूपं महद् बिभ्रन्महान् पुरुष उच्यते ⁠।⁠।⁠ २३ ⁠।⁠।</div>
<div class="class_55">दण्ड सर्वत्र व्यापक होनेके कारण भगवान् विष्णु है और नरों (मनुष्यों) का अयन (आश्रय) होनेसे नारायण कहलाता है। वह प्रभावशाली होनेसे प्रभु और सदा महत् रूप धारण करता है, इसलिये महान् पुरुष कहलाता है ⁠।⁠।</div>
<div class="class_54">तथोक्ता ब्रह्मकन्येति लक्ष्मीर्वृत्तिः सरस्वती ⁠।</div>
<div class="class_54">दण्डनीतिर्जगद्धात्री दण्डो हि बहुविग्रहः ⁠।⁠।⁠ २४ ⁠।⁠।</div>
<div class="class_55">इसी प्रकार दण्डनीति भी ब्रह्माजीकी कन्या कही गयी है। लक्ष्मी, वृत्ति, सरस्वती तथा जगद्धात्री भी उसीके नाम हैं। इस प्रकार दण्डके बहुत-से रूप हैं ⁠।⁠।</div>
<div class="class_54">अर्थानर्थौ सुखं दुःखं धर्माधर्मौ बलाबले ⁠।</div>
<div class="class_54">दौर्भाग्यं भागधेयं च पुण्यापुण्ये गुणागुणौ ⁠।⁠।⁠ २५ ⁠।⁠।</div>
<div class="class_54">कामाकामावृतुर्मासः शर्वरी दिवसः क्षणः ⁠।</div>
<div class="class_54">अप्रमादः प्रमादश्च हर्षक्रोधौ शमो दमः ⁠।⁠।⁠ २६ ⁠।⁠।</div>
<div class="class_54">दैवं पुरुषकारश्च मोक्षामोक्षौ भयाभये ⁠।</div>
<div class="class_54">हिंसाहिंसे तपो यज्ञः संयमोऽथ विषाविषम् ⁠।⁠।⁠ २७ ⁠।⁠।</div>
<div class="class_54">अन्तश्चादिश्च मध्यं च कृत्यानां च प्रपञ्चनम् ⁠।</div>
<div class="class_54">मदः प्रमादो दर्पश्च दम्भो धैर्यं नयानयौ ⁠।⁠।⁠ २८ ⁠।⁠।</div>
<div class="class_54">अशक्तिः शक्तिरित्येवं मानस्तम्भौ व्ययाव्ययौ ⁠।</div>
<div class="class_54">विनयश्च विसर्गश्च कालाकालौ च भारत ⁠।⁠।⁠ २९ ⁠।⁠।</div>
<div class="class_54">अनृतं ज्ञानिता सत्यं श्रद्धाश्रद्धे तथैव च ⁠।</div>
<div class="class_54">क्लीबता व्यवसायश्च लाभालाभौ जयाजयौ ⁠।⁠।⁠ ३० ⁠।⁠।</div>
<div class="class_54">तीक्ष्णता मृदुता मृत्युरागमानागमौ तथा ⁠।</div>
<div class="class_54">विरोधश्चाविरोधश्च कार्याकार्ये बलाबले ⁠।⁠।⁠ ३१ ⁠।⁠।</div>
<div class="class_54">असूया चानसूया च धर्माधर्मौ तथैव च ⁠।</div>
<div class="class_54">अपत्रपानपत्रपे ह्रीश्च सम्पद्विपत्पदम् ⁠।⁠।⁠ ३२ ⁠।⁠।</div>
<div class="class_54">तेजः कर्माणि पाण्डित्यं वाक्शक्तिस्तत्त्वबुद्धिता ⁠।</div>
<div class="class_54">एवं दण्डस्य कौरव्य लोकेऽस्मिन् बहुरूपता ⁠।⁠।⁠ ३३ ⁠।⁠।</div>
<div class="class_55">अर्थ-अनर्थ, सुख-दुःख, धर्म-अधर्म, बल-अबल, दौर्भाग्य-सौभाग्य, पुण्य-पाप, गुण-अवगुण, काम-अकाम, ऋतु-मास, दिन-रात, क्षण, प्रमाद-अप्रमाद, हर्ष-क्रोध, शम-दम, दैव-पुरुषार्थ, बन्ध-मोक्ष, भय-अभय, हिंसा-अहिंसा, तप-यज्ञ, संयम, विष-अविष, आदि, अन्त, मध्य, कार्यविस्तार, मद, असावधानता, दर्प, दम्भ, धैर्य, नीति-अनीति, शक्ति-अशक्ति, मान, स्तब्धता, व्यय-अव्यय, विनय, दान, काल-अकाल, सत्य-असत्य, ज्ञान, श्रद्धा-अश्रद्धा, अकर्मण्यता, उद्योग, लाभ-हानि, जय-पराजय, तीक्ष्णता-मृदुता, मृत्यु, आना-जाना, विरोध-अविरोध, कर्तव्य-अकर्तव्य, सबलता-निर्बलता, असूया-अनसूया, धर्म-अधर्म, लज्जा-अलज्जा, सम्पत्ति-विपत्ति, स्थान, तेज, कर्म, पाण्डित्य, वाक्‌शक्ति तथा तत्त्वबोध—ये सब दण्डके ही अनेक नाम और रूप हैं। कुरुनन्दन! इस प्रकार इस जगत्‌में दण्डके बहुत-से रूप हैं ⁠।⁠।⁠ २५—३३ ⁠।⁠।</div>
<div class="class_54">न स्याद् यदीह दण्डो वै प्रमथेयुः परस्परम् ⁠।</div>
<div class="class_54">भयाद्‌ दण्डस्य नान्योन्यं घ्नन्ति चैव युधिष्ठिर ⁠।⁠।⁠ ३४ ⁠।⁠।</div>
<div class="class_55">युधिष्ठिर! यदि संसारमें दण्डकी व्यवस्था न होती तो सब लोग एक-दूसरेको नष्ट कर डालते। दण्डके ही भयसे मनुष्य आपसमें मार-काट नहीं मचाते हैं ⁠।⁠।⁠ ३४ ⁠।⁠।</div>
<div class="class_54">दण्डेन रक्ष्यमाणा हि राजन्नहरहः प्रजाः ⁠।</div>
<div class="class_54">राजानं वर्धयन्तीह तस्माद् दण्डः परायणम् ⁠।⁠।⁠ ३५ ⁠।⁠।</div>
<div class="class_55">राजन्! दण्डसे सुरक्षित रहती हुई प्रजा ही इस जगत्‌में अपने राजाको प्रतिदिन धन-धान्यसे सम्पन्न करती रहती है। इसलिये दण्ड ही सबको आश्रय देनेवाला है ⁠।⁠।⁠ ३५ ⁠।⁠।</div>
<div class="class_54">व्यवस्थापयति क्षिप्रमिमं लोकं नरेश्वर ⁠।</div>
<div class="class_54">सत्ये व्यवस्थितो धर्मो ब्राह्मणेष्ववतिष्ठते ⁠।⁠।⁠ ३६ ⁠।⁠।</div>
<div class="class_55">नरेश्वर! दण्ड ही इस लोकको शीघ्र ही सत्यमें स्थापित करता है। सत्यमें ही धर्मकी स्थिति है और धर्म ब्राह्मणोंमें स्थित है ⁠।⁠।⁠ ३६ ⁠।⁠।</div>
<div class="class_54">धर्मयुक्ता द्विजश्रेष्ठा वेदयुक्ता भवन्ति च ⁠।</div>
<div class="class_54">बभूव यज्ञो वेदेभ्यो यज्ञः प्रीणाति देवताः ⁠।⁠।⁠ ३७ ⁠।⁠।</div>
<div class="class_54">प्रीताश्च देवता नित्यमिन्द्रे परिवदन्त्यपि ⁠।</div>
<div class="class_54">अन्नं ददाति शक्रश्चाप्यनुगृह्णन्निमाः प्रजाः ⁠।⁠।⁠ ३८ ⁠।⁠।</div>
<div class="class_54">प्राणाश्च सर्वभूतानां नित्यमन्ने प्रतिष्ठिताः ⁠।</div>
<div class="class_54">तस्मात् प्रजाः प्रतिष्ठन्ते दण्डो जागर्ति तासु च ⁠।⁠।⁠ ३९ ⁠।⁠।</div>
<div class="class_55">धर्मयुक्त श्रेष्ठ ब्राह्मण वेदोंका स्वाध्याय करते हैं। वेदोंसे ही यज्ञ प्रकट हुआ है। यज्ञ देवताओंको तृप्त करता है। तृप्त हुए देवता इन्द्रसे प्रजाके लिये प्रतिदिन प्रार्थना करते हैं, इससे इन्द्र प्रजाजनोंपर अनुग्रह करके (समयपर वर्षाके द्वारा खेती उपजाकर) उन्हें अन्न देता है, समस्त प्राणियोंके प्राण सदा अन्नपर ही टिके हुए हैं; इसलिये दण्डसे ही प्रजाओंकी स्थिति बनी हुई है। वही उनकी रक्षाके लिये सदा जाग्रत् रहता है ⁠।⁠।⁠ ३७—३९ ⁠।⁠।</div>
<div class="class_54">एवंप्रयोजनश्चैव दण्डः क्षत्रियतां गतः ⁠।</div>
<div class="class_54">रक्षन् प्रजाः स जागर्ति नित्यं स्ववहितोऽक्षरः ⁠।⁠।⁠ ४० ⁠।⁠।</div>
<div class="class_55">इस प्रकार रक्षारूपी प्रयोजन सिद्ध करनेवाला दण्ड क्षत्रियभावको प्राप्त हुआ है। वह अविनाशी होनेके कारण सदा सावधान होकर प्रजाकी रक्षाके लिये जागता रहता है ⁠।⁠।⁠ ४० ⁠।⁠।</div>
<div class="class_54">ईश्वरः पुरुषः प्राणः सत्त्वं चित्तं प्रजापतिः ⁠।</div>
<div class="class_54">भूतात्मा जीव इत्येवं नामभिः प्रोच्यतेऽष्टभिः ⁠।⁠।⁠ ४१ ⁠।⁠।</div>
<div class="class_55">ईश्वर, पुरुष, प्राण, सत्त्व, चित्त, प्रजापति, भूतात्मा तथा जीव—इन आठ नामोंसे दण्डका ही प्रतिपादन किया जाता है ⁠।⁠।⁠ ४१ ⁠।⁠।</div>
<div class="class_54">अददद् दण्डमेवास्मै धृतमैश्वर्यमेव च ⁠।</div>
<div class="class_54">बलेन यश्च संयुक्तः सदा पञ्चविधात्मकः ⁠।⁠।⁠ ४२ ⁠।⁠।</div>
<div class="class_55">जो सर्वदा सैनिक-बलसे सम्पन्न है तथा जो धर्म, व्यवहार, दण्ड, ईश्वर और जीवरूपसे पाँच<span id="XWxTL2lbS6mOOjE0kR7G-g50435"></span><a href="part0142_u2.xhtml#XWxTL2lbS6mOOjE0kR7G-g50402" class="class_56">*</a> प्रकारके स्वरूप धारण करता है, उस राजाको ईश्वरने ही दण्डनीति तथा अपना ऐश्वर्य प्रदान किया है ⁠।⁠।⁠ ४२ ⁠।⁠।</div>
<div class="class_54">कुलं बहुधनामात्याः प्रज्ञा प्रोक्ता बलानि तु ⁠।</div>
<div class="class_54">आहार्यमष्टकैर्द्रव्यैर्बलमन्यद् युधिष्ठिर ⁠।⁠।⁠ ४३ ⁠।⁠।</div>
<div class="class_55">युधिष्ठिर! राजाका बल दो तरह का होता है—एक प्राकृत और दूसरा आहार्य। उनमेंसे कुल, प्रचुर धन, मन्त्री तथा बुद्धि—ये चार प्राकृतिक बल कहे गये हैं, आहार्य बल उससे भिन्न है। वह निम्नांकित आठ वस्तुओंके द्वारा आठ प्रकारका माना गया है ⁠।⁠।⁠ ४३ ⁠।⁠।</div>
<div class="class_54">हस्तिनोऽश्वा रथाः पत्तिर्नावो विष्टिस्तथैव च ⁠।</div>
<div class="class_54">दैशिकाश्चाविकाश्चैव तदष्टाङ्गं बलं स्मृतम् ⁠।⁠।⁠ ४४ ⁠।⁠।</div>
<div class="class_55">हाथी, घोड़े, रथ, पैदल, नौका, बेगार, देशकी प्रजा तथा भेड़ आदि पशु—ये आठ अंगोंवाला बल आहार्य माना गया है ⁠।⁠।⁠ ४४ ⁠।⁠।</div>
<div class="class_54">अथवाङ्गस्य युक्तस्य रथिनो हस्तियायिनः ⁠।</div>
<div class="class_54">अश्वारोहाः पदाताश्च मन्त्रिणो रसदाश्च ये ⁠।⁠।⁠ ४५ ⁠।⁠।</div>
<div class="class_54">भिक्षुकाः प्राड्‌विवाकाश्च मौहूर्ता दैवचिन्तकाः ⁠।</div>
<div class="class_54">कोशो मित्राणि धान्यं च सर्वोपकरणानि च ⁠।⁠।⁠ ४६ ⁠।⁠।</div>
<div class="class_54">सप्तप्रकृति चाष्टाङ्गं शरीरमिह यद् विदुः ⁠।</div>
<div class="class_54">राज्यस्य दण्डमेवाङ्गं दण्डः प्रभव एव च ⁠।⁠।⁠ ४७ ⁠।⁠।</div>
<div class="class_55">अथवा संयुक्त अंगके रथी, हाथीसवार, घुड़सवार, पैदल, मन्त्री, वैद्य, भिक्षुक, वकील, ज्योतिषी, दैवज्ञ, कोश, मित्र, धान्य तथा अन्य सब सामग्री, राज्यकी सात प्रकृतियाँ (स्वामी, अमात्य, सुहृद्, कोश, राष्ट्र, दुर्ग और सेना) और उपर्युक्त आठ अंगोंसे युक्त बल—इन सबको राज्यका शरीर माना गया है। इन सबमें दण्ड ही प्रधान अंग है, क्योंकि दण्ड ही सबकी उत्पत्तिका कारण है ⁠।⁠।⁠ ४५—४७ ⁠।⁠।</div>
<div class="class_54">ईश्वरेण प्रयत्नेन कारणात् क्षत्रियस्य च ⁠।</div>
<div class="class_54">दण्डो दत्तः समानात्मा दण्डो हीदं सनातनम् ⁠।⁠।⁠ ४८ ⁠।⁠।</div>
<div class="class_55">ईश्वरने यत्नपूर्वक धर्मरक्षाके लिये क्षत्रियके हाथमें उसके समान जातिवाला दण्ड समर्पित किया है; इसलिये दण्ड ही इस सनातन व्यवहारका कारण है ⁠।⁠।</div>
<div class="class_54">राज्ञां पूज्यतमो नान्यो यथा धर्मः प्रदर्शितः ⁠।</div>
<div class="class_54">ब्रह्मणा लोकरक्षार्थं स्वधर्मस्थापनाय च ⁠।⁠।⁠ ४९ ⁠।⁠।</div>
<div class="class_55">ब्रह्माजीने लोकरक्षा तथा स्वधर्मकी स्थापनाके निमित्त जिस धर्मका प्रदर्शन (उपदेश) किया था, वह दण्ड ही है। राजाओंके लिये उससे बढ़कर परम पूजनीय दूसरा धर्म नहीं है ⁠।⁠।⁠ ४९ ⁠।⁠।</div>
<div class="class_54">भर्तृप्रत्यय उत्पन्नो व्यवहारस्तथापरः ⁠।</div>
<div class="class_54">तस्माद् यः स हितो दृष्टो भर्तृप्रत्ययलक्षणः ⁠।⁠।⁠ ५० ⁠।⁠।</div>
<div class="class_55">स्वामी अथवा विचारकके विश्वासके अनुसार जो व्यवहार उत्पन्न होता है, वह (वादी-प्रतिवादीद्वारा उठाये हुए विवादसे उत्पन्न व्यवहारकी अपेक्षा) भिन्न है। उससे जो दण्ड दिया जाता है, उसका नाम है ‘भर्तृप्रत्ययलक्षण’ वह सम्पूर्ण जगत्‌के लिये हितकर देखा गया है (यह पहला भेद है) ⁠।⁠।⁠ ५० ⁠।⁠।</div>
<div class="class_54">व्यवहारस्तु वेदात्मा वेदप्रत्यय उच्यते ⁠।</div>
<div class="class_54">मौलश्च नरशार्दूल शास्त्रोक्तश्च तथा परः ⁠।⁠।⁠ ५१ ⁠।⁠।</div>
<div class="class_55">नरश्रेष्ठ! वेदप्रतिपादित दोषोंका आचरण करने-वाले अपराधीके लिये जो व्यवहार या विचार होता है, वह वेदप्रत्यय कहलाता है (यह दूसरा भेद है) और कुलाचार भंग करनेके अपराधपर किये जानेवाले विचार या व्यवहारको मौल कहते हैं (यह तीसरा भेद है)। इसमें भी शास्त्रोक्त दण्डका ही विधान किया जाता है ⁠।⁠।</div>
<div class="class_54">उक्तो यश्चापि दण्डोऽसौ भर्तृप्रत्ययलक्षणः ⁠।</div>
<div class="class_54">ज्ञेयो नः स नरेन्द्रस्थो दण्डः प्रत्यय एव च ⁠।⁠।⁠ ५२ ⁠।⁠।</div>
<div class="class_55">पहले जो भर्तृप्रत्ययलक्षण दण्ड बताया गया है, वह हमें राजामें ही स्थित जानना चाहिये; क्योंकि वह विश्वास और दण्ड राजापर ही अवलम्बित है ⁠।⁠।⁠ ५२ ⁠।⁠।</div>
<div class="class_54">दण्डः प्रत्ययदृष्टोऽपि व्यवहारात्मकः स्मृतः ⁠।</div>
<div class="class_54">व्यवहारः स्मृतो यश्च स वेदविषयात्मकः ⁠।⁠।⁠ ५३ ⁠।⁠।</div>
<div class="class_55">यद्यपि स्वामीके विश्वासके आधारपर ही वह दण्ड देखा गया है; तथापि उसे भी व्यवहारस्वरूप ही माना गया है। जिसे व्यवहार माना गया है, वह भी वेदोक्त विषयसे भिन्न नहीं है ⁠।⁠।⁠ ५३ ⁠।⁠।</div>
<div class="class_54">यश्च वेदप्रसूतात्मा स धर्मो गुणदर्शनः ⁠।</div>
<div class="class_54">धर्मप्रत्यय उद्दिष्टो यथाधर्मं कृतात्मभिः ⁠।⁠।⁠ ५४ ⁠।⁠।</div>
<div class="class_55">जिसका स्वरूप वेदसे प्रकट हुआ है, वह धर्म ही है। जो धर्म है, वह अपना गुण (लाभ) दिखाता ही है। पुण्यात्मा पुरुषोंने धर्मके अनुसार ही धर्मविश्वास मूलक दण्डका प्रतिपादन किया है ⁠।⁠।⁠ ५४ ⁠।⁠।</div>
<div class="class_54">व्यवहारः प्रजागोप्ता ब्रह्मदिष्टो युधिष्ठिर ⁠।</div>
<div class="class_54">त्रीन् धारयति लोकान्‌ वै सत्यात्मा भूतिवर्धनः ⁠।⁠।⁠ ५५ ⁠।⁠।</div>
<div class="class_55">युधिष्ठिर! ब्रह्माजीका बताया हुआ जो प्रजा-रक्षक व्यवहार है, वह सत्यस्वरूप होनेके साथ ही ऐश्वर्यकी वृद्धि करनेवाला है, वही तीनों लोकोंको धारण करता है ⁠।⁠।⁠ ५५ ⁠।⁠।</div>
<div class="class_54">यश्च दण्डः स दृष्टो नो व्यवहारः सनातनः ⁠।</div>
<div class="class_54">व्यवहारश्च दृष्टो यः स वेद इति निश्चितम् ⁠।⁠।⁠ ५६ ⁠।⁠।</div>
<div class="class_55">जो दण्ड है, वही हमारी दृष्टिमें सनातन व्यवहार है। जो व्यवहार देखा गया है, वही वेद है, यह निश्चितरूपसे कहा जा सकता है ⁠।⁠।⁠ ५६ ⁠।⁠।</div>
<div class="class_54">यश्च वेदः स वै धर्मो यश्च धर्मः स सत्पथः ⁠।</div>
<div class="class_54">ब्रह्मा पितामहः पूर्वं बभूवाथ प्रजापतिः ⁠।⁠।⁠ ५७ ⁠।⁠।</div>
<div class="class_55">जो वेद है, वही धर्म है और जो धर्म है, वही सत्पुरुषोंका सन्मार्ग है। सत्पुरुष हैं लोकपितामह प्रजापति ब्रह्माजी, जो सबसे पहले प्रकट हुए थे ⁠।⁠।⁠ ५७ ⁠।⁠।</div>
<div class="class_54">लोकानां स हि सर्वेषां ससुरासुररक्षसाम् ⁠।</div>
<div class="class_54">समनुष्योरगवतां कर्ता चैव स भूतकृत् ⁠।⁠।⁠ ५८ ⁠।⁠।</div>
<div class="class_55">वे ही देवता, मनुष्य, नाग, असुर तथा राक्षसोंसहित सम्पूर्ण लोकोंके कर्ता तथा समस्त प्राणियोंके स्रष्टा हैं ⁠।⁠।</div>
<div class="class_54">ततोऽन्यो व्यवहारोऽयं भर्तृप्रत्ययलक्षणः ⁠।</div>
<div class="class_54">तस्मादिदमथोवाच व्यवहारनिदर्शनम् ⁠।⁠।⁠ ५९ ⁠।⁠।</div>
<div class="class_55">उन्हींसे भर्तृप्रत्यय नामक इस अन्य प्रकारके दण्डकी प्रवृति हुई; फिर उन्होंने ही इस व्यवहारके लिये यह आदर्श वाक्य कहा— ⁠।⁠।⁠ ५९ ⁠।⁠।</div>
<div class="class_54">माता पिता च भ्राता च भार्या चैव पुरोहितः ⁠।</div>
<div class="class_54">नादण्ड्यो विद्यते राज्ञो यः स्वधर्मे न तिष्ठति ⁠।⁠।⁠ ६० ⁠।⁠।</div>
<div class="class_55">‘माता, पिता, भाई, स्त्री तथा पुरोहित कोई भी क्यों न हो, जो अपने धर्ममें स्थिर नहीं रहता, उसे राजा अवश्य दण्ड दे, राजाके लिये कोई भी अदण्डनीय नहीं है’ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि दण्डस्वरूपाधिकथने एकविंशत्यधिकशततमोऽध्यायः ⁠।⁠।⁠ १२१ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें दण्डके स्वरूपका वर्णनविषयक एक सौ इक्कीसवाँ अध्याय पूरा हुआ ⁠।⁠।⁠ १२१ ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50452" class="class_91"><a href="part0142_u2.xhtml#XWxTL2lbS6mOOjE0kR7G-g50367" class="class_36">१</a>-‘विगतः अवहारः धर्मस्य येन सः व्यवहारः’। दूर हो गया है धर्मका अवहार (लोप) जिसके द्वारा, वह व्यवहार है। इस व्युत्पत्तिके अनुसार धर्मको लुप्त होनेसे बचाना ही व्यवहारका व्यवहारत्व है।</div>
<div id="XWxTL2lbS6mOOjE0kR7G-g50198" class="class_91"><a href="part0142_u2.xhtml#XWxTL2lbS6mOOjE0kR7G-g50190" class="class_36">२</a>-यहाँ पद्रहवें और सोलहवें श्लोकमें आये हुए पदोंकी नीलकण्ठने व्यावहारिक दण्डके विशेषणरूपसे भी संगति लगायी है। इन विशेषणोंको रूपक मानकर अर्थ किया है।</div>
<div id="XWxTL2lbS6mOOjE0kR7G-g50402" class="class_91"><a href="part0142_u2.xhtml#XWxTL2lbS6mOOjE0kR7G-g50435" class="class_80">*</a> किन्हीं-किन्हींके मतमें प्रजाके जीवन, धन, मान, स्वास्थ्य और न्यायकी रक्षा करनेके कारण राजाका स्वरूप पाँच प्रकारका बताया गया है।</div>
</body>
</html>
