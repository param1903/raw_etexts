<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0092</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49869" class="class_92">पञ्चसप्ततितमोऽध्यायः</div>
<div class="class_93">राजाके कर्तव्यका वर्णन, युधिष्ठिरका राज्यसे विरक्त होना एवं भीष्मजीका पुनः राज्यकी महिमा सुनाना</div>
<div class="class_86">युधिष्ठिर उवाच</div>
<div class="class_54">यया वृत्त्या महीपालो विवर्धयति मानवान् ⁠।</div>
<div class="class_54">पुण्यांश्च लोकान् जयति तन्मे ब्रूहि पितामह ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! राजा जिस वृत्तिसे रहनेपर अपने प्रजाजनोंकी उन्नति करता है और स्वयं भी विशुद्ध लोकोंपर विजय प्राप्त कर लेता है, वह मुझे बताइये ⁠।⁠।</div>
<div class="class_59">भीष्म उवाच</div>
<div class="class_54">दानशीलो भवेद् राजा यज्ञशीलश्च भारत ⁠।</div>
<div class="class_54">उपवासतपःशीलः प्रजानां पालने रतः ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>भरतनन्दन! राजाको सदा ही दानशील, यज्ञशील, उपवास और तपस्यामें तत्पर एवं प्रजा-पालनमें संलग्न रहना चाहिये ⁠।⁠।⁠ २ ⁠।⁠।</div>
<div class="class_54">सर्वाश्चैव प्रजा नित्यं राजा धर्मेण पालयन् ⁠।</div>
<div class="class_54">उत्थानेन प्रदानेन पूजयेच्चापि धार्मिकान् ⁠।⁠।⁠ ३ ⁠।⁠।</div>
<div class="class_55">समस्त प्रजाओंका सदा धर्मपूर्वक पालन करनेवाले राजाको घरपर आये हुए धर्मात्मा पुरुषोंका खड़ा होकर स्वागत करना चाहिये और उत्तम वस्तुएँ देकर उनका आदर-सत्कार करना चाहिये ⁠।⁠।⁠ ३ ⁠।⁠।</div>
<div class="class_54">राज्ञा हि पूजितो धर्मस्ततः सर्वत्र पूज्यते ⁠।</div>
<div class="class_54">यद् यदाचरते राजा तत् प्रजानां स्म रोचते ⁠।⁠।⁠ ४ ⁠।⁠।</div>
<div class="class_55">राजाद्वारा जब जिस धर्मका आदर किया जाता है उसका फिर सर्वत्र आदर होने लगता है; क्योंकि राजा जो-जो कार्य करता है, प्रजावर्गको वही करना अच्छा लगता है ⁠।⁠।⁠ ४ ⁠।⁠।</div>
<div class="class_54">नित्यमुद्यतदण्डश्च भवेन्मृत्युरिवारिषु ⁠।</div>
<div class="class_54">निहन्यात्‌ सर्वतो दस्यून् न कामात्‌ कस्यचित् क्षमेत् ⁠।⁠।⁠ ५ ⁠।⁠।</div>
<div class="class_55">राजाको चाहिये कि वह शत्रुओंको यमराजकी भाँति सदा दण्ड देनेके लिये उद्यत रहे। वह डाकुओं और लुटेरोंको सब ओरसे पकड़कर मार डाले। स्वार्थवश किसी दुष्टके अपराधको क्षमा न करे ⁠।⁠।⁠ ५ ⁠।⁠।</div>
<div class="class_54">यं हि धर्मं चरन्तीह प्रजा राज्ञा सुरक्षिताः ⁠।</div>
<div class="class_54">चतुर्थं तस्य धर्मस्य राजा भारत विन्दति ⁠।⁠।⁠ ६ ⁠।⁠।</div>
<div class="class_55">भारत! राजाद्वारा सुरक्षित हुई प्रजा यहाँ जिस धर्मका आचरण करती है, उसका चौथा भाग राजाको भी मिल जाता है ⁠।⁠।⁠ ६ ⁠।⁠।</div>
<div class="class_54">यदधीते यद् ददाति यज्जुहोति यदर्चति ⁠।</div>
<div class="class_54">राजा चतुर्थभाक् तस्य प्रजा धर्मेण पालयन् ⁠।⁠।⁠ ७ ⁠।⁠।</div>
<div class="class_55">प्रजा जो स्वाध्याय, जो दान, जो होम और जो पूजन करती है, उन पुण्य कर्मोंका एक चौथाई भाग उस प्रजाका धर्मपूर्वक पालन करनेवाला नरेश प्राप्त कर लेता है ⁠।⁠।⁠ ७ ⁠।⁠।</div>
<div class="class_54">यद् राष्ट्रेऽकुशलं किञ्चिद् राज्ञोऽरक्षयतः प्रजाः ⁠।</div>
<div class="class_54">चतुर्थं तस्य पापस्य राजा भारत विन्दति ⁠।⁠।⁠ ८ ⁠।⁠।</div>
<div class="class_55">भरतनन्दन! यदि राजा प्रजाकी रक्षा नहीं करता तो उसके राज्यमें प्रजा जो कुछ भी अशुभ कार्य करती है, उस पापकर्मका एक चौथाई भाग राजाको भोगना पड़ता है ⁠।⁠।⁠ ८ ⁠।⁠।</div>
<div class="class_54">अप्याहुः सर्वमेवेति भूयोऽर्धमिति निश्चयः ⁠।</div>
<div class="class_54">कर्मणः पृथिवीपाल नृशंसोऽनृतवागपि ⁠।⁠।⁠ ९ ⁠।⁠।</div>
<div class="class_55">पृथ्वीपते! कुछ लोगोंका मत है कि उपर्युक्त अवस्थामें राजाको पूरे पापका भागी होना पड़ता है, और कुछ लोगोंका यह निश्चय है कि उसको आधा पाप लगता है। ऐसा राजा क्रूर और मिथ्यावादी समझा जाता है ⁠।⁠।⁠ ९ ⁠।⁠।</div>
<div class="class_54">तादृशात्‌ किल्बिषाद् राजा शृणु येन प्रमुच्यते ⁠।</div>
<div class="class_54">प्रत्याहर्तुमशक्यं स्याद् धनं चोरैर्हृतं यदि ⁠।</div>
<div class="class_54">तत् स्वकोशात् प्रदेयं स्यादशक्तेनोपजीवतः ⁠।⁠।⁠ १० ⁠।⁠।</div>
<div class="class_55">ऐसे पापसे राजाको किस उपायसे छुटकारा मिलता है, वह बताता हूँ, सुनो। चोरों या लुटेरोंने यदि किसीके धनका अपहरण कर लिया हो और राजा पता लगाकर उस धनको लौटा न सके तो उस असमर्थ नरेशको चाहिये कि वह अपने आश्रयमें रहनेवाले उस मनुष्यको उतना ही धन राजकीय खजानेसे दे दे ⁠।⁠।⁠ १० ⁠।⁠।</div>
<div class="class_54">सर्ववर्णैः सदा रक्ष्यं ब्रह्मस्वं ब्राह्मणा यथा ⁠।</div>
<div class="class_54">न स्थेयं विषये तेन योऽपकुर्याद् द्विजातिषु ⁠।⁠।⁠ ११ ⁠।⁠।</div>
<div class="class_55">सभी वर्णके लोगोंको ब्राह्मणोंके धनकी भी रक्षा उसी प्रकार करनी चाहिये जिस प्रकार स्वयं ब्राह्मणोंकी। जो ब्राह्मणोंको कष्ट पहुँचाता हो, उसे राजाको अपने राज्यमें नहीं रहने देना चाहिये ⁠।⁠।⁠ ११ ⁠।⁠।</div>
<div class="class_54">ब्रह्मस्वे रक्ष्यमाणे तु सर्वं भवति रक्षितम् ⁠।</div>
<div class="class_54">तस्मात् तेषां प्रसादेन कृतकृत्यो भवेन्नृपः ⁠।⁠।⁠ १२ ⁠।⁠।</div>
<div class="class_55">ब्राह्मणके धनकी रक्षा की जानेपर ही सब कुछ रक्षित हो जाता है; क्योंकि उन ब्राह्मणोंकी कृपासे राजा कृतार्थ हो जाता है ⁠।⁠।⁠ १२ ⁠।⁠।</div>
<div class="class_54">पर्जन्यमिव भूतानि महाद्रुममिव द्विजाः ⁠।</div>
<div class="class_54">नरास्तमुपजीवन्ति नृपं सर्वार्थसाधकम् ⁠।⁠।⁠ १३ ⁠।⁠।</div>
<div class="class_55">जैसे सब प्राणी मेघोंके और पक्षी वृक्षोंके सहारे जीवन-निर्वाह करते हैं, उसी प्रकार सब मनुष्य सम्पूर्ण मनोरथोंकी सिद्धि करनेवाले राजाके आश्रित होकर जीवनयापन करते हैं ⁠।⁠।⁠ १३ ⁠।⁠।</div>
<div class="class_54">न हि कामात्मना राज्ञा सततं कामबुद्धिना ⁠।</div>
<div class="class_54">नृशंसेनातिलुब्धेन शक्यं पालयितुं प्रजाः ⁠।⁠।⁠ १४ ⁠।⁠।</div>
<div class="class_55">जो राजा कामासक्त हो सदा कामका ही चिन्तन करनेवाला, क्रूर और अत्यन्त लोभी होता है, वह प्रजाका पालन नहीं कर सकता ⁠।⁠।⁠ १४ ⁠।⁠।</div>
<div class="class_59">युधिष्ठिर उवाच</div>
<div class="class_54">नाहं राज्यसुखान्वेषी राज्यमिच्छाम्यपि क्षणम् ⁠।</div>
<div class="class_54">धर्मार्थं रोचये राज्यं धर्मश्चात्र न विद्यते ⁠।⁠।⁠ १५ ⁠।⁠।</div>
<div class="class_55"><span class="class_60">युधिष्ठिरने कहा—</span>पितामह! मैं राज्यसे सुख मिलनेकी आशा रखकर कभी एक क्षणके लिये भी राज्य करनेकी इच्छा नहीं करता। मैं तो धर्मके लिये ही राज्यको पसंद करता था; परंतु मालूम होता है कि इसमें धर्म नहीं है ⁠।⁠।⁠ १५ ⁠।⁠।</div>
<div class="class_54">तदलं मम राज्येन यत्र धर्मो न विद्यते ⁠।</div>
<div class="class_54">वनमेव गमिष्यामि तस्माद् धर्मचिकीर्षया ⁠।⁠।⁠ १६ ⁠।⁠।</div>
<div class="class_55">जिसमें धर्म ही नहीं है, उस राज्यसे मुझे क्या लेना है? अतः अब मैं धर्म करनेकी इच्छासे वनमें ही चला जाऊँगा ⁠।⁠।⁠ १६ ⁠।⁠।</div>
<div class="class_54">तत्र मेध्येष्वरण्येषु न्यस्तदण्डो जितेन्द्रियः ⁠।</div>
<div class="class_54">धर्ममाराधयिष्यामि मुनिर्मूलफलाशनः ⁠।⁠।⁠ १७ ⁠।⁠।</div>
<div class="class_55">वहाँ वनके पावन प्रदेशोंमें हिंसाका सर्वथा त्याग कर दूँगा और जितेन्द्रिय हो मुनिवृत्तिसे रहकर फल-मूलका आहार करते हुए धर्मकी आराधना करूँगा ⁠।⁠।⁠ १७ ⁠।⁠।</div>
<div class="class_59">भीष्म उवाच</div>
<div class="class_54">वेदाहं तव या बुद्धिरानृशंस्यगुणैव सा ⁠।</div>
<div class="class_54">न च शुद्धानृशंस्येन शक्यं राज्यमुपासितुम् ⁠।⁠।⁠ १८ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! मैं जानता हूँ कि तुम्हारी बुद्धिमें दया और कोमलतारूपी गुण ही भरा है; परंतु केवल दया एवं कोमलतासे ही राज्यका शासन नहीं किया जा सकता ⁠।⁠।⁠ १८ ⁠।⁠।</div>
<div class="class_54">अपि तु त्वां मृदुप्रज्ञमत्यार्यमतिधार्मिकम् ⁠।</div>
<div class="class_54">क्लीबं धर्मघृणायुक्तं न लोको बहु मन्यते ⁠।⁠।⁠ १९ ⁠।⁠।</div>
<div class="class_55">तुम्हारी बुद्धि अत्यन्त कोमल है। तुम बड़े सज्जन और बड़े धर्मात्मा हो। धर्मके प्रति तुम्हारा महान् अनुग्रह है। यह सब होनेपर भी संसारके लोग तुम्हें कायर समझकर अधिक आदर नहीं देंगे ⁠।⁠।⁠ १९ ⁠।⁠।</div>
<div class="class_54">वृत्तं तु स्वमपेक्षस्व पितृपैतामहोचितम् ⁠।</div>
<div class="class_54">नैव राज्ञां तथा वृत्तं यथा त्वं स्थातुमिच्छसि ⁠।⁠।⁠ २० ⁠।⁠।</div>
<div class="class_55">तुम्हारे बाप-दादोंने जिस आचार-व्यवहारको अपनाया था, उसे ही प्राप्त करनेकी तुम भी इच्छा रखो। तुम जिस तरह रहना चाहते हो, वह राजाओंका आचरण नहीं है ⁠।⁠।⁠ २० ⁠।⁠।</div>
<div class="class_54">न हि वैक्लव्यसंसृष्टमानृशंस्यमिहास्थितः ⁠।</div>
<div class="class_54">प्रजापालनसम्भूतमाप्ता धर्मफलं ह्यसि ⁠।⁠।⁠ २१ ⁠।⁠।</div>
<div class="class_55">इस प्रकार व्याकुलताजनित कोमलताका आश्रय लेकर तुम यहाँ प्रजापालनसे सुलभ होनेवाले धर्मके फलको नहीं पा सकोगे ⁠।⁠।⁠ २१ ⁠।⁠।</div>
<div class="class_54">न ह्येतामाशिषं पाण्डुर्न च कुन्ती त्वयाचत ⁠।</div>
<div class="class_54">तथैतत् प्रज्ञया तात यथाऽऽचरसि मेधया ⁠।⁠।⁠ २२ ⁠।⁠।</div>
<div class="class_55">तात! तुम अपनी बुद्धि और विचारसे जैसा आचरण करते हो, तुम्हारे विषयमें ऐसी आशा न तो पाण्डुने की थी और न कुन्तीने ही ऐसी आशा की थी ⁠।⁠।</div>
<div class="class_54">शौर्यं बलं च सत्यं च पिता तव सदाब्रवीत् ⁠।</div>
<div class="class_54">माहात्म्यं च महौदार्यं भवतः कुन्त्ययाचत ⁠।⁠।⁠ २३ ⁠।⁠।</div>
<div class="class_55">तुम्हारे पिता पाण्डु तुम्हारे लिये सदा कहा करते थे कि मेरे पुत्रमें शूरता, बल और सत्यकी वृद्धि हो। तुम्हारी माता कुन्ती भी यही इच्छा किया करती थी कि तुम्हारी महत्ता और उदारता बढ़े ⁠।⁠।⁠ २३ ⁠।⁠।</div>
<div class="class_54">नित्यं स्वाहा स्वधा नित्यं चोभे मानुषदैवते ⁠।</div>
<div class="class_54">पुत्रेष्वाशासते नित्यं पितरो दैवतानि च ⁠।⁠।⁠ २४ ⁠।⁠।</div>
<div class="class_55">प्रतिदिन यज्ञ और श्राद्ध—ये दोनों कर्म क्रमशः देवताओं तथा मानव-पितरोंको आनन्दित करनेवाले हैं। देवता और पितर अपनी संतानोंसे सदा इन्हीं कर्मोंकी आशा रखते हैं ⁠।⁠।⁠ २४ ⁠।⁠।</div>
<div class="class_54">दानमध्ययनं यज्ञं प्रजानां परिपालनम् ⁠।</div>
<div class="class_54">धर्ममेतदधर्मं वा जन्मनैवाभ्यजायथाः ⁠।⁠।⁠ २५ ⁠।⁠।</div>
<div class="class_55">दान, वेदाध्ययन, यज्ञ तथा प्रजाका पालन—ये धर्मरूप हों या अधर्मरूप। तुम्हारा जन्म इन्हीं कर्मोंको करनेके लिये हुआ है ⁠।⁠।⁠ २५ ⁠।⁠।</div>
<div class="class_54">काले धुरि च युक्तानां वहतां भारमाहितम् ⁠।</div>
<div class="class_54">सीदतामपि कौन्तेय न कीर्तिरवसीदति ⁠।⁠।⁠ २६ ⁠।⁠।</div>
<div class="class_55">कुन्तीनन्दन! यथासमय भार वहन करनेमें लगाये गये पुरुषोंपर जो राज्य आदिका भार रख दिया जाता है, उसे वहन करते समय यद्यपि कष्ट उठाना पड़ता है तथापि उससे उन पुरुषोंकी कीर्ति चिरस्थायी होती है, उसका कभी क्षय नहीं होता ⁠।⁠।⁠ २६ ⁠।⁠।</div>
<div class="class_54">समन्ततो विनियतो वहत्यस्खलितो हि यः ⁠।</div>
<div class="class_54">निर्दोषः कर्मवचनात् सिद्धिः कर्मण एव सा ⁠।⁠।⁠ २७ ⁠।⁠।</div>
<div class="class_55">जो मनुष्य सब ओरसे मन और इन्द्रियोंको संयममें रखकर अपने ऊपर रखे हुए कार्यभारको पूर्णरूपसे वहन करता है और कभी लड़खड़ाता नहीं है, उसे कोई दोष नहीं प्राप्त होता; क्योंकि शास्त्रमें कर्म करनेका कथन है; अतः राजाको कर्म करनेसे ही वह सिद्धि प्राप्त हो जाती है (जिसे तुम वनवास और तपस्यासे पाना चाहते हो) ⁠।⁠।⁠ २७ ⁠।⁠।</div>
<div class="class_54">नैकान्तविनिपातेन विचचारेह कश्चन ⁠।</div>
<div class="class_54">धर्मी गृही वा राजा वा ब्रह्मचारी यथा पुनः ⁠।⁠।⁠ २८ ⁠।⁠।</div>
<div class="class_55">कोई धर्मनिष्ठ हो, गृहस्थ हो, ब्रह्मचारी हो या राजा हो, पूर्णतया धर्मका आचरण नहीं कर सकता (कुछ-न-कुछ अधर्मका मिश्रण हो ही जाता है) ⁠।⁠।⁠ २८ ⁠।⁠।</div>
<div class="class_54">अल्पं हि सारभूयिष्ठं यत् कर्मोदारमेव तत् ⁠।</div>
<div class="class_54">कृतमेवाकृताच्छ्रेयो न पापीयोऽस्त्यकर्मणः ⁠।⁠।⁠ २९ ⁠।⁠।</div>
<div class="class_55">कोई काम देखनेमें छोटा होनेपर भी यदि उसमें सार अधिक हो तो वह महान् ही है। न करनेकी अपेक्षा कुछ करना ही अच्छा है; क्योंकि कर्तव्य-कर्म न करनेवालेसे बढ़कर दूसरा कोई पापी नहीं है ⁠।⁠।⁠ २९ ⁠।⁠।</div>
<div class="class_54">यदा कुलीनो धर्मज्ञः प्राप्नोत्यैश्वर्यमुत्तमम् ⁠।</div>
<div class="class_54">योगक्षेमस्तदा राज्ञः कुशलायैव कल्प्यते ⁠।⁠।⁠ ३० ⁠।⁠।</div>
<div class="class_55">जब धर्मज्ञ एवं कुलीन मुनष्य राजाके यहाँ उत्तम ईश्वरभावको अर्थात् मन्त्री आदिके उच्च अधिकारको पाता है, तभी राजाका योग और क्षेम सिद्ध होता है, जो उसके कुशल-मङ्गलका साधक है ⁠।⁠।⁠ ३० ⁠।⁠।</div>
<div class="class_54">दानेनान्यं बलेनान्यमन्यं सूनृतया गिरा ⁠।</div>
<div class="class_54">सर्वतः प्रतिगृह्णीयाद् राज्यं प्राप्येह धार्मिकः ⁠।⁠।⁠ ३१ ⁠।⁠।</div>
<div class="class_55">धर्मात्मा राजा राज्य पानेके अनन्तर किसीको दानसे, किसीको बलसे और किसीको मधुर वाणीद्वारा सब ओरसे अपने वशमें कर ले ⁠।⁠।⁠ ३१ ⁠।⁠।</div>
<div class="class_54">यं हि वैद्याः कुले जाता ह्यवृत्तिभयपीडिताः ⁠।</div>
<div class="class_54">प्राप्य तृप्ताः प्रतिष्ठन्ति धर्मःकोऽभ्यधिकस्ततः ⁠।⁠।⁠ ३२ ⁠।⁠।</div>
<div class="class_55">जीवन-निर्वाहका कोई उपाय न होनेके कारण जो भयसे पीड़ित रहते हैं, ऐसे कुलीन एवं विद्वान् पुरुष जिस राजाका आश्रय लेकर संतुष्ट हो प्रतिष्ठापूर्वक रहने लगते हैं, उस राजाके लिये इससे बढ़कर धर्मकी बात और क्या होगी? ⁠।⁠।⁠ ३२ ⁠।⁠।</div>
<div class="class_59">युधिष्ठिर उवाच</div>
<div class="class_54">किं तात परमं स्वर्ग्यं का ततः प्रीतिरुत्तमा ⁠।</div>
<div class="class_54">किं ततः परमैश्वर्यं ब्रूहि मे यदि पश्यसि ⁠।⁠।⁠ ३३ ⁠।⁠।</div>
<div class="class_55"><span class="class_60">युधिष्ठिरने पूछा—</span>तात! स्वर्ग-प्राप्तिका उत्तम साधन क्या है? उससे कौन-सी उत्तम प्रसन्नता प्राप्त होती है? तथा उसकी अपेक्षा महान् ऐश्वर्य क्या है? यदि आप इन बातोंको जानते हैं तो मुझे बताइये ⁠।⁠।⁠ ३३ ⁠।⁠।</div>
<div class="class_59">भीष्म उवाच</div>
<div class="class_54">यस्मिन् भयार्दितः सम्यक् क्षेमं विन्दत्यपि क्षणम् ⁠।</div>
<div class="class_54">स स्वर्गजित्तमोऽस्माकं सत्यमेतद् ब्रवीमि ते ⁠।⁠।⁠ ३४ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! भयसे डरा हुआ मनुष्य जिसके पास जाकर एक क्षणके लिये भी भलीभाँति शान्ति पा लेता है, वही हमलोगोंमें स्वर्गलोककी प्राप्तिका सबसे बड़ा अधिकारी है, यह मैं तुमसे सच्ची बात कहता हूँ ⁠।⁠।⁠ ३४ ⁠।⁠।</div>
<div class="class_54">त्वमेव प्रीतिमांस्तस्मात् कुरूणां कुरुसत्तम ⁠।</div>
<div class="class_54">भव राजा जय स्वर्गं सतो रक्षासतो जहि ⁠।⁠।⁠ ३५ ⁠।⁠।</div>
<div class="class_55">इसलिये कुरुश्रेष्ठ! तुम्हीं प्रसन्नतापूर्वक कुरुदेशकी प्रजाके राजा बनो। सत्पुरुषोंकी रक्षा तथा दुष्टोंका संहार करो और इस प्रकार अपने कर्तव्यका पालन करके स्वर्गलोकपर विजय प्राप्त कर लो ⁠।⁠।⁠ ३५ ⁠।⁠।</div>
<div class="class_54">अनु त्वां तात जीवन्तु सुहृदः साधुभिः सह ⁠।</div>
<div class="class_54">पर्जन्यमिव भूतानि स्वादुद्रुममिव द्विजाः ⁠।⁠।⁠ ३६ ⁠।⁠।</div>
<div class="class_55">तात! जैसे सब प्राणी मेघके और पक्षी स्वादिष्ठ फलवाले वृक्षके सहारे जीवन-निर्वाह करते हैं, उसी प्रकार साधु पुरुषोंसहित समस्त सुहृद्‌गण तुम्हारे आश्रयमें रहकर अपनी जीविका चलावें ⁠।⁠।⁠ ३६ ⁠।⁠।</div>
<div class="class_54">धृष्टं शूरं प्रहर्तारमनृशंसं जितेन्द्रियम् ⁠।</div>
<div class="class_54">वत्सलं संविभक्तारमुपजीवन्ति तं नराः ⁠।⁠।⁠ ३७ ⁠।⁠।</div>
<div class="class_55">जो राजा निर्भय, शूरवीर, प्रहार करनेमें कुशल, दयालु, जितेन्द्रिय, प्रजावत्सल और दानी होता है, उसीका आश्रय लेकर मनुष्य जीवन-निर्वाह करते हैं ⁠।⁠।⁠ ३७ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि पञ्चसप्ततितमोऽध्यायः ⁠।⁠।⁠ ७५ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें पचहत्तरवाँ अध्याय पूरा हुआ ⁠।⁠।⁠ ७५ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
