<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0331</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50092" class="class_92">षण्णवत्यधिकद्विशततमोऽध्यायः</div>
<div class="class_93">पराशरगीता—वर्णविशेषकी उत्पत्तिका रहस्य, तपोबलसे उत्कृष्ट वर्णकी प्राप्ति, विभिन्न वर्णोंके विशेष और सामान्य धर्म, सत्कर्मकी श्रेष्ठता तथा हिंसारहित धर्मका वर्णन</div>
<div class="class_86">जनक उवाच</div>
<div class="class_54">वर्णो विशेषवर्णानां महर्षे केन जायते ⁠।</div>
<div class="class_54">एतदिच्छाम्यहं ज्ञातुं तद् ब्रूहि वदतां वर ⁠।⁠।⁠ १ ⁠।⁠।</div>
<div class="class_55"><span class="class_60">जनकने पूछा—</span>वक्ताओंमें श्रेष्ठ महर्षे! ब्राह्मण आदि विशेष-विशेष वर्णोंका जो वर्ण है, वह कैसे उत्पन्न होता है? यह मैं जानना चाहता हूँ। आप इस विषयको बतायें ⁠।⁠।⁠ १ ⁠।⁠।</div>
<div class="class_54">यदेतज्जायतेऽपत्यं स एवायमिति श्रुतिः ⁠।</div>
<div class="class_54">कथं ब्राह्मणतो जातो विशेषग्रहणं गतः ⁠।⁠।⁠ २ ⁠।⁠।</div>
<div class="class_55">श्रुति कहती है कि जिससे यह संतान उत्पन्न होती है, तद्रूप ही समझी जाती है अर्थात् संततिके रूपमें जन्मदाता पिता ही नूतन जन्म धारण करता है। ऐसी दशामें प्रारम्भमें ब्रह्माजीसे उत्पन्न हुए ब्राह्मणोंसे ही सबका जन्म हुआ है, तब उनकी क्षत्रिय आदि विशेष संज्ञा कैसे हो गयी? ⁠।⁠।⁠ २ ⁠।⁠।</div>
<div class="class_59">पराशर उवाच</div>
<div class="class_54">एवमेतन्महाराज येन जातः स एव सः ⁠।</div>
<div class="class_54">तपसस्त्वपकर्षेण जातिग्रहणतां गतः ⁠।⁠।⁠ ३ ⁠।⁠।</div>
<div class="class_55"><span class="class_60">पराशरजीने कहा—</span>महाराज! यह ठीक है कि जिससे जो जन्म लेता है, उसीका वह स्वरूप होता है तथापि तपस्याकी न्यूनताके कारण लोग निकृष्ट जातिको प्राप्त हो गये हैं ⁠।⁠।⁠ ३ ⁠।⁠।</div>
<div class="class_54">सुक्षेत्राच्च सुबीजाच्च पुण्यो भवति सम्भवः ⁠।</div>
<div class="class_54">अतोऽन्यतरतो हीनादवरो नाम जायते ⁠।⁠।⁠ ४ ⁠।⁠।</div>
<div class="class_55">उत्तम क्षेत्र और उत्तम बीजसे जो जन्म होता है, वह पवित्र ही होता है। यदि क्षेत्र और बीजमेंसे एक भी निम्नकोटिका हो तो उससे निम्न संतानकी ही उत्पत्ति होती है ⁠।⁠।⁠ ४ ⁠।⁠।</div>
<div class="class_54">वक्त्राद् भुजाभ्यामूरुभ्यां पद्भ्यां चैवाथ जज्ञिरे ⁠।</div>
<div class="class_54">सृजतः प्रजापतेर्लोकानिति धर्मविदो विदुः ⁠।⁠।⁠ ५ ⁠।⁠।</div>
<div class="class_55">धर्मज्ञ पुरुष यह जानते हैं कि प्रजापति ब्रह्माजी जब मानव-जगत्‌की सृष्टि करने लगे, उस समय उनके मुख, भुजा, ऊरु और पैर—इन अंगोंसे मनुष्योंका प्रादुर्भाव हुआ था ⁠।⁠।⁠ ५ ⁠।⁠।</div>
<div class="class_54">मुखजा ब्राह्मणास्तात बाहुजाः क्षत्रियाः स्मृताः ⁠।</div>
<div class="class_54">ऊरुजा धनिनो राजन् पादजाः परिचारकाः ⁠।⁠।⁠ ६ ⁠।⁠।</div>
<div class="class_55">तात! जो मुखसे उत्पन्न हुए, वे ब्राह्मण कहलाये। दोनों भुजाओंसे उत्पन्न होनेवाले मनुष्योंको क्षत्रिय माना गया। राजन्! जो ऊरुओं (जाँघों) से उत्पन्न हुए, वे धनवान् (वैश्य) कहे गये; जिनकी उत्पत्ति चरणोंसे हुई, वे सेवक या शूद्र कहलाये ⁠।⁠।⁠ ६ ⁠।⁠।</div>
<div class="class_54">चतुर्णामेव वर्णानामागमः पुरुषर्षभ ⁠।</div>
<div class="class_54">अतोऽन्ये त्वतिरिक्ता ये ते वै संकरजाः स्मृताः ⁠।⁠।⁠ ७ ⁠।⁠।</div>
<div class="class_55">पुरुषप्रवर! इस प्रकार ब्रह्माजीके चार अंगोंसे चार वर्णोंकी ही उत्पत्ति हुई। इनसे भिन्न जो दूसरे-दूसरे मनुष्य हैं, वे इन्हीं चार वर्णोंके सम्मिश्रणसे उत्पन्न होनेके कारण वर्णसंकर कहलाते हैं ⁠।⁠।⁠ ७ ⁠।⁠।</div>
<div class="class_54">क्षत्रियातिरथाम्बष्ठा उग्रा वैदेहकास्तथा ⁠।</div>
<div class="class_54">श्वपाकाः पुल्कसाः स्तेना निषादाः सूतमागधाः ⁠।⁠।⁠ ८ ⁠।⁠।</div>
<div class="class_54">अयोगाः करणा व्रात्याश्चाण्डालाश्च नराधिप ⁠।</div>
<div class="class_54">एते चतुर्भ्यो वर्णेभ्यो जायन्ते वै परस्परात् ⁠।⁠।⁠ ९ ⁠।⁠।</div>
<div class="class_55">नरेश्वर! क्षत्रिय, अतिरथ, अम्बष्ठ, उग्र, वैदेह, श्वपाक, पुल्कस, स्तेन, निषाद, सूत, मागध, अयोग, करण, व्रात्य और चाण्डाल—ये ब्राह्मण आदि चार वर्णोंसे अनुलोम और विलोम वर्णकी स्त्रियोंके साथ परस्पर संयोग होनेसे उत्पन्न होते हैं ⁠।⁠।⁠ ८-९ ⁠।⁠।</div>
<div class="class_59">जनक उवाच</div>
<div class="class_54">ब्रह्मणैकेन जातानां नानात्वं गोत्रतः कथम् ⁠।</div>
<div class="class_54">बहूनीह हि लोके वै गोत्राणि मुनिसत्तम ⁠।⁠।⁠ १० ⁠।⁠।</div>
<div class="class_55"><span class="class_60">जनकने पूछा—</span>मुनिश्रेष्ठ! जब सबको एकमात्र ब्रह्माजीने ही जन्म दिया है, तब मनुष्योंके भिन्न-भिन्न गोत्र कैसे हुए? इस जगत्‌में मनुष्योंके बहुत-से गोत्र सुने जाते हैं ⁠।⁠।⁠ १० ⁠।⁠।</div>
<div class="class_54">यत्र तत्र कथं जाताः स्वयोनिं मुनयो गताः ⁠।</div>
<div class="class_54">शुद्धयोनौ समुत्पन्ना वियोनौ च तथा परे ⁠।⁠।⁠ ११ ⁠।⁠।</div>
<div class="class_55">ऋषि-मुनि जहाँ-तहाँ जन्म ग्रहण करके अर्थात् जो शुद्ध योनिमें और दूसरे जो विपरीत योनिमें उत्पन्न हुए हैं, वे सब ब्राह्मणत्वको कैसे प्राप्त हुए? ⁠।⁠।⁠ ११ ⁠।⁠।</div>
<div class="class_59">पराशर उवाच</div>
<div class="class_54">राजन्नेतद् भवेद् ग्राह्यमपकृष्टेन जन्मना ⁠।</div>
<div class="class_54">महात्मनां समुत्पत्तिस्तपसा भावितात्मनाम् ⁠।⁠।⁠ १२ ⁠।⁠।</div>
<div class="class_55"><span class="class_60">पराशरजीने कहा—</span>राजन्! तपस्यासे जिनके अन्तःकरण शुद्ध हो गये हैं, उन महात्मा पुरुषोंके द्वारा जिस संतानकी उत्पत्ति होती है, अथवा वे स्वेच्छासे जहाँ-कहीं भी जन्म ग्रहण करते हैं, वह क्षेत्रकी दृष्टिसे निकृष्ट होनेपर भी उसे उत्कृष्ट ही मानना चाहिये ⁠।⁠।⁠ १२ ⁠।⁠।</div>
<div class="class_54">उत्पाद्य पुत्रान् मुनयो नृपते यत्र तत्र ह ⁠।</div>
<div class="class_54">स्वेनैव तपसा तेषामृषित्वं विदधुः पुनः ⁠।⁠।⁠ १३ ⁠।⁠।</div>
<div class="class_55">नरेश्वर! मुनियोंने जहाँ-तहाँ कितने ही पुत्र उत्पन्न करके उन सबको अपने ही तपोबलसे ऋषि बना दिया ⁠।⁠।⁠ १३ ⁠।⁠।</div>
<div class="class_54">पितामहश्च मे पूर्वमृष्यशृङ्गश्च काश्यपः ⁠।</div>
<div class="class_54">वेदस्ताण्ड्यः कृपश्चैव कक्षीवान् कमठादयः ⁠।⁠।⁠ १४ ⁠।⁠।</div>
<div class="class_54">यवक्रीतश्च नृपते द्रोणश्च वदतां वरः ⁠।</div>
<div class="class_54">आयुर्मतङ्गो दत्तश्च द्रुपदो मत्स्य एव च ⁠।⁠।⁠ १५ ⁠।⁠।</div>
<div class="class_54">एते स्वां प्रकृतिं प्राप्ता वैदेह तपसोऽऽश्रयात् ⁠।</div>
<div class="class_54">प्रतिष्ठिता वेदविदो दमेन तपसैव हि ⁠।⁠।⁠ १६ ⁠।⁠।</div>
<div class="class_55">विदेहराज! मेरे पितामह वसिष्ठजी, काश्यप-गोत्रीय ऋष्यशृङ्ग, वेद, ताण्ड्य, कृप, कक्षीवान्, कमठ आदि, यवक्रीत, वक्ताओंमें श्रेष्ठ द्रोण, आयु, मतंग, दत्त, द्रुपद तथा मत्स्य—ये सब तपस्याका आश्रय लेनेसे ही अपनी-अपनी प्रकृतिको प्राप्त हुए थे। इन्द्रियसंयम और तपसे ही वे वेदोंके विद्वान् तथा समाजमें प्रतिष्ठित हुए थे ⁠।⁠।</div>
<div class="class_54">मूलगोत्राणि चत्वारि समुत्पन्नानि पार्थिव ⁠।</div>
<div class="class_54">अङ्गिराः कश्यपश्चैव वसिष्ठो भृगुरेव च ⁠।⁠।⁠ १७ ⁠।⁠।</div>
<div class="class_54">कर्मतोऽन्यानि गोत्राणि समुत्पन्नानि पार्थिव ⁠।</div>
<div class="class_54">नामधेयानि तपसा तानि च ग्रहणं सताम् ⁠।⁠।⁠ १८ ⁠।⁠।</div>
<div class="class_55">पृथ्वीनाथ! पहले अंगिरा, कश्यप, वसिष्ठ और भृगु—ये ही चार मूल गोत्र प्रकट हुए थे। अन्य गोत्र कर्मके अनुसार पीछे उत्पन्न हुए हैं। वे गोत्र और उनके नाम उन गोत्र-प्रवर्तक महर्षियोंकी तपस्यासे ही साधु-समाजमें सुविख्यात एवं सम्मानित हुए हैं ⁠।⁠।⁠ १७-१८ ⁠।⁠।</div>
<div class="class_59">जनक उवाच</div>
<div class="class_54">विशेषधर्मान् वर्णानां प्रब्रूहि भगवन् मम ⁠।</div>
<div class="class_54">ततः सामान्यधर्मांश्च सर्वत्र कुशलो ह्यसि ⁠।⁠।⁠ १९ ⁠।⁠।</div>
<div class="class_55"><span class="class_60">जनकने पूछा—</span>भगवन्! आप मुझे सब वर्णोंके विशेष धर्म बताइये, फिर सामान्य धर्मोंका भी वर्णन कीजिये; क्योंकि आप सब विषयोंका प्रतिपादन करनेमें कुशल हैं ⁠।⁠।⁠ १९ ⁠।⁠।</div>
<div class="class_59">पराशर उवाच</div>
<div class="class_54">प्रतिग्रहो याजनं च तथैवाध्यापनं नृप ⁠।</div>
<div class="class_54">विशेषधर्मा विप्राणां रक्षा क्षत्रस्य शोभना ⁠।⁠।⁠ २० ⁠।⁠।</div>
<div class="class_55"><span class="class_60">पराशरजीने कहा—</span>राजन्! दान लेना, यज्ञ कराना तथा विद्या पढ़ाना—ये ब्राह्मणोंके विशेष धर्म हैं (जो उनकी जीविकाके साधन हैं)। प्रजाकी रक्षा करना क्षत्रियके लिये श्रेष्ठ धर्म है ⁠।⁠।⁠ २० ⁠।⁠।</div>
<div class="class_54">कृषिश्च पाशुपाल्यं च वाणिज्यं च विशामपि ⁠।</div>
<div class="class_54">द्विजानां परिचर्या च शूद्रकर्म नराधिप ⁠।⁠।⁠ २१ ⁠।⁠।</div>
<div class="class_55">नरेश्वर! कृषि, पशुपालन और व्यापार—ये वैश्योंके कर्म हैं तथा द्विजातियोंकी सेवा शूद्रका धर्म है ⁠।⁠।⁠ २१ ⁠।⁠।</div>
<div class="class_54">विशेषधर्मा नृपते वर्णानां परिकीर्तिताः ⁠।</div>
<div class="class_54">धर्मान् साधारणांस्तात विस्तरेण शृणुष्व मे ⁠।⁠।⁠ २२ ⁠।⁠।</div>
<div class="class_55">महाराज! ये वर्णोंके विशेष धर्म बताये गये हैं। तात! अब उनके साधारण धर्मोंका विस्तारपूर्वक वर्णन मुझसे सुनो ⁠।⁠।⁠ २२ ⁠।⁠।</div>
<div class="class_54">आनृशंस्यमहिंसा चाप्रमादः संविभागिता ⁠।</div>
<div class="class_54">श्राद्धकर्मातिथेयं च सत्यमक्रोध एव च ⁠।⁠।⁠ २३ ⁠।⁠।</div>
<div class="class_54">स्वेषु दारेषु संतोषः शौचं नित्यानसूयता ⁠।</div>
<div class="class_54">आत्मज्ञानं तितिक्षा च धर्माः साधारणा नृप ⁠।⁠।⁠ २४ ⁠।⁠।</div>
<div class="class_55">क्रूरताका अभाव (दया), अहिंसा, अप्रमाद (सावधानी), देवता-पितर आदिको उनके भाग समर्पित करना अथवा दान देना, श्राद्धकर्म, अतिथिसत्कार, सत्य, अक्रोध, अपनी ही पत्नीमें संतुष्ट रहना, पवित्रता रखना, कभी किसीके दोष न देखना, आत्मज्ञान तथा सहनशीलता—ये सभी वर्णोंके सामान्य धर्म हैं ⁠।⁠।</div>
<div class="class_54">ब्राह्मणाः क्षत्रिया वैश्यास्त्रयो वर्णा द्विजातयः ⁠।</div>
<div class="class_54">अत्र तेषामधीकारो धर्मेषु द्विपदां वर ⁠।⁠।⁠ २५ ⁠।⁠।</div>
<div class="class_55">नरश्रेष्ठ! ब्राह्मण, क्षत्रिय और वैश्य—ये तीन वर्ण द्विजाति कहलाते हैं। उपर्युक्त धर्मोंमें इन्हींका अधिकार है ⁠।⁠।</div>
<div class="class_54">विकर्मावस्थिता वर्णाः पतन्ते नृपते त्रयः ⁠।</div>
<div class="class_54">उन्नमन्ति यथासन्तमाश्रित्येह स्वकर्मसु ⁠।⁠।⁠ २६ ⁠।⁠।</div>
<div class="class_55">नरेश्वर! ये तीन वर्ण विपरीत कर्मोंमें प्रवृत्त होनेपर पतित हो जाते हैं। सत्पुरुषोंका आश्रय ले अपने-अपने कर्मोंमें लगे रहनेसे जैसे इनकी उन्नति होती है, वैसे ही विपरीत कर्मोंके आचरणसे पतन भी हो जाता है ⁠।⁠।⁠ २६ ⁠।⁠।</div>
<div class="class_54">न चापि शूद्रः पततीति निश्चयो</div>
<div class="class_57">न चापि संस्कारमिहार्हतीति वा ⁠।</div>
<div class="class_54">श्रुतिप्रवृत्तं न च धर्ममाप्नुते</div>
<div class="class_57">न चास्य धर्मे प्रतिषेधनं कृतम् ⁠।⁠।⁠ २७ ⁠।⁠।</div>
<div class="class_55">यह निश्चय है कि शूद्र पतित नहीं होता तथा वह उपनयन आदि संस्कारका भी अधिकारी नहीं है। उसे वैदिक अग्निहोत्र आदि कर्मोंके अनुष्ठानका भी अधिकार नहीं प्राप्त है; परंतु उपर्युक्त सामान्य धर्मोंका उसके लिये निषेध भी नहीं किया गया है ⁠।⁠।⁠ २७ ⁠।⁠।</div>
<div class="class_54">वैदेह कं शूद्रमुदाहरन्ति</div>
<div class="class_57">द्विजा महाराज श्रुतोपपन्नाः ⁠।</div>
<div class="class_54">अहं हि पश्यामि नरेन्द्र देवं</div>
<div class="class_57">विश्वस्य विष्णुं जगतः प्रधानम् ⁠।⁠।⁠ २८ ⁠।⁠।</div>
<div class="class_55">महाराज विदेहनरेश! वेद-शास्त्रोंके ज्ञानसे सम्पन्न द्विज शूद्रको प्रजापतिके तुल्य बताते हैं (क्योंकि वह परिचर्याद्वारा समस्त प्रजाका पालन करता है); परंतु नरेन्द्र! मैं तो उसे सम्पूर्ण जगत्‌के प्रधान रक्षक भगवान् विष्णुके रूपमें देखता हूँ (क्योंकि पालन कर्म विष्णुका ही है और वह अपने उस कर्मद्वारा पालनकर्ता श्रीहरिकी आराधना करके उन्हींको प्राप्त होता है) ⁠।⁠।⁠ २८ ⁠।⁠।</div>
<div class="class_54">सतां वृत्तमधिष्ठाय निहीना उद्दिधीर्षवः ⁠।</div>
<div class="class_54">मन्त्रवर्जं न दुष्यन्ति कुर्वाणाः पौष्टिकीः क्रियाः ⁠।⁠।⁠ २९ ⁠।⁠।</div>
<div class="class_55">हीनवर्णके मनुष्य (शूद्र) यदि अपना उद्धार करना चाहें तो सदाचारका पालन करते हुए आत्माको उन्नत बनानेवाली समस्त क्रियाओंका अनुष्ठान करें; परंतु वैदिक मन्त्रका उच्चारण न करें। ऐसा करनेसे वे दोषके भागी नहीं होते हैं ⁠।⁠।⁠ २९ ⁠।⁠।</div>
<div class="class_54">यथा यथा हि सद्‌वृत्तमालम्बन्तीतरे जनाः ⁠।</div>
<div class="class_54">तथा तथा सुखं प्राप्य प्रेत्य चेह च मोदते ⁠।⁠।⁠ ३० ⁠।⁠।</div>
<div class="class_55">इतर जातीय मनुष्य भी जैसे-जैसे सदाचारका आश्रय लेते हैं, वैसे-ही-वैसे सुख पाकर इहलोक और परलोकमें भी आनन्द भोगते हैं ⁠।⁠।⁠ ३० ⁠।⁠।</div>
<div class="class_59">जनक उवाच</div>
<div class="class_54">किं कर्म दूषयत्येनमथो जातिर्महामुने ⁠।</div>
<div class="class_54">संदेहो मे समुत्पन्नस्तन्मे व्याख्यातुमर्हसि ⁠।⁠।⁠ ३१ ⁠।⁠।</div>
<div class="class_55"><span class="class_60">जनकने पूछा—</span>महामुने! मनुष्यको उसके कर्म दूषित करते हैं या जाति? मेरे मनमें यह संदेह उत्पन्न हुआ है, आप इसका विवेचन कीजिये ⁠।⁠।⁠ ३१ ⁠।⁠।</div>
<div class="class_59">पराशर उवाच</div>
<div class="class_54">असंशयं महाराज उभयं दोषकारकम् ⁠।</div>
<div class="class_54">कर्म चैव हि जातिश्च विशेषं तु निशामय ⁠।⁠।⁠ ३२ ⁠।⁠।</div>
<div class="class_55"><span class="class_60">पराशरजीने कहा—</span>महाराज! इसमें संदेह नहीं कि कर्म और जाति दोनों ही दोषकारक होते हैं; परंतु इसमें जो विशेष बात है, उसे बताता हूँ, सुनो ⁠।⁠।⁠ ३२ ⁠।⁠।</div>
<div class="class_54">जात्या च कर्मणा चैव दुष्टं कर्म न सेवते ⁠।</div>
<div class="class_54">जात्या दुष्टश्च यः पापं न करोति स पूरुषः ⁠।⁠।⁠ ३३ ⁠।⁠।</div>
<div class="class_55">जो जाति और कर्म—इन दोनोंसे श्रेष्ठ तथा पापकर्मका सेवन नहीं करता एवं जातिसे दूषित होकर भी जो पापकर्म नहीं करता है, वही पुरुष कहलाने योग्य है ⁠।⁠।⁠ ३३ ⁠।⁠।</div>
<div class="class_54">जात्या प्रधानं पुरुषं कुर्वाणं कर्म धिक्‌कृतम् ⁠।</div>
<div class="class_54">कर्म तद् दूषयत्येनं तस्मात् कर्म न शोभनम् ⁠।⁠।⁠ ३४ ⁠।⁠।</div>
<div class="class_55">जातिसे श्रेष्ठ पुरुष भी यदि निन्दित कर्म करता है तो वह कर्म उसे कलंकित कर देता है; इसलिये किसी भी दृष्टिसे बुरा कर्म करना अच्छा नहीं है ⁠।⁠।</div>
<div class="class_59">जनक उवाच</div>
<div class="class_54">कानि कर्माणि धर्म्याणि लोकेऽस्मिन् द्विजसत्तम ⁠।</div>
<div class="class_54">न हिंसन्तीह भूतानि क्रियमाणानि सर्वदा ⁠।⁠।⁠ ३५ ⁠।⁠।</div>
<div class="class_55"><span class="class_60">जनकने पूछा—</span>द्विजश्रेष्ठ! इस लोकमें कौन-कौन-से ऐसे धर्मानुकूल कर्म हैं, जिनका अनुष्ठान करते समय कभी किसी भी प्राणीकी हिंसा नहीं होती? ⁠।⁠।</div>
<div class="class_59">पराशर उवाच</div>
<div class="class_54">शृणु मेऽत्र महाराज यन्मां त्वं परिपृच्छसि ⁠।</div>
<div class="class_54">यानि कर्माण्यहिंस्राणि नरं त्रायन्ति सर्वदा ⁠।⁠।⁠ ३६ ⁠।⁠।</div>
<div class="class_55"><span class="class_60">पराशरजीने कहा—</span>महाराज! तुम जिन कर्मोंके विषयमें पूछ रहे हो, उन्हें बताता हूँ, मुझसे सुनो। जो कर्म हिंसासे रहित हैं, वे सदा मनुष्यकी रक्षा करते हैं ⁠।⁠।</div>
<div class="class_54">संन्यस्याग्नीनुदासीनाः पश्यन्ति विगतज्वराः ⁠।</div>
<div class="class_54">नैःश्रेयसं कर्मपथं समारुह्य यथाक्रमम् ⁠।⁠।⁠ ३७ ⁠।⁠।</div>
<div class="class_54">प्रश्रिता विनयोपेता दमनित्याः सुसंशिताः ⁠।</div>
<div class="class_54">प्रयान्ति स्थानमजरं सर्वकर्मविवर्जिताः ⁠।⁠।⁠ ३८ ⁠।⁠।</div>
<div class="class_55">जो लोग (संन्यासकी दीक्षा ले) अग्निहोत्रका त्याग करके उदासीनभावसे सब कुछ देखते रहते हैं और सब प्रकारकी चिन्ताओंसे रहित हो क्रमशः कल्याणकारी कर्मके पथपर आरूढ़ होकर नम्रता, विनय और इन्द्रियसंयम आदि गुणोंको अपनाते तथा तीक्ष्ण व्रतका पालन करते हैं, वे सब कर्मोंसे रहित हो अविनाशी पदको प्राप्त कर लेते हैं ⁠।⁠।⁠ ३७-३८ ⁠।⁠।</div>
<div class="class_54">सर्वे वर्णा धर्मकार्याणि सम्यक्</div>
<div class="class_57">कृत्वा राजन् सत्यवाक्यानि चोक्त्वा ⁠।</div>
<div class="class_54">त्यक्त्वाधर्मं दारुणं जीवलोके</div>
<div class="class_57">यान्ति स्वर्गं नात्र कार्यो विचारः ⁠।⁠।⁠ ३९ ⁠।⁠।</div>
<div class="class_55">राजन्! सभी वर्णोंके लोग इस जीव-जगत्‌में अपने-अपने धर्मानुसार कर्मका भलीभाँति अनुष्ठान करके, सदा सत्य बोलकर तथा भयानक पापकर्मका सर्वथा परित्याग करके स्वर्गलोकमें जाते हैं। इस विषयमें कोई अन्यथा विचार नहीं करना चाहिये ⁠।⁠।⁠ ३९ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि पराशरगीतायां षण्णवत्यधिकद्विशततमोऽध्यायः ⁠।⁠।⁠ २९६ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें पराशरगीताविषयक दो सौ छानबेवाँ अध्याय पूरा हुआ ⁠।⁠।⁠ २९६ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
