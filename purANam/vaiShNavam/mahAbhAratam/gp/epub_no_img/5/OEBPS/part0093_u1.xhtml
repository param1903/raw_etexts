<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0093</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49870" class="class_92">षट्‌सप्ततितमोऽध्यायः</div>
<div class="class_93">उत्तम-अधम ब्राह्मणोंके साथ राजाका बर्ताव</div>
<div class="class_86">युधिष्ठिर उवाच</div>
<div class="class_54">स्वकर्मण्यपरे युक्तास्तथैवान्ये विकर्मणि ⁠।</div>
<div class="class_54">तेषां विशेषमाचक्ष्व ब्राह्मणानां पितामह ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! कुछ ब्राह्मण अपने वर्णोचित कर्मोंमें लगे रहते हैं तथा दूसरे बहुत-से ब्राह्मण अपने वर्णके विपरीत कर्ममें प्रवृत्त हो जाते हैं। उन सभी ब्राह्मणोंमें क्या अन्तर है? यह मुझे बताइये ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">विद्यालक्षणसम्पन्नाः सर्वत्र समदर्शिनः ⁠।</div>
<div class="class_54">एते ब्रह्मसमा राजन् ब्राह्मणाः परिकीर्तिताः ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! जो विद्वान् उत्तम लक्षणोंसे सम्पन्न तथा सर्वत्र समान दृष्टि रखनेवाले हैं, ऐसे ब्राह्मण ब्रह्माजीके समान कहे गये हैं ⁠।⁠।⁠ २ ⁠।⁠।</div>
<div class="class_54">ऋग्यजुःसामसम्पन्नाः स्वेषु कर्मस्ववस्थिताः ⁠।</div>
<div class="class_54">एते देवसमा राजन् ब्राह्मणानां भवन्त्युत ⁠।⁠।⁠ ३ ⁠।⁠।</div>
<div class="class_55">नरेश्वर! जो ऋग्, यजुः और सामवेदका अध्ययन करके अपने वर्णोचित कर्मोंमें लगे हुए हैं, वे ब्राह्मणोंमें देवताके समान समझे जाते हैं ⁠।⁠।⁠ ३ ⁠।⁠।</div>
<div class="class_54">जन्मकर्मविहीना ये कदर्या ब्रह्मबन्धवः ⁠।</div>
<div class="class_54">एते शूद्रसमा राजन् ब्राह्मणानां भवन्त्युत ⁠।⁠।⁠ ४ ⁠।⁠।</div>
<div class="class_55">राजन्! जो अपने जातीय कर्मसे हीन हो कुत्सित कर्मोंमें लगकर ब्राह्मणत्वसे भ्रष्ट हो चुके हैं, ऐसे लोग ब्राह्मणोंमें शूद्रके तुल्य होते हैं ⁠।⁠।⁠ ४ ⁠।⁠।</div>
<div class="class_54">अश्रोत्रियाः सर्व एव सर्वे चानाहिताग्नयः ⁠।</div>
<div class="class_54">तान् सर्वान् धार्मिको राजा बलिं विष्टिं च कारयेत् ⁠।⁠।⁠ ५ ⁠।⁠।</div>
<div class="class_55">जो ब्राह्मण वेदशास्त्रोंके ज्ञानसे शून्य हैं तथा जो अग्निहोत्र नहीं करते हैं, वे सभी शूद्रतुल्य हैं। धर्मात्मा राजाको चाहिये कि इन सब लोगोंसे कर ले और बेगार करावे ⁠।⁠।⁠ ५ ⁠।⁠।</div>
<div class="class_54">आह्वायका देवलका नाक्षत्रा ग्रामयाजकाः ⁠।</div>
<div class="class_54">एते ब्राह्मणचाण्डाला महापथिकपञ्चमाः ⁠।⁠।⁠ ६ ⁠।⁠।</div>
<div class="class_55">न्यायालयमें या कहीं भी लोगोंको बुलाकर लानेका काम करनेवाले, वेतन लेकर देवमन्दिरमें पूजा करनेवाले, नक्षत्र-विद्याद्वारा जीविका चलानेवाले, ग्रामपुरोहित तथा पाँचवें महापथिक (दूर देशके यात्री या समुद्र—यात्रा करनेवाले) ब्राह्मण चाण्डालके तुल्य माने जाते हैं ⁠।⁠।⁠ ६ ⁠।⁠।</div>
<div class="class_54">(म्लेच्छदेशास्तु ये केचित् पापैरध्युषिता नरैः ⁠।</div>
<div class="class_54">गत्वा तु ब्राह्मणस्तांश्च चाण्डालः प्रेत्य चेह च ⁠।⁠।</div>
<div class="class_55">जो कोई म्लेच्छ देश हैं और जहाँ पापी मनुष्य निवास करते हैं, वहाँ जाकर ब्राह्मण इहलोकमें चाण्डालके तुल्य हो जाता है, और मृत्युके बाद अधोगतिको प्राप्त होता है ⁠।⁠।</div>
<div class="class_54">व्रात्यान् म्लेच्छांश्च शूद्रांश्च याजयित्वा द्विजाधमः ⁠।</div>
<div class="class_54">अकीर्तिमिह सम्प्राप्य नरकं प्रतिपद्यते ⁠।⁠।</div>
<div class="class_55">संस्कारभ्रष्ट, म्लेच्छ तथा शूद्रोंका यज्ञ कराकर पतित हुआ अधम ब्राह्मण इस संसारमें अपयश पाता और मरनेके बाद नरकमें गिरता है ⁠।⁠।</div>
<div class="class_54">ब्राह्मणो ऋग्यजुःसाम्नां मूढः कृत्वा तु विप्लवम् ⁠।</div>
<div class="class_54">कल्पमेकं कृमिःसोऽथ नानाविष्ठासु जायते ⁠।⁠।)</div>
<div class="class_55">जो मूर्ख ब्राह्मण ऋग्वेद, यजुर्वेद और सामवेदके मन्त्रोंका विप्लव करता है, वह एक कल्पतक नाना प्राणियोंकी विष्ठाओंका कीड़ा होता है ⁠।⁠।</div>
<div class="class_54">ऋत्विक् पुरोहितो मन्त्री दूतो वार्तानुकर्षकः ⁠।</div>
<div class="class_54">एते क्षत्रसमा राजन् ब्राह्मणानां भवन्त्युत ⁠।⁠।⁠ ७ ⁠।⁠।</div>
<div class="class_55">राजन्! ब्राह्मणोंमेंसे जो ऋत्विज्, राजपुरोहित, मन्त्री, राजदूत अथवा संदेशवाहक हों, वे क्षत्रियके समान माने जाते हैं ⁠।⁠।⁠ ७ ⁠।⁠।</div>
<div class="class_54">अश्वारोहा गजारोहा रथिनोऽथ पदातयः ⁠।</div>
<div class="class_54">एते वैश्यसमा राजन् ब्राह्मणानां भवन्त्युत ⁠।⁠।⁠ ८ ⁠।⁠।</div>
<div class="class_55">नरेश्वर! घुड़सवार, हाथीसवार, रथी और पैदल सिपाहीका काम करनेवाले ब्राह्मणोंको वैश्यके समान समझा जाता है ⁠।⁠।⁠ ८ ⁠।⁠।</div>
<div class="class_54">एतेभ्यो बलिमादद्याद्धीनकोशो महीपतिः ⁠।</div>
<div class="class_54">ऋते ब्रह्मसमेभ्यश्च देवकल्पेभ्य एव च ⁠।⁠।⁠ ९ ⁠।⁠।</div>
<div class="class_55">यदि राजाके खजानेमें कमी हो तो वह इन ब्राह्मणोंसे कर ले सकता है। केवल उन ब्राह्मणोंसे, जो ब्रह्माजी तथा देवताओंके समान बताये गये हैं, कर नहीं लेना चाहिये ⁠।⁠।</div>
<div class="class_54">अब्राह्मणानां वित्तस्य स्वामी राजेति वैदिकम् ⁠।</div>
<div class="class_54">ब्राह्मणानां च ये केचिद् विकर्मस्था भवन्त्युत ⁠।⁠।⁠ १० ⁠।⁠।</div>
<div class="class_55">राजा ब्राह्मणके सिवा अन्य सब वर्णोंके धनका स्वामी होता है, यही वैदिक सिद्धान्त है। ब्राह्मणोंमेंसे जो कोई अपने वर्णके विपरीत कर्म करनेवाले हैं, उनके धनपर भी राजाका ही अधिकार है ⁠।⁠।⁠ १० ⁠।⁠।</div>
<div class="class_54">विकर्मस्थाश्च नोपेक्ष्या विप्रा राज्ञा कथंचन ⁠।</div>
<div class="class_54">नियम्याः संविभज्याश्च धर्मानुग्रहकारणात् ⁠।⁠।⁠ ११ ⁠।⁠।</div>
<div class="class_55">राजाको कर्मभ्रष्ट ब्राह्मणोंकी किसी प्रकार उपेक्षा नहीं करनी चाहिये। बल्कि धर्मपर अनुग्रह करनेके लिये उन्हें दण्ड देना और श्रेष्ठ ब्राह्मणोंकी श्रेणीसे अलग कर देना चाहिये ⁠।⁠।⁠ ११ ⁠।⁠।</div>
<div class="class_54">यस्य स्म विषये राजन् स्तेनो भवति वै द्विजः ⁠।</div>
<div class="class_54">राज्ञ एवापराधं तं मन्यन्ते तद्विदो जनाः ⁠।⁠।⁠ १२ ⁠।⁠।</div>
<div class="class_55">राजन्! जिस किसी भी राजाके राज्यमें यदि ब्राह्मण चोर बन जाता है तो उसकी इस परिस्थितिके लिये जानकार लोग उस राजाका ही अपराध ठहराते हैं ⁠।⁠।⁠ १२ ⁠।⁠।</div>
<div class="class_54">अवृत्त्या यो भवेत् स्तेनो वेदवित् स्नातकस्तथा ⁠।</div>
<div class="class_54">राजन् स राज्ञा भर्तव्य इति वेदविदो विदुः ⁠।⁠।⁠ १३ ⁠।⁠।</div>
<div class="class_55">नरेश्वर! यदि कोई वेदवेत्ता अथवा स्नातक ब्राह्मण जीविकाके अभावमें चोरी करता हो तो राजाको उचित है कि उसके भरण-पोषणकी व्यवस्था करे; यह वेदवेत्ताओंका मत है ⁠।⁠।⁠ १३ ⁠।⁠।</div>
<div class="class_54">स चेन्नो परिवर्तेत कृतवृत्तिः परंतप ⁠।</div>
<div class="class_54">ततो निर्वासनीयः स्यात् तस्माद् देशात् सबान्धवः ⁠।⁠।⁠ १४ ⁠।⁠।</div>
<div class="class_55">परंतप! यदि जीविकाका प्रबन्ध कर देनेपर भी उस ब्राह्मणमें कोई परिवर्तन न हो—वह पूर्ववत् चोरी करता ही रह जाय तो उसे बन्धु-बान्धवोंसहित उस देशसे निर्वासित कर देना चाहिये ⁠।⁠।⁠ १४ ⁠।⁠।</div>
<div class="class_54">(यज्ञः श्रुतमपैशुन्यमहिंसातिथिपूजनम् ⁠।</div>
<div class="class_54">दमः सत्यं तपो दानमेतद् ब्राह्मणलक्षणम् ⁠।⁠।)</div>
<div class="class_55">यज्ञ, वेदोंका अध्ययन, किसीकी चुगली न करना, किसी भी प्राणीको मन, वाणी और कियाद्वारा क्लेश न पहुँचाना, अतिथियोंका पूजन करना, इन्द्रियोंको संयममें रखना, सच बोलना, तप करना और दान देना, यह सब ब्राह्मणका लक्षण है ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि षट्‌सप्ततितमोऽध्यायः ⁠।⁠।⁠ ७६ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें छिहत्तरवाँ अध्याय पूरा हुआ ⁠।⁠।⁠ ७६ ⁠।⁠।</div>
<div class="class_47">(दाक्षिणात्य अधिक पाठके ४ श्लोक मिलाकर कुल १८ श्लोक हैं)</div>
<div class="class_41"><img src="image_454.jpg" alt="" class="class_42"/></div>
</body>
</html>
