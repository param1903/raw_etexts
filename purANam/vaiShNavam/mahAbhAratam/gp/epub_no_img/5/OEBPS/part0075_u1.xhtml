<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0075</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49853" class="class_92">एकोनषष्टितमोऽध्यायः</div>
<div class="class_93">ब्रह्माजीके नीतिशास्त्रका तथा राजा पृथुके चरित्रका वर्णन</div>
<div class="class_86">वैशम्पायन उवाच</div>
<div class="class_54">ततः कल्यं समुत्थाय कृतपूर्वाह्णिकक्रियाः ⁠।</div>
<div class="class_54">ययुस्ते नगराकारै रथैः पाण्डवयादवाः ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर दूसरे दिन सबेरे उठकर पाण्डव और यदुवंशी वीर पूर्वाह्णकालके नित्यकर्म पूर्ण करनेके अनन्तर नगराकार विशाल रथोंपर सवार हो हस्तिनापुरसे चल दिये ⁠।⁠।⁠ १ ⁠।⁠।</div>
<div class="class_54">प्रतिपद्य कुरुक्षेत्रं भीष्ममासाद्य चानघ ⁠।</div>
<div class="class_54">सुखां च रजनीं पृष्ट्वा गाङ्‌गेयं रथिनां वरम् ⁠।⁠।⁠ २ ⁠।⁠।</div>
<div class="class_54">व्यासादीनभिवाद्यर्षीन् सर्वैस्तैश्चाभिनन्दिताः ⁠।</div>
<div class="class_54">निषेदुरभितो भीष्मं परिवार्य समन्ततः ⁠।⁠।⁠ ३ ⁠।⁠।</div>
<div class="class_55">निष्पाप नरेश! कुरुक्षेत्रमें जा रथियोंमें श्रेष्ठ गङ्गा-नन्दन भीष्मजीके पास पहुँचकर उनसे सुखपूर्वक रात बीतनेका समाचार पूछकर व्यास आदि महर्षियोंको प्रणाम करके उन सबके द्वारा अभिनन्दित हो वे पाण्डव और श्रीकृष्ण भीष्मजीको सब ओरसे घेरकर उनके पास ही बैठ गये ⁠।⁠।⁠ २-३ ⁠।⁠।</div>
<div class="class_54">ततो राजा महातेजा धर्मराजो युधिष्ठिरः ⁠।</div>
<div class="class_54">अब्रवीत् प्राञ्जलिर्भीष्मं प्रतिपूज्य यथाविधि ⁠।⁠।⁠ ४ ⁠।⁠।</div>
<div class="class_55">तब महातेजस्वी राजा धर्मराज युधिष्ठिरने भीष्मजीका विधिपूर्वक पूजन करके उनसे दोनों हाथ जोड़कर कहा ⁠।⁠।⁠ ४ ⁠।⁠।</div>
<div class="class_59">युधिष्ठिर उवाच</div>
<div class="class_54">य एष राजन् राजेति शब्दश्चरति भारत ⁠।</div>
<div class="class_54">कथमेष समुत्पन्नस्तन्मे ब्रूहि परंतप ⁠।⁠।⁠ ५ ⁠।⁠।</div>
<div class="class_55"><span class="class_60">युधिष्ठिर बोले—</span>शत्रुओंको संताप देनेवाले भरत-वंशी नरेश! लोकमें जो यह राजा शब्द चल रहा है, इसकी उत्पत्ति कैसे हुई है? यह मुझे बतानेकी कृपा करें ⁠।⁠।⁠ ५ ⁠।⁠।</div>
<div class="class_54">तुल्यपाणिभुजग्रीवस्तुल्यबुद्धीन्द्रियात्मकः ⁠।</div>
<div class="class_54">तुल्यदुःखसुखात्मा च तुल्यपृष्ठमुखोदरः ⁠।⁠।⁠ ६ ⁠।⁠।</div>
<div class="class_54">तुल्यशुक्रास्थिमज्जा च तुल्यमांसासृगेव च ⁠।</div>
<div class="class_54">निःश्वासोच्छ्‌वासतुल्यश्चतुल्यप्राणशरीरवान् ⁠।⁠।⁠ ७ ⁠।⁠।</div>
<div class="class_54">समानजन्ममरणः समः सर्वैर्गुणैर्नृणाम् ⁠।</div>
<div class="class_54">विशिष्टबुद्धीन् शूरांश्च कथमेकोऽधितिष्ठति ⁠।⁠।⁠ ८ ⁠।⁠।</div>
<div class="class_55">जिसे हम राजा कहते हैं, वह सभी गुणोंमें दूसरोंके समान ही है। उसके हाथ, बाँह और गर्दन भी औरोंकी ही भाँति हैं। बुद्धि और इन्द्रियाँ भी दूसरे लोगोंके ही तुल्य हैं। उसके मनमें भी दूसरे मनुष्योंके समान ही सुख-दुःखका अनुभव होता है। मुँह, पेट, पीठ, वीर्य, हड्डी, मज्जा, मांस, रक्त, उच्छ्‌वास, निःश्वास, प्राण, शरीर, जन्म और मरण आदि सभी बातें राजामें भी दूसरोंके समान ही हैं। फिर वह विशिष्ट बुद्धि रखनेवाले अनेक शूरवीरोंपर अकेला ही कैसे अपना प्रभुत्व स्थापित कर लेता है? ⁠।⁠।⁠ ६—८ ⁠।⁠।</div>
<div class="class_54">कथमेको महीं कृत्स्नां शूरवीरार्यसंकुलाम् ⁠।</div>
<div class="class_54">रक्षत्यपि च लोकस्य प्रसादमभिवाञ्छति ⁠।⁠।⁠ ९ ⁠।⁠।</div>
<div class="class_55">अकेला होनेपर भी वह शूरवीर एवं सत्पुरुषोंसे भरी हुई इस सारी पृथ्वीका कैसे पालन करता है और कैसे सम्पूर्ण जगत्‌की प्रसन्नता चाहता है? ⁠।⁠।⁠ ९ ⁠।⁠।</div>
<div class="class_54">एकस्य तु प्रसादेन कृत्स्नो लोकः प्रसीदति ⁠।</div>
<div class="class_54">व्याकुले चाकुलः सर्वो भवतीति विनिश्चयः ⁠।⁠।⁠ १० ⁠।⁠।</div>
<div class="class_55">यह निश्चित रूपसे देखा जाता है कि एकमात्र राजाकी प्रसन्नतासे ही सारा जगत् प्रसन्न होता है और उस एकके ही व्याकुल होनेपर सब लोग व्याकुल हो जाते हैं ⁠।⁠।⁠ १० ⁠।⁠।</div>
<div class="class_54">एतदिच्छाम्यहं श्रोतुं तत्त्वेन भरतर्षभ ⁠।</div>
<div class="class_54">कृत्स्नं तन्मे यथातत्त्वं प्रब्रूहि वदतां वर ⁠।⁠।⁠ ११ ⁠।⁠।</div>
<div class="class_55">भरतश्रेष्ठ! इसका क्या कारण है? यह मैं यथार्थरूपसे सुनना चाहता हूँ। वक्ताओंमें श्रेष्ठ पितामह! यह सारा रहस्य मुझे यथावत् रूपसे बताइये ⁠।⁠।⁠ ११ ⁠।⁠।</div>
<div class="class_54">नैतत् कारणमल्पं हि भविष्यति विशाम्पते ⁠।</div>
<div class="class_54">यदेकस्मिन् जगत् सर्वं देववद् याति संनतिम् ⁠।⁠।⁠ १२ ⁠।⁠।</div>
<div class="class_55">प्रजानाथ! यह सारा जगत् जो एक ही व्यक्तिको देवताके समान मानकर उसके सामने नतमस्तक हो जाता है, इसका कोई स्वल्प कारण नहीं हो सकता ⁠।⁠।⁠ १२ ⁠।⁠।</div>
<div class="class_59">भीष्म उवाच</div>
<div class="class_54">नियतस्त्वं नरव्याघ्र शृणु सर्वमशेषतः ⁠।</div>
<div class="class_54">यथा राज्यं समुत्पन्नमादौ कृतयुगेऽभवत् ⁠।⁠।⁠ १३ ⁠।⁠।</div>
<div class="class_55"><span class="class_60">भीष्मजीने कहा—</span>पुरुषसिंह! आदि सत्ययुगमें जिस प्रकार राजा और राज्यकी उत्पत्ति हुई, वह सारा वृत्तान्त तुम एकाग्र होकर सुनो ⁠।⁠।⁠ १३ ⁠।⁠।</div>
<div class="class_54">न वै राज्यं न राजाऽऽसीन्न च दण्डो न दाण्डिकः ⁠।</div>
<div class="class_54">धर्मेणैव प्रजाः सर्वा रक्षन्ति स्म परस्परम् ⁠।⁠।⁠ १४ ⁠।⁠।</div>
<div class="class_55">पहले न कोई राज्य था, न राजा, न दण्ड था और न दण्ड देनेवाला, समस्त प्रजा धर्मके द्वारा ही एक-दूसरेकी रक्षा करती थी ⁠।⁠।⁠ १४ ⁠।⁠।</div>
<div class="class_54">पाल्यमानास्तथान्योन्यं नरा धर्मेण भारत ⁠।</div>
<div class="class_54">खेदं परमुपाजग्मुस्ततस्तान् मोह आविशत् ⁠।⁠।⁠ १५ ⁠।⁠।</div>
<div class="class_55">भारत! सब मनुष्य धर्मके द्वारा परस्पर पालित और पोषित होते थे। कुछ दिनोंके बाद सब लोग पारस्परिक संरक्षणके कार्यमें महान् कष्टका अनुभव करने लगे; फिर उन सबपर मोह छा गया ⁠।⁠।⁠ १५ ⁠।⁠।</div>
<div class="class_54">ते मोहवशमापन्ना मनुजा मनुजर्षभ ⁠।</div>
<div class="class_54">प्रतिपत्तिविमोहाच्च धर्मस्तेषामनीनशत् ⁠।⁠।⁠ १६ ⁠।⁠।</div>
<div class="class_55">नरश्रेष्ठ! जब सारे मनुष्य मोहके वशीभूत हो गये, तब कर्तव्याकर्तव्यके ज्ञानसे शून्य होनेके कारण उनके धर्मका नाश हो गया ⁠।⁠।⁠ १६ ⁠।⁠।</div>
<div class="class_54">नष्टायां प्रतिपत्तौ च मोहवश्या नरास्तदा ⁠।</div>
<div class="class_54">लोभस्य वशमापन्नाः सर्वे भरतसत्तम ⁠।⁠।⁠ १७ ⁠।⁠।</div>
<div class="class_55">भरतभूषण! कर्तव्याकर्तव्यका ज्ञान नष्ट हो जानेपर मोहके वशीभूत हुए सब मनुष्य लोभके अधीन हो गये ⁠।⁠।</div>
<div class="class_54">अप्राप्तस्याभिमर्शं तु कुर्वन्तो मनुजास्ततः ⁠।</div>
<div class="class_54">कामो नामापरस्तत्र प्रत्यपद्यत वै प्रभो ⁠।⁠।⁠ १८ ⁠।⁠।</div>
<div class="class_55">फिर जो वस्तु उन्हें प्राप्त नहीं थी, उसे पानेका वे प्रयत्न करने लगे। प्रभो! इतनेहीमें वहाँ काम नामक दूसरे दोषने उन्हें घेर लिया ⁠।⁠।⁠ १८ ⁠।⁠।</div>
<div class="class_54">तांस्तु कामवशं प्राप्तान् रागो नाम समस्पृशत् ⁠।</div>
<div class="class_54">रक्ताश्च नाभ्यजानन्त कार्याकार्ये युधिष्ठिर ⁠।⁠।⁠ १९ ⁠।⁠।</div>
<div class="class_55">युधिष्ठिर! कामके अधीन हुए उन मनुष्योंपर क्रोध नामक शत्रुने आक्रमण किया। क्रोधके वशीभूत होकर वे यह न जान सके कि क्या कर्तव्य है और क्या अकर्तव्य? ⁠।⁠।⁠ १९ ⁠।⁠।</div>
<div class="class_54">अगम्यागमनं चैव वाच्यावाच्यं तथैव च ⁠।</div>
<div class="class_54">भक्ष्याभक्ष्यं च राजेन्द्र दोषादोषं च नात्यजन् ⁠।⁠।⁠ २० ⁠।⁠।</div>
<div class="class_55">राजेन्द्र! उन्होंने अगम्यागमन, वाच्य-अवाच्य, भक्ष्य-अभक्ष्य तथा दोष-अदोष कुछ भी नहीं छोड़ा ⁠।⁠।⁠ २० ⁠।⁠।</div>
<div class="class_54">विप्लुते नरलोके वै ब्रह्म चैव ननाश ह ⁠।</div>
<div class="class_54">नाशाच्च ब्रह्मणो राजन् धर्मो नाशमथागमत् ⁠।⁠।⁠ २१ ⁠।⁠।</div>
<div class="class_55">इस प्रकार मनुष्यलोकमें धर्मका विप्लव हो जानेपर वेदोंके स्वाध्यायका भी लोप हो गया। राजन्! वैदिक ज्ञानका लोप होनेसे यज्ञ आदि कर्मोंका भी नाश हो गया ⁠।⁠।⁠ २१ ⁠।⁠।</div>
<div class="class_54">नष्टे ब्रह्मणि धर्मे च देवांस्त्रासः समाविशत् ⁠।</div>
<div class="class_54">ते त्रस्ता नरशार्दूल ब्रह्माणं शरणं ययुः ⁠।⁠।⁠ २२ ⁠।⁠।</div>
<div class="class_55">इस प्रकार जब वेद और धर्मका नाश होने लगा, तब देवताओंके मनमें भय समा गया। पुरुषसिंह! वे भयभीत होकर ब्रह्माजीकी शरणमें गये ⁠।⁠।⁠ २२ ⁠।⁠।</div>
<div class="class_54">प्रसाद्य भगवन्तं ते देवं लोकपितामहम् ⁠।</div>
<div class="class_54">ऊचुः प्राञ्जलयः सर्वे दुःखवेगसमाहताः ⁠।⁠।⁠ २३ ⁠।⁠।</div>
<div class="class_55">लोकपितामह भगवान् ब्रह्माको प्रसन्न करके दुःखके वेगसे पीड़ित हुए समस्त देवता उनसे हाथ जोड़कर बोले— ⁠।⁠।⁠ २३ ⁠।⁠।</div>
<div class="class_54">भगवन् नरलोकस्थं ग्रस्तं ब्रह्म सनातनम् ⁠।</div>
<div class="class_54">लोभमोहादिभिर्भावैस्ततो नो भयमाविशत् ⁠।⁠।⁠ २४ ⁠।⁠।</div>
<div class="class_55">‘भगवन्! मनुष्यलोकमें लोभ, मोह आदि दूषित भावोंने सनातन वैदिक ज्ञानको विलुप्त कर डाला है; इसलिये हमें बड़ा भय हो रहा है ⁠।⁠।⁠ २४ ⁠।⁠।</div>
<div class="class_54">ब्रह्मणश्च प्रणाशेन धर्मो व्यनशदीश्वर ⁠।</div>
<div class="class_54">ततः स्म समतां याता मर्त्यैस्त्रिभुवनेश्वर ⁠।⁠।⁠ २५ ⁠।⁠।</div>
<div class="class_55">‘ईश्वर! तीनों लोकोंके स्वामी परमेश्वर! वैदिक ज्ञानका लोप होनेसे यज्ञ-धर्म नष्ट हो गया। इससे हम सब देवता मनुष्योंके समान हो गये हैं ⁠।⁠।⁠ २५ ⁠।⁠।</div>
<div class="class_54">अधो हि वर्षमस्माकं नरास्तूर्ध्वप्रवर्षिणः ⁠।</div>
<div class="class_54">क्रियाव्युपरमात् तेषां ततो गच्छाम संशयम् ⁠।⁠।⁠ २६ ⁠।⁠।</div>
<div class="class_55">‘मनुष्य यज्ञ आदिमें घीकी आहुति देकर हमारे लिये ऊपरकी ओर वर्षा करते थे और हम उनके लिये नीचेकी ओर पानी बरसाते थे; परंतु अब उनके यज्ञकर्मका लोप हो जानेसे हमारा जीवन संशयमें पड़ गया है ⁠।⁠।</div>
<div class="class_54">अत्र निःश्रेयसं यन्नस्तद् ध्यायस्व पितामह ⁠।</div>
<div class="class_54">त्वत्प्रभावसमुत्थोऽसौ स्वभावो नो विनश्यति ⁠।⁠।⁠ २७ ⁠।⁠।</div>
<div class="class_55">‘पितामह! अब जिस उपायसे हमारा कल्याण हो सके, वह सोचिये। आपके प्रभावसे हमें जो दैवस्वभाव प्राप्त हुआ था, वह नष्ट हो रहा है’ ⁠।⁠।⁠ २७ ⁠।⁠।</div>
<div class="class_54">तानुवाच सुरान् सर्वान् स्वयम्भूर्भगवांस्ततः ⁠।</div>
<div class="class_54">श्रेयोऽहं चिन्तयिष्यामि व्येतु वो भीःसुरर्षभाः ⁠।⁠।⁠ २८ ⁠।⁠।</div>
<div class="class_55">तब भगवान् ब्रह्माने उन सब देवताओंसे कहा—‘सुरश्रेष्ठगण! तुम्हारा भय दूर हो जाना चाहिये। मैं तुम्हारे कल्याणका उपाय सोचूँगा’ ⁠।⁠।⁠ २८ ⁠।⁠।</div>
<div class="class_54">ततोऽध्यायसहस्राणां शतं चक्रे स्वबुद्धिजम् ⁠।</div>
<div class="class_54">यत्र धर्मस्तथैवार्थः कामश्चैवाभिवर्णितः ⁠।⁠।⁠ २९ ⁠।⁠।</div>
<div class="class_54">त्रिवर्ग इति विख्यातो गण एष स्वयम्भुवा ⁠।</div>
<div class="class_55">तदनन्तर ब्रह्माजीने अपनी बुद्धिसे एक लाख अध्यायोंका एक ऐसा नीतिशास्त्र रचा, जिसमें धर्म, अर्थ और कामका विस्तारपूर्वक वर्णन है। जिसमें इन वर्गोंका वर्णन हुआ है, वह प्रकरण ‘त्रिवर्ग’ नामसे विख्यात है ⁠।⁠।</div>
<div class="class_54">चतुर्थो मोक्ष इत्येव पृथगर्थः पृथग्गुणः ⁠।⁠।⁠ ३० ⁠।⁠।</div>
<div class="class_55">चौथा वर्ग मोक्ष है; उसके प्रयोजन और गुण इन तीनों वर्गोंसे भिन्न हैं ⁠।⁠।⁠ ३० ⁠।⁠।</div>
<div class="class_54">मोक्षस्यास्ति त्रिवर्गोऽन्यः प्रोक्तः सत्त्वं रजस्तमः ⁠।</div>
<div class="class_54">स्थानं वृद्धिः क्षयश्चैव त्रिवर्गश्चैव दण्डजः ⁠।⁠।⁠ ३१ ⁠।⁠।</div>
<div class="class_55">मोक्षका त्रिवर्ग दूसरा बताया गया है। उसमें सत्त्व, रज और तमकी गणना है। दण्डजनित त्रिवर्ग उससे भिन्न है। स्थान, वृद्धि और क्षय—ये ही उसके भेद हैं (अर्थात् दण्डसे धनियोंकी स्थिति, धर्मात्माओंकी वृद्धि और दुष्टोंका विनाश होता है) ⁠।⁠।⁠ ३१ ⁠।⁠।</div>
<div class="class_54">आत्मा देशश्च कालश्चाप्युपायाः कृत्यमेव च ⁠।</div>
<div class="class_54">सहायाः कारणं चैव षड्वर्गो नीतिजः स्मृतः ⁠।⁠।⁠ ३२ ⁠।⁠।</div>
<div class="class_55">ब्रह्माजीके नीतिशास्त्रमें आत्मा, देश, काल, उपाय, कार्य और सहायक—इन छः वर्गोंका वर्णन है। ये छहों नीतिद्वारा संचालित होनेपर उन्नतिके कारण होते हैं ⁠।⁠।⁠ ३२ ⁠।⁠।</div>
<div class="class_54">त्रयी चान्वीक्षिकी चैव वार्ता च भरतर्षभ ⁠।</div>
<div class="class_54">दण्डनीतिश्च विपुला विद्यास्तत्र निदर्शिताः ⁠।⁠।⁠ ३३ ⁠।⁠।</div>
<div class="class_55">भरतश्रेष्ठ! उस ग्रन्थमें वेदत्रयी (कर्मकाण्ड), आन्वीक्षिकी (ज्ञानकाण्ड), वार्ता (कृषि, गोरक्षा और वाणिज्य) और दण्डनीति—इन विपुल विद्याओंका निरूपण किया गया है ⁠।⁠।⁠ ३३ ⁠।⁠।</div>
<div class="class_54">अमात्यरक्षा प्रणिधी राजपुत्रस्य लक्षणम् ⁠।</div>
<div class="class_54">चारश्च विविधोपायः प्रणिधेयः पृथग्विधः ⁠।⁠।⁠ ३४ ⁠।⁠।</div>
<div class="class_54">साम भेदः प्रदानं च ततो दण्डश्च पार्थिव ⁠।</div>
<div class="class_54">उपेक्षा पञ्चमी चात्र कार्त्स्न्येन समुदाहृता ⁠।⁠।⁠ ३५ ⁠।⁠।</div>
<div class="class_55">ब्रह्माजीके उस नीतिशास्त्रमें मन्त्रियोंकी रक्षा (उन्हें कोई फोड़ न ले, इसके लिये सतर्कता), प्रणिधि (राजदूत), राजपुत्रके लक्षण, गुप्तचरोंके विचरणके विविध उपाय, विभिन्न स्थानोंमें विभिन्न प्रकारके गुप्तचरोंकी नियुक्ति, साम, दान, भेद, दण्ड और उपेक्षा—इन पाँचों उपायोंका पूर्णरूपसे प्रतिपादन किया गया है ⁠।⁠।⁠ ३४-३५ ⁠।⁠।</div>
<div class="class_54">मन्त्रश्च वर्णितः कृत्स्नस्तथा भेदार्थ एव च ⁠।</div>
<div class="class_54">विभ्रमश्चैव मन्त्रस्य सिद्‌ध्यसिद्ध्यौश्च यत् फलम् ⁠।⁠।⁠ ३६ ⁠।⁠।</div>
<div class="class_55">सब प्रकारकी मन्त्रणा, भेदनीतिके प्रयोगके प्रयोजन, मन्त्रणामें होनेवाले भ्रम या उसके फूटनेके भय तथा मन्त्रणाकी सिद्धि और असिद्धिके फलका भी इस शास्त्रमें वर्णन है ⁠।⁠।⁠ ३६ ⁠।⁠।</div>
<div class="class_54">संधिश्च त्रिविधाभिख्यो हीनो मध्यस्तथोत्तमः ⁠।</div>
<div class="class_54">भयसत्कारवित्ताख्यं कार्त्स्न्येन परिवर्णितम् ⁠।⁠।⁠ ३७ ⁠।⁠।</div>
<div class="class_55">संधिके तीन भेद हैं—उत्तम, मध्यम और अधम, इनकी क्रमशः वित्तसंधि, सत्कारसंधि और भयसंधि—ये तीन संज्ञाएँ हैं। धन लेकर जो संधि की जाती है, वह वित्तसंधि उत्तम है। सत्कार पाकर की हुई दूसरी संधि मध्यम है और भयके कारण की जानेवाली तीसरी संधि अधम मानी गयी है। इन सबका उस ग्रन्थमें विस्तारपूर्वक वर्णन है ⁠।⁠।⁠ ३७ ⁠।⁠।</div>
<div id="XWxTL2lbS6mOOjE0kR7G-g50278" class="class_89"><img src="image_8126.jpg" alt="" class="class_7"/></div>
<div class="class_62">राजासे हीन प्रजाकी ब्रह्माजीसे राजाके लिये प्रार्थना</div>
<div class="class_54">यात्राकालाश्च चत्वारस्त्रिवर्गस्य च विस्तरः ⁠।</div>
<div class="class_54">विजयो धर्मयुक्तश्च तथार्थविजयश्च ह ⁠।⁠।⁠ ३८ ⁠।⁠।</div>
<div class="class_54">आसुरश्चैव विजयस्तथा कार्त्स्न्येन वर्णितः ⁠।</div>
<div class="class_54">लक्षणं पञ्चवर्गस्य त्रिविधं चात्र वर्णितम् ⁠।⁠।⁠ ३९ ⁠।⁠।</div>
<div class="class_55">शत्रुओंपर चढ़ाई करनेके चार<span id="XWxTL2lbS6mOOjE0kR7G-g50202"></span><a href="part0076_u2.xhtml#XWxTL2lbS6mOOjE0kR7G-g50484" class="class_56">*</a> अवसर, त्रिवर्गके विस्तार, धर्म-विजय, अर्थ-विजय तथा आसुर-विजयका भी उक्त ग्रन्थमें पूर्णरूपसे वर्णन किया गया है। मन्त्री, राष्ट्र, दुर्ग, सेना और कोष—इन पाँच वर्गोंके उत्तम, मध्यम और अधम भेदसे तीन प्रकारके लक्षणोंका भी प्रतिपादन किया गया है ⁠।⁠।⁠ ३८-३९ ⁠।⁠।</div>
<div class="class_54">प्रकाशश्चाप्रकाशश्च दण्डोऽथ परिशब्दितः ⁠।</div>
<div class="class_54">प्रकाशोऽष्टविधस्तत्र गुह्यश्च बहुविस्तरः ⁠।⁠।⁠ ४० ⁠।⁠।</div>
<div class="class_55">प्रकट और गुप्त दो प्रकारकी सेनाओंका भी वर्णन किया गया है। उनमें प्रकट सेना आठ प्रकारकी बतायी गयी है और गुप्त सेनाका विस्तार बहुत अधिक कहा गया है ⁠।⁠।⁠ ४० ⁠।⁠।</div>
<div class="class_54">रथा नागा हयाश्चैव पादाताश्चैव पाण्डव ⁠।</div>
<div class="class_54">विष्टिर्नावश्चराश्चैव देशिका इति चाष्टमम् ⁠।⁠।⁠ ४१ ⁠।⁠।</div>
<div class="class_54">अङ्गान्येतानि कौरव्य प्रकाशानि बलस्य तु ⁠।</div>
<div class="class_55">कुरुवंशी पाण्डुनन्दन! हाथी, घोड़े, रथ, पैदल, बेगारमें पकड़े गये बोझ ढोनेवाले लोग, नौकारोही, गुप्तचर तथा कर्तव्यका उपदेश करनेवाले गुरु—ये सेनाके प्रकट आठ अङ्ग हैं ⁠।⁠।⁠ ४१<img src="image_610.jpg" alt="" class="class_58"/> ⁠।⁠।</div>
<div class="class_54">जङ्गमाजङ्गमाश्चोक्ताश्चूर्णयोगा विषादयः ⁠।⁠।⁠ ४२ ⁠।⁠।</div>
<div class="class_55">सेनाके गुप्त अङ्ग हैं जङ्गम (सर्पादिजनित) और अजङ्गम (पेड़-पौधोंसे उत्पन्न) विष आदि चूर्णयोग अर्थात् विनाशकारक ओषधियाँ ⁠।⁠।⁠ ४२ ⁠।⁠।</div>
<div class="class_54">स्पर्शे चाभ्यवहार्ये चाप्युपांशुर्विविधः स्मृतः ⁠।</div>
<div class="class_54">अरिर्मित्र उदासीन इत्येतेऽप्यनुवर्णिताः ⁠।⁠।⁠ ४३ ⁠।⁠।</div>
<div class="class_55">यह गोपनीय दण्डसाधन (विष आदि) शत्रुपक्षके लोगोंके वस्त्र आदिके साथ स्पर्श कराने अथवा उनके भोजनमें मिला देनेके उपयोगमें आता है। विभिन्न मन्त्रोंके जपका प्रयोग भी पूर्वोक्त नीतिशास्त्रमें बताया गया है। इसके सिवा इस ग्रन्थमें शत्रु, मित्र और उदासीनका भी बारंबार वर्णन किया गया है ⁠।⁠।⁠ ४३ ⁠।⁠।</div>
<div class="class_54">कृत्स्ना मार्गगुणाश्चैव तथा भूमिगुणाश्च ह ⁠।</div>
<div class="class_54">आत्मरक्षणमाश्वासः सर्गाणां चान्ववेक्षणम् ⁠।⁠।⁠ ४४ ⁠।⁠।</div>
<div class="class_55">तथा मार्गके समस्त गुण, भूमिके गुण, आत्मरक्षाके उपाय, आश्वासन तथा रथ आदिके निर्माण और निरीक्षण आदिका भी वर्णन है ⁠।⁠।⁠ ४४ ⁠।⁠।</div>
<div class="class_54">कल्पना विविधाश्चापि नृनागरथवाजिनाम् ⁠।</div>
<div class="class_54">व्यूहाश्च विविधाभिख्या विचित्रं युद्धकौशलम् ⁠।⁠।⁠ ४५ ⁠।⁠।</div>
<div class="class_54">उत्पाताश्च निपाताश्च सुयुद्धं सुपलायितम् ⁠।</div>
<div class="class_54">शस्त्राणां पालनं ज्ञानं तथैव भरतर्षभ ⁠।⁠।⁠ ४६ ⁠।⁠।</div>
<div class="class_55">सेनाको पुष्ट करनेवाले अनेक प्रकारके योग, हाथी, घोड़ा, रथ और मनुष्य-सेनाकी भाँति-भाँतिकी व्यूह-रचना, नाना प्रकारके युद्धकौशल, जैसे ऊपर उछल जाना, नीचे झुककर अपनेको बचा लेना, सावधान होकर भलीभाँति युद्ध करना, कुशलतापूर्वक वहाँसे निकल भागना—इन सब उपायोंका भी इस ग्रन्थमें वर्णन है। भरतश्रेष्ठ! शस्त्रोंके संरक्षण और प्रयोगके ज्ञानका भी उसमें उल्लेख है ⁠।⁠।⁠ ४५-४६ ⁠।⁠।</div>
<div class="class_54">बलव्यसनमुक्तं च तथैव बलहर्षणम् ⁠।</div>
<div class="class_54">पीडा चापदकालश्च पत्तिज्ञानं च पाण्डव ⁠।⁠।⁠ ४७ ⁠।⁠।</div>
<div class="class_55">पाण्डुकुमार! विपत्तिसे सेनाओंका उद्धार करना, सैनिकोंका हर्ष और उत्साह बढ़ाना, पीड़ा और आपत्तिके समय पैदल सैनिकोंकी स्वामिभक्तिकी परीक्षा करना—इन सब बातोंका उस शास्त्रमें वर्णन किया गया है ⁠।⁠।⁠ ४७ ⁠।⁠।</div>
<div class="class_54">तथा खातविधानं च योगः संचार एव च ⁠।</div>
<div class="class_54">चोरैराटविकैश्चोग्रैः परराष्ट्रस्य पीडनम् ⁠।⁠।⁠ ४८ ⁠।⁠।</div>
<div class="class_54">अग्निदैर्गरदैश्चैव प्रतिरूपककारकैः ⁠।</div>
<div class="class_54">श्रेणिमुख्योपजापेन वीरुधश्छेदनेन च ⁠।⁠।⁠ ४९ ⁠।⁠।</div>
<div class="class_54">दूषणेन च नागानामातङ्कजननेन च ⁠।</div>
<div class="class_54">आराधनेन भक्तस्य प्रत्ययोपार्जनेन च ⁠।⁠।⁠ ५० ⁠।⁠।</div>
<div class="class_55">दुर्गके चारों ओर खाईं खुदवाना, सेनाका युद्धके लिये सुसज्जित होना तथा रणयात्रा करना, चोरों और भयानक जंगली लुटेरोंद्वारा शत्रुके राष्ट्रको पीड़ा देना, आग लगानेवाले, जहर देनेवाले, छद्मवेशधारी लोगोंद्वारा भी शत्रुको हानि पहुँचाना तथा एक-एक शत्रुदलके प्रधान-प्रधान लोगोंमें भेद उत्पन्न करना, फसल और पौधोंको काट लेना, हाथियोंको भड़काना, लोगोंमें आतङ्क उत्पन्न करना, शत्रुओंमें अनुरक्त पुरुषको अनुनय आदिके द्वारा फोड़ लेना और शत्रुपक्षके लोगोंमें अपने प्रति विश्वास उत्पन्न कराना आदि उपायोंसे शत्रुके राष्ट्रको पीड़ा देनेकी कलाका भी ब्रह्माजीके उक्त ग्रन्थमें वर्णन किया गया है ⁠।⁠।⁠ ४८—५० ⁠।⁠।</div>
<div class="class_54">सप्ताङ्गस्य च राज्यस्य ह्रासवृद्धिसमञ्जसम् ⁠।</div>
<div class="class_54">दूतसामर्थ्यसंयोगात् सराष्ट्रस्य विवर्धनम् ⁠।⁠।⁠ ५१ ⁠।⁠।</div>
<div class="class_54">अरिमध्यस्थमित्राणां सम्यक् चोक्तं प्रपञ्चनम् ⁠।</div>
<div class="class_54">अवमर्दः प्रतीघातस्तथैव च बलीयसाम् ⁠।⁠।⁠ ५२ ⁠।⁠।</div>
<div class="class_55">सात अङ्गोंसे युक्त राज्यके ह्रास, वृद्धि और समान भावसे स्थिति, दूतके सामर्थ्यसे होनेवाली अपनी और अपने राष्ट्रकी वृद्धि, शत्रु, मित्र और मध्यस्थोंका विस्तारपूर्वक सम्यक् विवेचन, बलवान् शत्रुओंको कुचल डालने तथा उनसे टक्कर लेनेकी विधि आदिका उक्त ग्रन्थमें वर्णन किया गया है ⁠।⁠।⁠ ५१-५२ ⁠।⁠।</div>
<div class="class_54">व्यवहारः सुसूक्ष्मश्च तथा कण्टकशोधनम् ⁠।</div>
<div class="class_54">श्रमो व्यायामयोगश्च त्यागो द्रव्यस्य संग्रहः ⁠।⁠।⁠ ५३ ⁠।⁠।</div>
<div class="class_55">शासनसम्बन्धी अत्यन्त सूक्ष्म व्यवहार, कण्टक-शोधन (राज्यकार्यमें विघ्न डालनेवालेको उखाड़ फेंकना), परिश्रम, व्यायाम-योग तथा धनके त्याग और संग्रहका भी उसमें प्रतिपादन किया गया है ⁠।⁠।⁠ ५३ ⁠।⁠।</div>
<div class="class_54">अभृतानां च भरणं भृतानां चान्ववेक्षणम् ⁠।</div>
<div class="class_54">अर्थस्य काले दानं च व्यसने चाप्रसङ्गिता ⁠।⁠।⁠ ५४ ⁠।⁠।</div>
<div class="class_55">जिनके भरण-पोषणका कोई उपाय न हो, उनके जीवननिर्वाहका प्रबन्ध करना, जिनके भरण-पोषणकी व्यवस्था राज्यकी ओरसे की गयी हो उनकी देखभाल करना, समयपर धनका दान करना, दुर्व्यसनमें आसक्त न होना आदि विविध विषयोंका उस ग्रन्थमें उल्लेख है ⁠।⁠।</div>
<div class="class_54">तथा राजगुणाश्चैव सेनापतिगुणाश्च ह ⁠।</div>
<div class="class_54">कारणं च त्रिवर्गस्य गुणदोषास्तथैव च ⁠।⁠।⁠ ५५ ⁠।⁠।</div>
<div class="class_55">राजाके गुण, सेनापतिके गुण, अर्थ, धर्म और कामके साधन तथा उनके गुण-दोषका भी उसमें निरूपण किया गया है ⁠।⁠।⁠ ५५ ⁠।⁠।</div>
<div class="class_54">दुश्चेष्टितं च विविधं वृत्तिश्चैवानुवर्तिनाम् ⁠।</div>
<div class="class_54">शङ्कितत्वं च सर्वस्य प्रमादस्य च वर्जनम् ⁠।⁠।⁠ ५६ ⁠।⁠।</div>
<div class="class_54">अलब्धलाभो लब्धस्य तथैव च विवर्धनम् ⁠।</div>
<div class="class_54">प्रदानं च विवृद्धस्य पात्रेभ्यो विधिवत्ततः ⁠।⁠।⁠ ५७ ⁠।⁠।</div>
<div class="class_54">विसर्गोऽर्थस्य धर्मार्थं कामहैतुकमुच्यते ⁠।</div>
<div class="class_54">चतुर्थं व्यसनाघाते तथैवात्रानुवर्णितम् ⁠।⁠।⁠ ५८ ⁠।⁠।</div>
<div class="class_55">भाँति-भाँतिकी दुश्चेष्टा, अपने सेवकोंकी जीविकाका विचार, सबके प्रति सशङ्क रहना, प्रमादका परित्याग करना, अप्राप्त वस्तुको प्राप्त करना, प्राप्त हुई वस्तुको सुरक्षित रखते हुए उसे बढ़ाना और बढ़ी हुई वस्तुका सुपात्रोंको विधिपूर्वक दान देना—यह धनका पहला उपयोग है। धर्मके लिये धनका त्याग उसका दूसरा उपयोग है, कामभोगके लिये उसका व्यय करना तीसरा और संकट-निवारणके लिये उसे खर्च करना उसका चौथा उपयोग है। इन सब बातोंका उस ग्रन्थमें भलीभाँति वर्णन किया गया है ⁠।⁠।⁠ ५६—५८ ⁠।⁠।</div>
<div class="class_54">क्रोधजानि तथोग्राणि कामजानि तथैव च ⁠।</div>
<div class="class_54">दशोक्तानि कुरुश्रेष्ठ व्यसनान्यत्र चैव ह ⁠।⁠।⁠ ५९ ⁠।⁠।</div>
<div class="class_55">कुरुश्रेष्ठ! क्रोध और कामसे उत्पन्न होनेवाले जो यहाँ दस प्रकारके भयंकर व्यसन हैं, उनका भी इस ग्रन्थमें उल्लेख है ⁠।⁠।⁠ ५९ ⁠।⁠।</div>
<div class="class_54">मृगयाक्षास्तथा पानं स्त्रियश्च भरतर्षभ ⁠।</div>
<div class="class_54">कामजान्याहुराचार्यः प्रोक्तानीह स्वयम्भुवा ⁠।⁠।⁠ ६० ⁠।⁠।</div>
<div class="class_55">भरतश्रेष्ठ! नीतिशास्त्रके आचार्योंने जो मृगया, द्यूत, मद्यपान और स्त्रीप्रसङ्ग—ये चार प्रकारके कामजनित व्यसन बताये हैं, उन सबका इस ग्रन्थमें ब्रह्माजीने प्रतिपादन किया है ⁠।⁠।⁠ ६० ⁠।⁠।</div>
<div class="class_54">वाक्पारुष्यं तथोग्रत्वं दण्डपारुष्यमेव च ⁠।</div>
<div class="class_54">आत्मनो निग्रहस्त्यागो ह्यर्थदूषणमेव च ⁠।⁠।⁠ ६१ ⁠।⁠।</div>
<div class="class_55">वाणीकी कटुता, उग्रता, दण्डकी कठोरता, शरीरको कैद कर लेना, किसीको सदाके लिये त्याग देना और आर्थिक हानि पहुँचाना—ये छः प्रकारके क्रोधजनित व्यसन उक्त ग्रन्थमें बताये गये हैं ⁠।⁠।⁠ ६१ ⁠।⁠।</div>
<div class="class_54">यन्त्राणि विविधान्येव क्रियास्तेषां च वर्णिताः ⁠।</div>
<div class="class_54">अवमर्दः प्रतीघातः केतनानां च भञ्जनम् ⁠।⁠।⁠ ६२ ⁠।⁠।</div>
<div class="class_55">नाना प्रकारके यन्त्रों और उनकी क्रियाओंका भी वर्णन किया गया है। शत्रुके राष्ट्रको कुचल देना, उसकी सेनाओंपर चोट करना और उनके निवास-स्थानोंको नष्ट-भ्रष्ट कर देना—इन सब बातोंका भी इस ग्रन्थमें उल्लेख है ⁠।⁠।⁠ ६२ ⁠।⁠।</div>
<div class="class_54">चैत्यद्रुमावमर्दश्च रोधः कर्मानुशासनम् ⁠।</div>
<div class="class_54">अपस्करोऽथ वसनं तथोपायाश्च वर्णिताः ⁠।⁠।⁠ ६३ ⁠।⁠।</div>
<div class="class_55">शत्रुकी राजधानीके चैत्य वृक्षोंका विध्वंस करा देना, उसके निवास-स्थान और नगरपर चारों ओरसे घेरा डालना आदि उपायोंका तथा कृषि एवं शिल्प आदि कर्मोंका उपदेश, रथके विभिन्न अवयवोंका निर्माण, ग्राम और नगर आदिमें निवास करनेकी विधि तथा जीवननिर्वाहके अनेक उपायोंका भी उक्त ग्रन्थमें वर्णन है ⁠।⁠।⁠ ६३ ⁠।⁠।</div>
<div class="class_54">पणवानकशङ्खानां भेरीणां च युधिष्ठिर ⁠।</div>
<div class="class_54">उपार्जनं च द्रव्याणां परिमर्दश्च तानि षट् ⁠।⁠।⁠ ६४ ⁠।⁠।</div>
<div class="class_55">युधिष्ठिर! ढोल, नगारे, शंख, भेरी आदि रणवाद्योंको बजाने, मणि, पशु, पृथ्वी, वस्त्र, दास-दासी तथा सुवर्ण—इन छः प्रकारके द्रव्योंका अपने लिये उपार्जन करने तथा शत्रुपक्षकी इन वस्तुओंका विनाश कर देनेका भी इस शास्त्रमें उल्लेख है ⁠।⁠।⁠ ६४ ⁠।⁠।</div>
<div class="class_54">लब्धस्य च प्रशमनं सतां चैवाभिपूजनम् ⁠।</div>
<div class="class_54">विद्वद्भिरेकीभावश्च दानहोमविधिज्ञता ⁠।⁠।⁠ ६५ ⁠।⁠।</div>
<div class="class_54">मङ्गलालम्भनं चैव शरीरस्य प्रतिक्रिया ⁠।</div>
<div class="class_54">आहारयोजनं चैव नित्यमास्तिक्यमेव च ⁠।⁠।⁠ ६६ ⁠।⁠।</div>
<div class="class_55">अपने अधिकारमें आये हुए देशोंमें शान्ति स्थापित करना, सत्पुरुषोंका सत्कार करना, विद्वानोंके साथ एकता (मेल-जोल) बढ़ाना, दान और होमकी विधिको जानना, माङ्गलिक वस्तुओंका स्पर्श करना, शरीरको वस्त्र और आभूषणोंसे सजाना, भोजनकी व्यवस्था करना और सर्वदा आस्तिक बुद्धि रखना—इन सब बातोंका भी उस ग्रन्थमें वर्णन है ⁠।⁠।⁠ ६५-६६ ⁠।⁠।</div>
<div class="class_54">एकेन च यथोत्थेयं सत्यत्वं मधुरा गिरः ⁠।</div>
<div class="class_54">उत्सवानां समाजानां क्रियाः केतनजास्तथा ⁠।⁠।⁠ ६७ ⁠।⁠।</div>
<div class="class_55">मनुष्य अकेला होकर भी किस प्रकार उत्थान (उन्नति) करे? इसका विचार, सत्यता, उत्सवों और समाजोंमें मधुर वाणीका प्रयोग तथा गृहसम्बन्धी क्रियाएँ—इन सबका वर्णन किया गया है ⁠।⁠।⁠ ६७ ⁠।⁠।</div>
<div class="class_54">प्रत्यक्षाश्च परोक्षाश्च सर्वाधिकरणेष्वथ ⁠।</div>
<div class="class_54">वृत्तेर्भरतशार्दूल नित्यं चैवान्ववेक्षणम् ⁠।⁠।⁠ ६८ ⁠।⁠।</div>
<div class="class_55">भरतवंशके सिंह युधिष्ठिर! समस्त न्यायालयोंमें जो प्रत्यक्ष और परोक्ष विचार होते हैं तथा वहाँ जो राजकीय पुरुषोंके व्यवहार होते हैं, उन सबका प्रतिदिन निरीक्षण करना चाहिये। इसका भी उक्त शास्त्रमें उल्लेख है ⁠।⁠।⁠ ६८ ⁠।⁠।</div>
<div class="class_54">अदण्ड्यत्वं च विप्राणां युक्त्या दण्डनिपातनम् ⁠।</div>
<div class="class_54">अनुजीविस्वजातिभ्यो गुणेभ्यश्च समुद्भवः ⁠।⁠।⁠ ६९ ⁠।⁠।</div>
<div class="class_55">ब्राह्मणोंको दण्ड न देनेका, अपराधियोंको युक्तिपूर्वक दण्ड देनेका, अपने पीछे जिनकी जीविका चलती हो उनकी, अपने जाति-भाइयोंकी तथा गुणवान् पुरुषोंकी भी उन्नति करनेका उस ग्रन्थमें उल्लेख है ⁠।⁠।⁠ ६९ ⁠।⁠।</div>
<div class="class_54">रक्षणं चैव पौराणां राष्ट्रस्य च विवर्धनम् ⁠।</div>
<div class="class_54">मण्डलस्था च या चिन्ता राजन् द्वादशराजिका ⁠।⁠।⁠ ७० ⁠।⁠।</div>
<div class="class_55">राजन्! पुरवासियोंकी रक्षा, राज्यकी वृद्धि तथा द्वादश<span id="XWxTL2lbS6mOOjE0kR7G-g50257"></span><a href="part0076_u2.xhtml#XWxTL2lbS6mOOjE0kR7G-g50467" class="class_56">*</a> राजमण्डलोंके विषयमें जो चिन्तन किया जाता है, उसका भी इस ग्रन्थमें उल्लेख हुआ है ⁠।⁠।⁠ ७० ⁠।⁠।</div>
<div class="class_54">द्वासप्ततिविधा चैव शरीरस्य प्रतिक्रिया ⁠।</div>
<div class="class_54">देशजातिकुलानां च धर्माः समनुवर्णिताः ⁠।⁠।⁠ ७१ ⁠।⁠।</div>
<div class="class_55">वैद्यक शास्त्रके अनुसार बहत्तर प्रकारकी शारीरिक चिकित्सा तथा देश, जाति और कुलके धर्मोंका भी भलीभाँति वर्णन किया गया है ⁠।⁠।⁠ ७१ ⁠।⁠।</div>
<div class="class_54">धर्मश्चार्थश्च कामश्च मोक्षश्चात्रानुवर्णिताः ⁠।</div>
<div class="class_54">उपायाश्चार्थलिप्सा च विविधा भूरिदक्षिण ⁠।⁠।⁠ ७२ ⁠।⁠।</div>
<div class="class_55">प्रचुर दक्षिणा देनेवाले युधिष्ठिर! इस ग्रन्थमें धर्म, अर्थ, काम और मोक्षका, इनकी प्राप्तिके उपायोंका तथा नाना प्रकारकी धन-लिप्साका भी वर्णन है ⁠।⁠।⁠ ७२ ⁠।⁠।</div>
<div class="class_54">मूलकर्मक्रिया चात्र मायायोगश्च वर्णितः ⁠।</div>
<div class="class_54">दूषणं स्रोतसां चैव वर्णितं चास्थिराम्भसाम् ⁠।⁠।⁠ ७३ ⁠।⁠।</div>
<div class="class_55">इस ग्रन्थमें कोशकी वृद्धि करनेवाले जो कृषि, वाणिज्य आदि मूल कर्म हैं, उनके करनेका प्रकार बताया गया है। मायाके प्रयोगकी विधि समझायी गयी है। स्रोतजल और अस्थिरजलके दोषोंका वर्णन किया गया है ⁠।⁠।⁠ ७३ ⁠।⁠।</div>
<div class="class_54">यैर्यैरुपायैर्लोकस्तु न चलेदार्यवर्त्मनः ⁠।</div>
<div class="class_54">तत् सर्वं राजशार्दूल नीतिशास्त्रेऽभिवर्णितम् ⁠।⁠।⁠ ७४ ⁠।⁠।</div>
<div class="class_55">राजसिंह! जिन-जिन उपायोंद्वारा यह जगत् सन्मार्गसे विचलित न हो, उन सबका इस नीतिशास्त्रमें प्रतिपादन किया गया है ⁠।⁠।⁠ ७४ ⁠।⁠।</div>
<div class="class_54">एतत् कृत्वा शुभं शास्त्रं ततः स भगवान् प्रभुः ⁠।</div>
<div class="class_54">देवानुवाच संहृष्टः सर्वान् शक्रपुरोगमान् ⁠।⁠।⁠ ७५ ⁠।⁠।</div>
<div class="class_55">इस शुभ शास्त्रका निर्माण करके जगत्‌के स्वामी भगवान् ब्रह्मा बड़े प्रसन्न हुए और इन्द्र आदि सम्पूर्ण देवताओंसे इस प्रकार बोले— ⁠।⁠।⁠ ७५ ⁠।⁠।</div>
<div class="class_54">उपकाराय लोकस्य त्रिवर्गस्थापनाय च ⁠।</div>
<div class="class_54">नवनीतं सरस्वत्या बुद्धिरेषा प्रभाविता ⁠।⁠।⁠ ७६ ⁠।⁠।</div>
<div class="class_55">‘देवगण! सम्पूर्ण जगत्‌के उपकार तथा धर्म, अर्थ एवं कामकी स्थापनाके लिये वाणीका सारभूत यह विचार यहाँ प्रकट किया गया ⁠।⁠।⁠ ७६ ⁠।⁠।</div>
<div class="class_54">दण्डेन सहिता ह्येषा लोकरक्षणकारिका ⁠।</div>
<div class="class_54">निग्रहानुग्रहरता लोकाननुचरिष्यति ⁠।⁠।⁠ ७७ ⁠।⁠।</div>
<div class="class_55">‘दण्ड-विधानके साथ रहनेवाली यह नीति सम्पूर्ण जगत्‌की रक्षा करनेवाली है। यह दुष्टोंके निग्रह और साधु पुरुषोंके प्रति अनुग्रहमें तत्पर रहकर सम्पूर्ण जगत्‌में प्रचलित होगी ⁠।⁠।⁠ ७७ ⁠।⁠।</div>
<div class="class_54">दण्डेन नीयते चेदं दण्डं नयति वा पुनः ⁠।</div>
<div class="class_54">दण्डनीतिरिति ख्याता त्रील्लोँकानभिवर्तते ⁠।⁠।⁠ ७८ ⁠।⁠।</div>
<div class="class_55">‘इस शास्त्रके अनुसार दण्डके द्वारा जगत्‌का सन्मार्गपर स्थापन किया जाता है अथवा राजा इसके अनुसार प्रजावर्गमें दण्डकी स्थापना करता है; इसलिये यह विद्या दण्डनीतिके नामसे विख्यात है। इसका तीनों लोकोंमें विस्तार होगा ⁠।⁠।⁠ ७८ ⁠।⁠।</div>
<div class="class_54">षाड्‌गुण्यगुणसारैषा स्थास्यत्यग्रे महात्मसु ⁠।</div>
<div class="class_54">धर्मार्थकाममोक्षाश्च सकला ह्यत्र शब्दिताः ⁠।⁠।⁠ ७९ ⁠।⁠।</div>
<div class="class_55">‘यह विद्या संधि-विग्रह आदि छहों गुणोंका सारभूत है। महात्माओंमें इसका स्थान सबसे आगे होगा। इस शास्त्रमें धर्म, अर्थ, काम और मोक्ष—इन चारों पुरुषार्थोंका निरूपण किया गया है’ ⁠।⁠।⁠ ७९ ⁠।⁠।</div>
<div class="class_54">ततस्तां भगवान् नीतिं पूर्वं जग्राह शङ्करः ⁠।</div>
<div class="class_54">बहुरूपो विशालाक्षः शिवः स्थाणुरुमापतिः ⁠।⁠।⁠ ८० ⁠।⁠।</div>
<div class="class_55">तदनन्तर सबसे पहले भगवान् शङ्करने इस नीतिशास्त्रको ग्रहण किया। वे बहुरूप, विशालाक्ष, शिव, स्थाणु, उमापति आदि नामोंसे प्रसिद्ध हैं ⁠।⁠।⁠ ८० ⁠।⁠।</div>
<div class="class_54">प्रजानामायुषो ह्रासं विज्ञाय भगवान् शिवः ⁠।</div>
<div class="class_54">संचिक्षेप ततः शास्त्रं महास्त्रं ब्रह्मणा कृतम् ⁠।⁠।⁠ ८१ ⁠।⁠।</div>
<div class="class_54">वैशालाक्षमिति प्रोक्तं तदिन्द्रः प्रत्यपद्यत ⁠।</div>
<div class="class_55">विशालाक्ष भगवान् शिवने प्रजावर्गकी आयुका ह्रास होता जानकर ब्रह्माजीके रचे हुए इस महान् अर्थसे भरे हुए शास्त्रको संक्षिप्त किया था; इसलिये इसका नाम ‘वैशालाक्ष’ हो गया। फिर इसे इन्द्रने ग्रहण किया ⁠।⁠।⁠ ८१<img src="image_610.jpg" alt="" class="class_58"/> ⁠।⁠।</div>
<div class="class_54">दशाध्यायसहस्राणि सुब्रह्मण्यो महातपाः ⁠।⁠।⁠ ८२ ⁠।⁠।</div>
<div class="class_54">भगवानपि तच्छास्त्रं संचिक्षेप पुरंदरः ⁠।</div>
<div class="class_54">सहस्रैः पञ्चभिस्तात यदुक्तं बाहुदन्तकम् ⁠।⁠।⁠ ८३ ⁠।⁠।</div>
<div class="class_55">महातपस्वी सुब्रह्मण्य भगवान् पुरन्दरने जब इसका अध्ययन किया, उस समय इसमें दस हजार अध्याय थे। फिर उन्होंने भी इसका संक्षेप किया, जिससे यह पाँच हजार अध्यायोंका ग्रन्थ हो गया। तात! वही ग्रन्थ ‘बाहुदन्तक’ नामक नीतिशास्त्रके रूपमें विख्यात हुआ ⁠।⁠।⁠ ८२-८३ ⁠।⁠।</div>
<div class="class_54">अध्यायानां सहस्रैस्तु त्रिभिरेव बृहस्पतिः ⁠।</div>
<div class="class_54">संचिक्षेपेश्वरो बुद्ध‍या बार्हस्पत्यं तदुच्यते ⁠।⁠।⁠ ८४ ⁠।⁠।</div>
<div class="class_55">इसके बाद सामर्थ्यशाली बृहस्पतिने अपनी बुद्धिसे इसका संक्षेप किया, तबसे इसमें तीन हजार अध्याय रह गये। यही ‘बार्हस्पत्य’ नामक नीतिशास्त्र कहलाता है ⁠।⁠।⁠ ८४ ⁠।⁠।</div>
<div class="class_54">अध्यायानां सहस्रेण काव्यः संक्षेपमब्रवीत् ⁠।</div>
<div class="class_54">तच्छास्त्रममितप्रज्ञो योगाचार्यो महायशाः ⁠।⁠।⁠ ८५ ⁠।⁠।</div>
<div class="class_55">फिर महायशस्वी, योगशास्त्रके आचार्य तथा अमित बुद्धिमान् शुक्राचार्यने एक हजार अध्यायोंमें उस शास्त्रका संक्षेप किया ⁠।⁠।⁠ ८५ ⁠।⁠।</div>
<div class="class_54">एवं लोकानुरोधेन शास्त्रमेतन्महर्षिभिः ⁠।</div>
<div class="class_54">संक्षिप्तमायुर्विज्ञाय मर्त्यानां ह्रासमेव च ⁠।⁠।⁠ ८६ ⁠।⁠।</div>
<div class="class_55">इस प्रकार मनुष्योंकी आयुका ह्रास होता जानकर जगत्‌के हितके लिये महर्षियोंने इस शास्त्रका संक्षेप किया है ⁠।⁠।⁠ ८६ ⁠।⁠।</div>
<div class="class_54">अथ देवाः समागम्य विष्णुमूचुः प्रजापतिम् ⁠।</div>
<div class="class_54">एको योऽर्हति मर्त्येभ्यः श्रैष्ठ्यं वै तं समादिश ⁠।⁠।⁠ ८७ ⁠।⁠।</div>
<div class="class_55">तदनन्तर देवताओंने प्रजापति भगवान् विष्णुके पास जाकर कहा—‘भगवन्! मनुष्योंमें जो एक पुरुष सबसे श्रेष्ठ पद प्राप्त करनेका अधिकारी हो, उसका नाम बताइये’ ⁠।⁠।</div>
<div class="class_54">ततः संचिन्त्य भगवान् देवो नारायणः प्रभुः ⁠।</div>
<div class="class_54">तैजसं वै विरजसं सोऽसृजन्मानसं सुतम् ⁠।⁠।⁠ ८८ ⁠।⁠।</div>
<div class="class_55">तब प्रभावशाली भगवान् नारायणदेवने भलीभाँति सोच-विचारकर अपने तेजसे एक मानस पुत्रकी सृष्टि की, जो विरजाके नामसे विख्यात हुआ ⁠।⁠।⁠ ८८ ⁠।⁠।</div>
<div class="class_54">विरजास्तु महाभागः प्रभुत्वं भुवि नैच्छत ⁠।</div>
<div class="class_54">न्यासायैवाभवद् बुद्धिः प्रणीता तस्य पाण्डव ⁠।⁠।⁠ ८९ ⁠।⁠।</div>
<div class="class_55">पाण्डुनन्दन! महाभाग विरजाने पृथ्वीपर राजा होनेकी इच्छा नहीं की। उनकी बुद्धिने संन्यास लेनेका ही निश्चय किया ⁠।⁠।⁠ ८९ ⁠।⁠।</div>
<div class="class_54">कीर्तिमांस्तस्य पुत्रोऽभूत् सोऽपि पञ्चातिगोऽभवत् ⁠।</div>
<div class="class_54">कर्दमस्तस्य तु सुतः सोऽप्यतप्यन्महत् तपः ⁠।⁠।⁠ ९० ⁠।⁠।</div>
<div class="class_55">विरजाके कीर्तिमान् नामक एक पुत्र हुआ। वह भी पाँचों विषयोंसे ऊपर उठकर मोक्षमार्गका ही अवलम्बन करने लगा। कीर्तिमान्‌के पुत्र हुए कर्दम। वे भी बड़ी भारी तपस्यामें लग गये ⁠।⁠।⁠ ९० ⁠।⁠।</div>
<div class="class_54">प्रजापतेः कर्दमस्य त्वनङ्गो नाम वै सुतः ⁠।</div>
<div class="class_54">प्रजा रक्षयिता साधुर्दण्डनीतिविशारदः ⁠।⁠।⁠ ९१ ⁠।⁠।</div>
<div class="class_55">प्रजापति कर्दमके पुत्रका नाम अनङ्ग था, जो कालक्रमसे प्रजाका संरक्षण करनेमें समर्थ, साधु तथा दण्डनीतिविद्यामें निपुण हुआ ⁠।⁠।⁠ ९१ ⁠।⁠।</div>
<div class="class_54">अनङ्गपुत्रोऽतिबलो नीतिमानभिगम्य वै ⁠।</div>
<div class="class_54">प्रतिपेदे महाराज्यमथेन्द्रियवशोऽभवत् ⁠।⁠।⁠ ९२ ⁠।⁠।</div>
<div class="class_55">अनङ्गके पुत्रका नाम था अतिबल। वह भी नीतिशास्त्रका ज्ञाता था, उसने विशाल राज्य प्राप्त किया। राज्य पाकर वह इन्द्रियोंका गुलाम हो गया ⁠।⁠।⁠ ९२ ⁠।⁠।</div>
<div class="class_54">मृत्योस्तु दुहिता राजन् सुनीथा नाम मानसी ⁠।</div>
<div class="class_54">प्रख्याता त्रिषु लोकेषु यासौ वेनमजीजनत् ⁠।⁠।⁠ ९३ ⁠।⁠।</div>
<div class="class_55">राजन्! मृत्युकी एक मानसिक कन्या थी, जिसका नाम था सुनीथा। जो अपने रूप और गुणके लिये तीनों लोकोंमें विख्यात थी। उसीने वेनको जन्म दिया था ⁠।⁠।⁠ ९३ ⁠।⁠।</div>
<div class="class_54">तं प्रजासु विधर्माणं रागद्वेषवशानुगम् ⁠।</div>
<div class="class_54">मन्त्रपूतैः कुशैर्जघ्नुर्ऋषयो ब्रह्मवादिनः ⁠।⁠।⁠ ९४ ⁠।⁠।</div>
<div class="class_55">वेन राग-द्वेषके वशीभूत हो प्रजाओंपर अत्याचार करने लगा। तब वेदवादी ऋषियोंने मन्त्रपूत कुशोंद्वारा उसे मार डाला ⁠।⁠।⁠ ९४ ⁠।⁠।</div>
<div class="class_54">ममन्थुर्दक्षिणं चोरुमृषयस्तस्य मन्त्रतः ⁠।</div>
<div class="class_54">ततोऽस्य विकृतो जज्ञे ह्रस्वाङ्गः पुरुषो भुवि ⁠।⁠।⁠ ९५ ⁠।⁠।</div>
<div class="class_55">फिर वे ही ऋषि मन्त्रोच्चारणपूर्वक वेनकी दाहिनी जङ्घाका मन्थन करने लगे। उससे इस पृथ्वीपर एक नाटे कदका मनुष्य उत्पन्न हुआ, जिसकी आकृति बेडौल थी ⁠।⁠।</div>
<div class="class_54">दग्धस्थूणाप्रतीकाशो रक्ताक्षः कृष्णमूर्धजः ⁠।</div>
<div class="class_54">निषीदेत्येवमूचुस्तमृषयो ब्रह्मवादिनः ⁠।⁠।⁠ ९६ ⁠।⁠।</div>
<div class="class_55">वह जले हुए खम्भेके समान जान पड़ता था। उसकी आँखें लाल और काले बाल थे। वेदवादी महर्षियोंने उसे देखकर कहा—‘निषीद’ बैठ जाओ ⁠।⁠।⁠ ९६ ⁠।⁠।</div>
<div class="class_54">तस्मान्निषादाः सम्भूताः क्रूराः शैलवनाश्रयाः ⁠।</div>
<div class="class_54">ये चान्ये विन्ध्यनिलया म्लेच्छाः शतसहस्रशः ⁠।⁠।⁠ ९७ ⁠।⁠।</div>
<div class="class_55">उसीसे पर्वतों और वनोंमें रहनेवाले क्रूर निषादोंकी उत्पत्ति हुई तथा दूसरे जो विन्ध्यगिरिके निवासी लाखों म्लेच्छ थे, उनका भी प्रादुर्भाव हुआ ⁠।⁠।⁠ ९७ ⁠।⁠।</div>
<div class="class_54">भूयोऽस्य दक्षिणं पाणिं ममन्थुस्ते महर्षयः ⁠।</div>
<div class="class_54">ततः पुरुष उत्पन्नो रूपेणेन्द्र इवापरः ⁠।⁠।⁠ ९८ ⁠।⁠।</div>
<div class="class_55">इसके बाद फिर महर्षियोंने वेनके दाहिने हाथका मन्थन किया। उससे एक दूसरे पुरुषका प्राकट्य हुआ, जो रूपमें देवराज इन्द्रके समान थे ⁠।⁠।⁠ ९८ ⁠।⁠।</div>
<div class="class_54">कवची बद्धनिस्त्रिंशः सशरः सशरासनः ⁠।</div>
<div class="class_54">वेदवेदाङ्गविच्चैव धनुर्वेदे च पारगः ⁠।⁠।⁠ ९९ ⁠।⁠।</div>
<div class="class_55">वे कवच धारण किये, कमरमें तलवार बाँधे तथा धनुष और बाण लिये प्रकट हुए थे। उन्हें वेदों और वेदान्तोंका पूर्ण ज्ञान था। वे धनुर्वेदके भी पारङ्गत विद्वान् थे ⁠।⁠।⁠ ९९ ⁠।⁠।</div>
<div class="class_54">तं दण्डनीतिः सकला श्रिता राजन् नरोत्तमम् ⁠।</div>
<div class="class_54">ततस्तु प्राञ्जलिर्वैन्यो महर्षींस्तानुवाच ह ⁠।⁠।⁠ १०० ⁠।⁠।</div>
<div class="class_55">राजन्! नरश्रेष्ठ वेनकुमारको सारी दण्डनीतिका स्वतः ज्ञान हो गया। तब उन्होंने हाथ जोड़कर अन महर्षियोंसे कहा— ⁠।⁠।⁠ १०० ⁠।⁠।</div>
<div class="class_54">सुसूक्ष्मा मे समुत्पन्ना बुद्धिर्धर्मार्थदर्शिनी ⁠।</div>
<div class="class_54">अनया किं मया कार्यं तन्मे तत्त्वेन शंसत ⁠।⁠।⁠ १०१ ⁠।⁠।</div>
<div class="class_55">‘महात्माओ! धर्म और अर्थका दर्शन करानेवाली अत्यन्त सूक्ष्म बुद्धि मुझे स्वतः प्राप्त हो गयी है। मुझे इस बुद्धिके द्वारा आपलोगोंकी कौन-सी सेवा करनी है, यह मुझे यथार्थ रूपसे बताइये ⁠।⁠।⁠ १०१ ⁠।⁠।</div>
<div class="class_54">यन्मां भवन्तो वक्ष्यन्ति कार्यमर्थसमन्वितम् ⁠।</div>
<div class="class_54">तदहं वै करिष्यामि नात्र कार्या विचारणा ⁠।⁠।⁠ १०२ ⁠।⁠।</div>
<div class="class_55">‘आपलोग मुझे जिस किसी भी प्रयोजनपूर्ण कार्यके लिये आज्ञा देंगे, उसे मैं अवश्य पूरा करूँगा। इसमें कोई अन्यथा विचार नहीं करना चाहिये’ ⁠।⁠।⁠ १०२ ⁠।⁠।</div>
<div class="class_54">तमूचुस्तत्र देवास्ते ते चैव परमर्षयः ⁠।</div>
<div class="class_54">नियतो यत्र धर्मो वै तमशङ्कः समाचर ⁠।⁠।⁠ १०३ ⁠।⁠।</div>
<div class="class_55">तब वहाँ देवताओं और उन महर्षियोंने उनसे कहा—‘वेननन्दन! जिस कार्यमें नियमपूर्वक धर्मकी सिद्धि होती हो, उसे निर्भय होकर करो ⁠।⁠।⁠ १०३ ⁠।⁠।</div>
<div class="class_54">प्रियाप्रिये परित्यज्य समः सर्वेषु जन्तुषु ⁠।</div>
<div class="class_54">कामं क्रोधं च लोभं च मानं चोत्सृज्य दूरतः ⁠।⁠।⁠ १०४ ⁠।⁠।</div>
<div class="class_55">‘प्रिय और अप्रियका विचार छोड़कर काम, क्रोध, लोभ और मानको दूर हटाकर समस्त प्राणियोंके प्रति समभाव रखो ⁠।⁠।⁠ १०४ ⁠।⁠।</div>
<div class="class_54">यश्च धर्मात् प्रविचलेल्लोके कश्चन मानवः ⁠।</div>
<div class="class_54">निग्राह्यस्ते स्वबाहुभ्यां शश्वद् धर्ममवेक्षता ⁠।⁠।⁠ १०५ ⁠।⁠।</div>
<div class="class_55">‘लोकमें जो कोई भी मनुष्य धर्मसे विचलित हो, उसे सनातन धर्मपर दृष्टि रखते हुए अपने बाहुबलसे परास्त करके दण्ड दो ⁠।⁠।⁠ १०५ ⁠।⁠।</div>
<div class="class_54">प्रतिज्ञां चाधिरोहस्व मनसा कर्मणा गिरा ⁠।</div>
<div class="class_54">पालयिष्याम्यहं भौमं ब्रह्म इत्येव चासकृत् ⁠।⁠।⁠ १०६ ⁠।⁠।</div>
<div class="class_55">‘साथ ही यह प्रतिज्ञा करो कि ‘मैं मन, वाणी और क्रियाद्वारा भूतलवर्ती ब्रह्म (वेद) का निरन्तर पालन करूँगा ⁠।⁠।⁠ १०६ ⁠।⁠।</div>
<div class="class_54">यश्चात्र धर्मो नित्योक्तो दण्डनीतिव्यपाश्रयः ⁠।</div>
<div class="class_54">तमशङ्कः करिष्यामि स्ववशो न कदाचन ⁠।⁠।⁠ १०७ ⁠।⁠।</div>
<div class="class_55">‘वेदमें दण्डनीतिसे सम्बन्ध रखनेवाला जो नित्य धर्म बताया गया है, उसका मैं निःशंक होकर पालन करूँगा। कभी स्वच्छन्द नहीं होऊँगा’ ⁠।⁠।⁠ १०७ ⁠।⁠।</div>
<div class="class_54">अदण्ड्या मे द्विजाश्चेति प्रतिजानीहि हे विभो ⁠।</div>
<div class="class_54">लोकं च संकरात्कृत्स्नं त्रातास्मीति परंतप ⁠।⁠।⁠ १०८ ⁠।⁠।</div>
</body>
</html>
