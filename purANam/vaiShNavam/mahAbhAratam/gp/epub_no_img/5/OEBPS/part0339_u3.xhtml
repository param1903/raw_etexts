<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0339</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50348" class="class_11"><img src="image_40614.jpg" alt="" class="class_139"/></div>
<div class="class_62">महर्षि वसिष्ठका राजा कराल जनकको उपदेश</div>
<div class="class_54">वायुर्ज्योतिरथाकाशमापोऽथ पृथिवी तथा ⁠।</div>
<div class="class_54">शब्दः स्पर्शश्च रूपं च रसो गन्धस्तथैव च ⁠।⁠।⁠ २५ ⁠।⁠।</div>
<div class="class_55">आकाश, वायु, तेज, जल और पृथ्वी—ये पाँच महाभूत तथा शब्द, स्पर्श, रूप, रस और गन्ध—ये पाँच विषय वैकृत-सर्गके अन्तर्गत हैं ⁠।⁠।⁠ २५ ⁠।⁠।</div>
<div class="class_54">एवं युगपदुत्पन्नं दशवर्गमसंशयम् ⁠।</div>
<div class="class_54">पञ्चमं विद्धि राजेन्द्र भौतिकं सर्गमर्थवत् ⁠।⁠।⁠ २६ ⁠।⁠।</div>
<div class="class_55">इन दसोंकी उत्पत्ति एक ही साथ होती है, इसमें संशय नहीं है। राजेन्द्र! पाँचवाँ भौतिक सर्ग समझो। जो प्राणियोंके लिये विशेष प्रयोजनीय होनेके कारण सार्थक है ⁠।⁠।⁠ २६ ⁠।⁠।</div>
<div class="class_54">श्रोत्रं त्वक् चक्षुषी जिह्वा घ्राणमेव च पञ्चमम् ⁠।</div>
<div class="class_54">वाक् च हस्तौ च पादौ च पायुर्मेढ्रंतथैव च ⁠।⁠।⁠ २७ ⁠।⁠।</div>
<div class="class_54">बुद्धीन्द्रियाणि चैतानि तथा कर्मेन्द्रियाणि च ⁠।</div>
<div class="class_54">सम्भूतानीह युगपन्मनसा सह पार्थिव ⁠।⁠।⁠ २८ ⁠।⁠।</div>
<div class="class_55">इस भौतिक सर्गके अन्तर्गत आँख, कान, नाक, त्वचा और जिह्वा—ये पाँच ज्ञानेन्द्रियाँ तथा वाणी, हाथ, पैर, गुदा और लिंग—ये पाँच कर्मेन्द्रियाँ हैं। पृथ्वीनाथ! मनसहित इन सबकी उत्पत्ति भी एक ही साथ होती है ⁠।⁠।⁠ २७-२८ ⁠।⁠।</div>
<div class="class_54">एषा तत्त्वचतुर्विंशा सर्वाकृतिषु वर्तते ⁠।</div>
<div class="class_54">यां ज्ञात्वा नाभिशोचन्ति ब्राह्मणास्तत्त्वदर्शिनः ⁠।⁠।⁠ २९ ⁠।⁠।</div>
<div class="class_55">ये चौबीस तत्त्व सम्पूर्ण प्राणियोंके शरीरोंमें मौजूद रहते हैं। तत्त्वदर्शी ब्राह्मण इनके यथार्थ स्वरूपको जानकर कभी शोक नहीं करते हैं ⁠।⁠।⁠ २९ ⁠।⁠।</div>
<div class="class_54">एतद् देहं समाख्यातं त्रैलोक्ये सर्वदेहिषु ⁠।</div>
<div class="class_54">वेदितव्यं नरश्रेष्ठ सदेवनरदानवे ⁠।⁠।⁠ ३० ⁠।⁠।</div>
<div class="class_54">सयक्षभूतगन्धर्वे सकिन्नरमहोरगे ⁠।</div>
<div class="class_54">सचारणपिशाचे वै सदेवर्षिनिशाचरे ⁠।⁠।⁠ ३१ ⁠।⁠।</div>
<div class="class_54">सदंशकीटमशके सपूतिकृमिमूषिके ⁠।</div>
<div class="class_54">शुनि श्वपाके चैणेये सचाण्डाले सपुल्कसे ⁠।⁠।⁠ ३२ ⁠।⁠।</div>
<div class="class_54">हस्त्यश्वखरशार्दूले सवृक्षे गवि चैव ह ⁠।</div>
<div class="class_54">यच्च मूर्तिमयं किंचित् सर्वत्रैतन्निदर्शनम् ⁠।⁠।⁠ ३३ ⁠।⁠।</div>
<div class="class_55">नरश्रेष्ठ! तीनों लोकोंमें जितने देहधारी हैं, उन सबमें इन्हीं तत्त्वोंके समुदायको देह समझना चाहिये। देवता, मनुष्य, दानव, यक्ष, भूत, गन्धर्व किन्नर, महासर्प, चारण, पिशाच, देवर्षि, निशाचर, दंश (डंक मारनेवाली मक्खी), कीट, मच्छर, दुर्गन्धित कीड़े, चूहे, कुत्ते, चाण्डाल, हिरन, श्वपाक (कुत्ताका मांस खानेवाला), पुल्कस (म्लेच्छ), हाथी, घोड़े, गधे, सिंह, वृक्ष और गौ आदिके रूपमें जो कुछ मूर्तिमान् पदार्थ है, सर्वत्र इन्हीं तत्त्वोंका दर्शन होता है ⁠।⁠।⁠ ३०-३३ ⁠।⁠।</div>
<div class="class_54">जले भुवि तथाऽऽकाशे नान्यत्रेति विनिश्चयः ⁠।</div>
<div class="class_54">स्थानं देहवतामासीदित्येवमनुशुश्रुम ⁠।⁠।⁠ ३४ ⁠।⁠।</div>
<div class="class_55">पृथ्वी, जल और आकाशमें ही देहधारियोंका निवास है, और कहीं नहीं; यह विद्वानोंका निश्चय है। ऐसा मैंने सुन रक्खा है ⁠।⁠।⁠ ३४ ⁠।⁠।</div>
<div class="class_54">कृत्स्नमेतावतस्तात क्षरते व्यक्तसंज्ञितम् ⁠।</div>
<div class="class_54">अहन्यहनि भूतात्मा ततः क्षर इति स्मृतः ⁠।⁠।⁠ ३५ ⁠।⁠।</div>
<div class="class_55">हे तात! यह सम्पूर्ण पांचभौतिक जगत् व्यक्त कहलाता है और प्रतिदिन इसका क्षरण होता है, इसलिये इसको क्षर कहते हैं ⁠।⁠।⁠ ३५ ⁠।⁠।</div>
<div class="class_54">एतदक्षरमित्युक्तं क्षरतीदं यथा जगत् ⁠।</div>
<div class="class_54">जगन्मोहात्मकं प्राहुरव्यक्ताद् व्यक्तसंज्ञकम् ⁠।⁠।⁠ ३६ ⁠।⁠।</div>
<div class="class_55">इससे भिन्न जो तत्त्व है, उसे अक्षर कहा गया है। इस प्रकार उस अव्यक्त अक्षरसे उत्पन्न हुआ यह व्यक्तसंज्ञक मोहात्मक जगत् क्षरित होनेके कारण क्षर नाम धारण करता है ⁠।⁠।⁠ ३६ ⁠।⁠।</div>
<div class="class_54">महांश्चैवाग्रजो नित्यमेतत् क्षरनिदर्शनम् ⁠।</div>
<div class="class_54">कथितं ते महाराज यन्मां त्वं परिपृच्छसि ⁠।⁠।⁠ ३७ ⁠।⁠।</div>
<div class="class_55">क्षर-तत्त्वोंमें सबसे पहले महत्तत्त्वकी ही सृष्टि हुई है। यह बात सदा ध्यानमें रखनेयज्ञेय है। यही क्षरका परिचय है। महाराज! तुमने जो मुझसे पूछा था, उसके अनुसार यह मैंने तुम्हारे समक्ष क्षर-अक्षरके विषयका वर्णन किया है ⁠।⁠।⁠ ३७ ⁠।⁠।</div>
<div class="class_54">पञ्चविंशतिमो विष्णुर्निस्तत्त्वस्तत्त्वसंज्ञितः ⁠।</div>
<div class="class_54">तत्त्वसंश्रयणादेतत् तत्त्वमाहुर्मनीषिणः ⁠।⁠।⁠ ३८ ⁠।⁠।</div>
<div class="class_55">इन चौबीस तत्त्वोंसे परे जो भगवान् विष्णु (सर्वव्यापी परमात्मा) हैं, उन्हें पचीसवाँ तत्त्व कहा गया है। तत्त्वोंको आश्रय देनेके कारण ही मनीषी पुरुष उन्हें तत्त्व कहते हैं ⁠।⁠।⁠ ३८ ⁠।⁠।</div>
<div class="class_54">यन्मर्त्यमसृजद् व्यक्तं तत्तन्मूर्त्यधितिष्ठति ⁠।</div>
<div class="class_54">चतुर्विंशतिमोऽव्यक्तो ह्यमूर्तः पञ्चविंशकः ⁠।⁠।⁠ ३९ ⁠।⁠।</div>
<div class="class_55">महत्तत्त्व आदि व्यक्त पदार्थ जिन मरणशील (नश्वर) पदार्थोंकी सृष्टि करते हैं, वे किसी-न-किसी आकार या मूर्तिका आश्रय लेकर स्थित होते हैं। गणना करनेपर चौबीसवाँ तत्त्व है अव्यक्त प्रकृति और पचीसवाँ है निराकार परमात्मा ⁠।⁠।⁠ ३९ ⁠।⁠।</div>
<div class="class_54">स एव हृदि सर्वासु मूर्तिष्वातिष्ठतेऽऽत्मवान् ⁠।</div>
<div class="class_54">केवलश्चेतनो नित्यः सर्वमूर्तिरमूर्तिमान् ⁠।⁠।⁠ ४० ⁠।⁠।</div>
<div class="class_55">जो अद्वितीय, चेतन, नित्य, सर्वस्वरूप, निराकार एवं सबके आत्मा हैं, वे परम पुरुष परमात्मा ही समस्त शरीरोंके हृदयदेशमें निवास करते हैं ⁠।⁠।⁠ ४० ⁠।⁠।</div>
<div class="class_54">सर्गप्रलयधर्मिण्या असर्गप्रलयात्मकः ⁠।</div>
<div class="class_54">गोचरे वर्तते नित्यं निर्गुणं गुणसंज्ञितम् ⁠।⁠।⁠ ४१ ⁠।⁠।</div>
<div class="class_55">यद्यपि सृष्टि और प्रलय प्रकृतिके ही धर्म हैं। पुरुष तो उनसे सर्वथा सम्बन्धरहित है तथापि उस प्रकृतिके संसर्गवश पुरुष भी उस सृष्टि और प्रलयरूप धर्मसे सम्बद्ध-सा जान पड़ता है। इन्द्रियोंका विषय न होनेपर भी इन्द्रियगोचर-सा हो जाता है तथा निर्गुण होनेपर भी गुणवान्-सा जान पड़ता है ⁠।⁠।⁠ ४१ ⁠।⁠।</div>
<div class="class_54">एवमेष महानात्मा सर्गप्रलयकोविदः ⁠।</div>
<div class="class_54">विकुर्वाणः प्रकृतिमानभिमन्यत्यबुद्धिमान् ⁠।⁠।⁠ ४२ ⁠।⁠।</div>
<div class="class_55">इस प्रकार सृष्टि और प्रलयके तत्त्वको जाननेवाला यह महान् आत्मा अविकारी होकर भी प्रकृतिके संसर्गसे युक्त हो विकारवान्-सा हो जाता है एवं प्राकृत-बुद्धिसे रहित होनेपर भी शरीरमें आत्माभिमान कर लेता है ⁠।⁠।⁠ ४२ ⁠।⁠।</div>
<div class="class_54">तमःसत्त्वरजोयुक्तस्तासु तास्विह योनिषु ⁠।</div>
<div class="class_54">नियते प्रतिबुद्धित्वादबुद्धजनसेवनात् ⁠।⁠।⁠ ४३ ⁠।⁠।</div>
<div class="class_55">प्रकृतिके संसर्गवश ही वह सत्त्वगुण, रजोगुण और तमोगुणसे युक्त हो जाता है तथा अज्ञानी मनुष्योंका संग करनेसे उन्हींकी भाँति अपनेको शरीरस्थ समझनेके कारण वह उन-उन सात्त्विक, राजस, तामस योनियोंमें जन्म ग्रहण करता है ⁠।⁠।⁠ ४३ ⁠।⁠।</div>
<div class="class_54">सहवास विनाशित्वान्नान्योऽहमिति मन्यते ⁠।</div>
<div class="class_54">योऽहं सोऽहमिति ह्युक्त्वा गुणानेवानुवर्तते ⁠।⁠।⁠ ४४ ⁠।⁠।</div>
<div class="class_55">प्रकृतिके सहवाससे अपने स्वरूपका बोध लुप्त हो जानेके कारण पुरुष यह समझने लगता है कि मैं शरीरसे भिन्न नहीं हूँ। ‘मैं यह हूँ, वह हूँ, अमुकका पुत्र हूँ, अमुक जातिका हूँ’, इस प्रकार कहता हुआ वह सात्त्विक आदि गुणोंका ही अनुसरण करता है ⁠।⁠।⁠ ४४ ⁠।⁠।</div>
<div class="class_54">तमसा तामसान् भावान् विविधान् प्रतिपद्यते ⁠।</div>
<div class="class_54">रजसा राजसांश्चैव सात्त्विकान् सत्त्वसंश्रयात् ⁠।⁠।⁠ ४५ ⁠।⁠।</div>
<div class="class_55">वह तमोगुणसे मोह आदि नाना प्रकारके तामस भावोंको, रजोगुणसे प्रकृत्ति आदि राजस भावोंको तथा सत्त्वगुणका आश्रय लेकर प्रकाश आदि सात्त्विक भावोंको प्राप्त होता है ⁠।⁠।⁠ ४५ ⁠।⁠।</div>
<div class="class_54">शुक्ललोहितकृष्णानि रूपाण्येतानि त्रीणि तु ⁠।</div>
<div class="class_54">सर्वाण्येतानि रूपाणि यानीह प्राकृतानि वै ⁠।⁠।⁠ ४६ ⁠।⁠।</div>
<div class="class_55">सत्त्वगुण, रजोगुण और तमोगुणसे क्रमशः शुक्ल, रक्त और कृष्ण—ये तीन वर्ण प्रकट होते हैं। प्रकृतिसे जो-जो रूप प्रकट हुए हैं, वे सब इन्हीं तीनों वर्णोंके अन्तर्गत हैं ⁠।⁠।⁠ ४६ ⁠।⁠।</div>
<div class="class_54">तामसा निरयं यान्ति राजसा मानुषानथ ⁠।</div>
<div class="class_54">सात्त्विका देवलोकाय गच्छन्ति सुखभागिनः ⁠।⁠।⁠ ४७ ⁠।⁠।</div>
<div class="class_55">तमोगुणी प्राणी नरकमें पड़ते हैं, राजस स्वभावके जीव मनुष्यलोकमें जाते हैं तथा सुखके भागी सात्त्विक पुरुष देवलोकको प्रस्थान करते हैं ⁠।⁠।⁠ ४७ ⁠।⁠।</div>
<div class="class_54">निष्कैवल्येन पापेन तिर्यग्योनिमवाप्नुयात् ⁠।</div>
<div class="class_54">पुण्यपापेन मानुष्यं पुण्येनैकेन देवताः ⁠।⁠।⁠ ४८ ⁠।⁠।</div>
<div class="class_55">अत्यन्त केवल पापकर्मोंके फलस्वरूप जीव पशु-पक्षी आदि तिर्यग्योनिको प्राप्त होता है। पुण्य और पाप दोनोंके सम्मिश्रणसे मनुष्यलोक मिलता है तथा केवल पुण्यसे प्राणी देवयोनिको प्राप्त होता है ⁠।⁠।⁠ ४८ ⁠।⁠।</div>
<div class="class_54">एवमव्यक्तविषयं क्षरमाहुर्मनीषिणः ⁠।</div>
<div class="class_54">पञ्चविंशतिमो योऽयं ज्ञानादेव प्रवर्तते ⁠।⁠।⁠ ४९ ⁠।⁠।</div>
<div class="class_55">इस प्रकार ज्ञानी पुरुष प्रकृतिसे उत्पन्न हुए पदार्थोंको क्षर कहते हैं। उपर्युका चौबीस तत्त्वोंसे भिन्न जो पचीसवाँ तत्त्व—परमपुरुष परमात्मा बताया गया है, वही अक्षर है। उसकी प्राप्ति ज्ञानसे ही होती है ⁠।⁠।⁠ ४९ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि वसिष्ठकरालजनकसंवादे द्व‍यधिकत्रिशततमोऽध्यायः ⁠।⁠।⁠ ३०२ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें वसिष्ठ और करालजनकका संवादविषयक तीन सौ दोवाँ अध्याय पूरा हुआ ⁠।⁠।⁠ ३०२ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
