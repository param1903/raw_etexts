<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0268</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50033" class="class_52">सप्तत्रिंशदधिकद्विशततमोऽध्यायः</div>
<div class="class_85">सृष्टिके समस्त कार्योंमें बुद्धिकी प्रधानता और प्राणियोंकी श्रेष्ठताके तारतम्यका वर्णन</div>
<div class="class_86">व्यास उवाच</div>
<div class="class_54">अथ ज्ञानप्लवं धीरो गृहीत्वा शान्तिमात्मनः ⁠।</div>
<div class="class_54">उन्मज्जंश्च निमज्जंश्च ज्ञानमेवाभिसंश्रयेत् ⁠।⁠।⁠ १ ⁠।⁠।</div>
<div class="class_55"><span class="class_60">व्यासजी कहते हैं—</span>वत्स! धीर पुरुषको चाहिये कि वह विवेकरूप नौकाका अवलम्बन लेकर भव-सागरमें डूबता-उतराता हुआ अर्थात् प्रत्येक परिस्थितिमें अपनी परम शान्तिके लिये वास्तविक ज्ञानके आश्रित हो जाय ⁠।⁠।⁠ १ ⁠।⁠।</div>
<div class="class_59">शुक उवाच</div>
<div class="class_54">किं तज्ज्ञानमथो विद्या यथा निस्तरते द्वयम् ⁠।</div>
<div class="class_54">प्रवृत्तिलक्षणो धर्मो निवृत्तिरिति वा वद ⁠।⁠।⁠ २ ⁠।⁠।</div>
<div class="class_55"><span class="class_60">शुकदेवजीने पूछा—</span>पिताजी! जिसके द्वारा मनुष्य जन्म और मृत्यु दोनोंके बन्धनसे छुटकारा पा जाता है, वह ज्ञान अथवा विद्या क्या है? वह प्रवृत्तिरूप धर्म है या निवृत्तिरूप? यह मुझे बताइये ⁠।⁠।⁠ २ ⁠।⁠।</div>
<div class="class_59">व्यास उवाच</div>
<div class="class_54">यस्तु पश्यन् स्वभावेन विनाभावमचेतनः ⁠।</div>
<div class="class_54">पुष्यते च पुनः सर्वान् प्रज्ञया मुक्तहेतुकान् ⁠।⁠।⁠ ३ ⁠।⁠।</div>
<div class="class_55"><span class="class_60">व्यासजीने कहा—</span>जो यह समझता है कि यह जगत् स्वभावसे ही उत्पन्न है, इसका कोई चेतन मूल कारण नहीं है, वह अज्ञानी मनुष्य व्यर्थ तर्कयुक्त बुद्धिद्वारा हेतुरहित वचनोंका बारंबार पोषण करता रहता है ⁠।⁠।⁠ ३ ⁠।⁠।</div>
<div class="class_54">येषां चैकान्तभावेन स्वभावात् कारणं मतम् ⁠।</div>
<div class="class_54">पूत्वा तृणमिषीकां वा ते लभन्ते न किंचन ⁠।⁠।⁠ ४ ⁠।⁠।</div>
<div class="class_55">जिनकी यह मान्यता है कि निश्चित रूपसे वस्तुगत स्वभाव ही जगत्‌का कारण है—स्वभावसे भिन्न अन्य कोई कारण नहीं है, (किंतु इन्द्रियोंद्वारा उपलब्ध न होनेमात्र हेतुसे उनका यह मानना कि ईश्वर-जैसा कोई जगत्‌का कारण है ही नहीं, युक्तिसंगत नहीं है; क्योंकि) मूँजके भीतर स्थित दिखायी न देनेवाली सींक क्या मूँजको चीर डालनेपर उन्हें उपलब्ध नहीं होती? अपितु अवश्य होती है (उसी प्रकार समस्त जगत्‌में व्याप्त परमात्मा यद्यपि इन्द्रियोंद्वारा दिखायी नहीं देता तो भी उसकी उपलब्धि दिव्य-ज्ञानके द्वारा अवश्य होती है) ⁠।⁠।⁠ ४ ⁠।⁠।</div>
<div class="class_54">ये चैनं पक्षमाश्रित्य निवर्तन्त्यल्पमेधसः ⁠।</div>
<div class="class_54">स्वभावं कारणं ज्ञात्वा न श्रेयः प्राप्नुवन्ति ते ⁠।⁠।⁠ ५ ⁠।⁠।</div>
<div class="class_55">जो मन्दबुद्धि मानव इस नास्तिक मतका अवलम्बन करके स्वभावहीको कारण जानकर परमेश्वरकी उपासनासे निवृत्त हो जाते हैं, वे कल्याणके भागी नहीं होते ⁠।⁠।⁠ ५ ⁠।⁠।</div>
<div class="class_54">स्वभावो हि विनाशाय मोहकर्म मनोभवः ⁠।</div>
<div class="class_54">निरुक्तमेतयोरेतत् स्वभावपरिभावयोः ⁠।⁠।⁠ ६ ⁠।⁠।</div>
<div class="class_55">नास्तिक लोग जो स्वभाववादका आश्रय लेकर ईश्वर और अदृष्टकी सत्ताको स्वीकार नहीं करते हैं, यह उनका मोहजनित कार्य है, स्वभाववाद मूढ़ोंकी कल्पना-मात्र है। यह मानवोंको परमार्थसे वंचित करके उनका विनाश करनेके लिये ही उपस्थित किया गया है। स्वभाव और परिभावके तत्त्वका यह आगे बताया जानेवाला विवेचन सुनो ⁠।⁠।⁠ ६ ⁠।⁠।</div>
<div class="class_54">कृष्यादीनीह कर्माणि सस्यसंहरणानि च ⁠।</div>
<div class="class_54">प्रज्ञावद्भिः प्रक्लृप्तानि यानासनगृहाणि च ⁠।⁠।⁠ ७ ⁠।⁠।</div>
<div class="class_55">देखा जाता है कि जगत्‌में बुद्धिसम्पन्न चेतन प्राणियोंद्वारा ही भूमिको जोतने आदिके कार्य, अनाजके बीजोंका संग्रह तथा सवारी, आसन और गृहनिर्माण—ये सब कार्य सदासे किये जाते हैं। यदि स्वभावसे ये कार्य हो जाते तो कोई इनमें प्रवृत्त ही न होता ⁠।⁠।⁠ ७ ⁠।⁠।</div>
<div class="class_54">आक्रीडानां गृहाणां च गदानामगदस्य च ⁠।</div>
<div class="class_54">प्रज्ञावन्तः प्रयोक्तारो ज्ञानवद्भिरनुष्ठिताः ⁠।⁠।⁠ ८ ⁠।⁠।</div>
<div class="class_55">बेटा! चेतन प्राणी क्रीडाके लिये स्थान और रहनेके लिये घर बनाते हैं। वे ही रोगोंको पहचानकर उनपर ठीक-ठीक दवाका प्रयोग करते हैं। बुद्धिमान् पुरुषोंद्वारा ही इन सब कार्योंका यथावत् अनुष्ठान होता है (स्वभावसे—अपने-आप नहीं) ⁠।⁠।⁠ ८ ⁠।⁠।</div>
<div class="class_54">प्रज्ञा संयोजयत्यर्थैः प्रज्ञा श्रेयोऽधिगच्छति ⁠।</div>
<div class="class_54">राजानो भुञ्जते राज्यं प्रज्ञया तुल्यलक्षणाः ⁠।⁠।⁠ ९ ⁠।⁠।</div>
<div class="class_55">बुद्धि ही धनकी प्राप्ति कराती है। बुद्धिसे ही मनुष्य कल्याणको प्राप्त होता है। एक-से लक्षणोंवाले राजाओंमें भी जो बुद्धिमें बढ़े-चढ़े होते हैं, वे ही राज्यका उपभोग और दूसरोंपर शासन करते हैं ⁠।⁠।⁠ ९ ⁠।⁠।</div>
<div class="class_54">परावरं तु भूतानां ज्ञानेनैवोपलभ्यते ⁠।</div>
<div class="class_54">विद्यया तात सृष्टानां विद्यैवेह परा गतिः ⁠।⁠।⁠ १० ⁠।⁠।</div>
<div class="class_55">तात! प्राणियोंके स्थूल-सूक्ष्म या छोटे-बड़ेका भेद बुद्धिसे ही जाना जाता है। इस जगत्‌में सब प्राणियोंकी सृष्टि विद्यासे हुई है और उनकी परम गति विद्या ही है ⁠।⁠।⁠ १० ⁠।⁠।</div>
<div class="class_54">भूतानां जन्म सर्वेषां विविधानां चतुर्विधम् ⁠।</div>
<div class="class_54">जरायुजाण्डजोद्भिज्जस्वेदजं चोपलक्षयेत् ⁠।⁠।⁠ ११ ⁠।⁠।</div>
<div class="class_55">संसारमें जो नाना प्रकारके जरायुज, अण्डज, स्वदेज और उद्भिज्ज—ये चतुर्विध प्राणी हैं, उन सबके जन्मकी ओर भी लक्ष्य करना चाहिये ⁠।⁠।⁠ ११ ⁠।⁠।</div>
<div class="class_54">स्थावरेभ्यो विशिष्टानि जङ्गमान्युपधारयेत् ⁠।</div>
<div class="class_54">उपपन्नं हि यच्चेष्टा विशिष्येत विशेष्यया ⁠।⁠।⁠ १२ ⁠।⁠।</div>
<div class="class_55">स्थावर प्राणियोंसे जंगम प्राणियोंको श्रेष्ठ समझना चाहिये। यह बात युक्तिसंगत भी है, क्योंकि उनमें विशेषरूपसे चेष्टा देखी जाती है, इस विशेषताके कारण जंगम प्राणियोंकी विशिष्टता स्वतः सिद्ध है ⁠।⁠।⁠ १२ ⁠।⁠।</div>
<div class="class_54">आहुर्वै बहुपादानि जङ्गमानि द्वयानि तु ⁠।</div>
<div class="class_54">बहुपाद्भ‍यो विशिष्टानि द्विपदानि बहून्यपि ⁠।⁠।⁠ १३ ⁠।⁠।</div>
<div class="class_55">जंगम जीवोंमें भी बहुत पैरवाले और दो पैरवाले—ये दो तरहके प्राणी होते हैं। इनमें बहुत पैरवालोंकी अपेक्षा दो पैरवाले अनेक प्राणी श्रेष्ठ बताये गये हैं ⁠।⁠।</div>
<div class="class_54">द्विपदानि द्वयान्याहुः पार्थिवानीतराणि च ⁠।</div>
<div class="class_54">पार्थिवानि विशिष्टानि तानि ह्यन्नानि भुञ्जते ⁠।⁠।⁠ १४ ⁠।⁠।</div>
<div class="class_55">दो पैरवाले जंगम प्राणी भी दो प्रकारके कहे गये हैं—पार्थिव (मुनष्य) और अपार्थिव (पक्षी)। अपार्थिवोंसे पार्थिव श्रेष्ठ हैं, क्योंकि वे अन्न भोजन करते हैं ⁠।⁠।⁠ १४ ⁠।⁠।</div>
<div class="class_54">पार्थिवानि द्वयान्याहुर्मध्यमान्यधमानि तु ⁠।</div>
<div class="class_54">मध्यमानि विशिष्टानि जातिधर्मोपधारणात् ⁠।⁠।⁠ १५ ⁠।⁠।</div>
<div class="class_55">पार्थिव (मनुष्य) भी दो प्रकारके बताये गये हैं—मध्यम और अधम। उनमें मध्यम मनुष्य अधमकी अपेक्षा श्रेष्ठ हैं; क्योंकि वे जाति-धर्मको धारण करते हैं ⁠।⁠।⁠ १५ ⁠।⁠।</div>
<div class="class_54">मध्यमानि द्वयान्याहुर्धर्मज्ञानीतराणि च ⁠।</div>
<div class="class_54">धर्मज्ञानि विशिष्टानि कार्याकार्योपधारणात् ⁠।⁠।⁠ १६ ⁠।⁠।</div>
<div class="class_55">मध्यम मनुष्य दो प्रकारके कहे गये हैं—धर्मज्ञ और धर्मसे अनभिज्ञ। इनमें धर्मज्ञ ही श्रेष्ठ हैं; क्योंकि वे कर्तव्य और अकर्त्तव्यका विवेक रखते और कर्त्तव्यका पालन करते हैं ⁠।⁠।⁠ १६ ⁠।⁠।</div>
<div class="class_54">धर्मज्ञानि द्वयान्याहुर्वेदज्ञानीतराणि च ⁠।</div>
<div class="class_54">वेदज्ञानि विशिष्टानि वेदो ह्येषु प्रतिष्ठितः ⁠।⁠।⁠ १७ ⁠।⁠।</div>
<div class="class_55">धर्मज्ञोंके भी दो भेद कहे गये हैं—वेदज्ञ और अवेदज्ञ। इनमें वेदज्ञ श्रेष्ठ हैं; क्योंकि उन्हींमें वेद प्रतिष्ठित है ⁠।⁠।⁠ १७ ⁠।⁠।</div>
<div class="class_54">वेदज्ञानि द्वयान्याहुः प्रवक्तॄणीतराणि च ⁠।</div>
<div class="class_54">प्रवक्तॄणि विशिष्टानि सर्वधर्मोपधारणात् ⁠।⁠।⁠ १८ ⁠।⁠।</div>
<div class="class_55">वेदज्ञ भी दो प्रकारके बताये गये हैं—प्रवक्ता और अप्रवक्ता। इनमें प्रवक्ता (प्रवचन करनेवाले) श्रेष्ठ हैं; क्योंकि वे वेदमें बताये हुए सम्पूर्ण धर्मोंको धारण करनेवाले होते हैं ⁠।⁠।⁠ १८ ⁠।⁠।</div>
<div class="class_54">विज्ञायन्ते हि यैर्वेदाः सधर्माः सक्रियाफलाः ⁠।</div>
<div class="class_54">सधर्मा निखिला वेदाः प्रवक्तॄभ्यो विनिःसृताः ⁠।⁠।⁠ १९ ⁠।⁠।</div>
<div class="class_55">एवं उन्हींके द्वारा धर्म, कर्म और फलोंसहित वेदोंका ज्ञान दूसरोंको होता है। धर्मसहित सम्पूर्ण वेद प्रवक्ताओंके ही मुखसे प्रकट होते हैं ⁠।⁠।⁠ १९ ⁠।⁠।</div>
<div class="class_54">प्रवक्तॄणि द्वयान्याहुरात्मज्ञानीतराणि च ⁠।</div>
<div class="class_54">आत्मज्ञानि विशिष्टानि जन्माजन्मोपधारणात् ⁠।⁠।⁠ २० ⁠।⁠।</div>
<div class="class_55">प्रवक्ता भी दो प्रकारके कहे गये हैं—आत्मज्ञ और अनात्मज्ञ। इनमें आत्मज्ञ पुरुष ही श्रेष्ठ हैं; क्योंकि वे जन्म और मृत्युके तत्त्वको समझते हैं ⁠।⁠।⁠ २० ⁠।⁠।</div>
<div class="class_54">धर्मद्वयं हि यो वेद स सर्वज्ञः स सर्ववित् ⁠।</div>
<div class="class_54">स त्यागी सत्यसंकल्पः सत्यः शुचिरथेश्वरः ⁠।⁠।⁠ २१ ⁠।⁠।</div>
<div class="class_55">जो प्रवृत्ति और निवृत्तिरूप दो प्रकारके धर्मको जानता है, वही सर्वज्ञ, सर्ववेत्ता, त्यागी, सत्यसंकल्प, सत्यवादी, पवित्र और समर्थ होता है ⁠।⁠।⁠ २१ ⁠।⁠।</div>
<div class="class_54">ब्रह्मज्ञानप्रतिष्ठं हि तं देवा ब्राह्मणं विदुः ⁠।</div>
<div class="class_54">शब्दब्रह्मणि निष्णातं परे च कृतनिश्चयम् ⁠।⁠।⁠ २२ ⁠।⁠।</div>
<div class="class_55">जो शब्दब्रह्म (वेद) में पारंगत होकर परब्रह्मके तत्त्वका निश्चय कर चुका है और सदा ब्रह्मज्ञानमें ही स्थित रहता है, उसे ही देवतालोग ब्राह्मण मानते हैं ⁠।⁠।</div>
<div class="class_54">अन्तःस्थं च बहिष्ठं च साधियज्ञाधिदैवतम् ⁠।</div>
<div class="class_54">ज्ञानान्विता हि पश्यन्ति ते देवास्तात ते द्विजाः ⁠।⁠।⁠ २३ ⁠।⁠।</div>
<div class="class_55">बेटा! जो लोग ज्ञानवान् होकर बाहर और भीतर व्याप्त अधियज्ञ (परमात्मा) और अधिदैव (पुरुष) का साक्षात्कार कर लेते हैं, वे ही देवता और वे ही द्विज हैं ⁠।⁠।</div>
<div class="class_54">तेषु विश्वमिदं भूतं सर्वं च जगदाहितम् ⁠।</div>
<div class="class_54">तेषां माहात्म्यभावस्य सदृशं नास्ति किंचन ⁠।⁠।⁠ २४ ⁠।⁠।</div>
<div class="class_55">उन्हींमें यह सारा विश्व, सम्पूर्ण जगत् प्रतिष्ठित है। उनके माहात्म्यकी कहीं कोई तुलना नहीं है ⁠।⁠।⁠ २४ ⁠।⁠।</div>
<div class="class_54">आद्यन्ते निधनं चैव कर्म चातीत्य सर्वशः ⁠।</div>
<div class="class_54">चतुर्विधस्य भूतस्य सर्वस्येशाः स्वयम्भुवः ⁠।⁠।⁠ २५ ⁠।⁠।</div>
<div class="class_55">वे जन्म, मृत्यु और कर्मकी सीमाको भलीभाँति लाँघकर समस्त चतुर्विध प्राणियोंके अधीश्वर एवं स्वयम्भू होते हैं ⁠।⁠।⁠ २५ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि शुकानुप्रश्ने सप्तत्रिंशदधिकद्विशततमोऽध्यायः ⁠।⁠।⁠ २३७ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें शुकदेवका अनुप्रश्नविषयक दो सौ सैंतीसवाँ अध्याय पूरा हुआ ⁠।⁠।⁠ २३७ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
