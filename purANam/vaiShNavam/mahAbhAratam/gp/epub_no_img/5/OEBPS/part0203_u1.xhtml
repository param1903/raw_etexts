<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0203</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49976" class="class_92">अशीत्यधिकशततमोऽध्यायः</div>
<div class="class_93">सद्‌बुद्धिका आश्रय लेकर आत्महत्यादि पापकर्मसे निवृत्त होनेके सम्बन्धमें काश्यप ब्राह्मण और इन्द्रका संवाद</div>
<div class="class_86">युधिष्ठिर उवाच</div>
<div class="class_54">बान्धवाः कर्म वित्तं वा प्रज्ञा वेह पितामह ⁠।</div>
<div class="class_54">नरस्य का प्रतिष्ठा स्यादेतत् पृष्टो वदस्व मे ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! अब मेरे प्रश्नके अनुसार मुझे यह बताइये कि मनुष्यको बन्धुजन, कर्म, धन अथवा बुद्धि—इनमेंसे किसका आश्रय लेना चाहिये? ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">प्रज्ञा प्रतिष्ठा भूतानां प्रज्ञा लाभः परो मतः ⁠।</div>
<div class="class_54">प्रज्ञा निःश्रेयसी लोके प्रज्ञा स्वर्गो मतः सताम् ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! प्राणियोंका प्रधान आश्रय बुद्धि है। बुद्धि ही उनका सबसे बड़ा लाभ है। संसारमें बुद्धि ही उनका कल्याण करनेवाली है। सत्पुरुषोंके मतमें बुद्धि ही स्वर्ग है ⁠।⁠।⁠ २ ⁠।⁠।</div>
<div class="class_54">प्रज्ञया प्रापितार्थो हि बलिरैश्वर्यसंक्षये ⁠।</div>
<div class="class_54">प्रह्रादो नमुचिर्मङ्किस्तस्याः किं विद्यते परम् ⁠।⁠।⁠ ३ ⁠।⁠।</div>
<div class="class_55">राजा बलिने अपना ऐश्वर्य क्षीण हो जानेपर पुनः उसे बुद्धिबलसे ही पाया था। प्रह्लाद, नमुचि और मंकिने भी बुद्धिबलसे ही अपना-अपना अर्थ सिद्ध किया था। संसारमें बुद्धिसे बढ़कर और क्या है? ⁠।⁠।⁠ ३ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">इन्द्रकाश्यपसंवादं तन्निबोध युधिष्ठिर ⁠।⁠।⁠ ४ ⁠।⁠।</div>
<div class="class_55">युधिष्ठिर! इस विषयमें विज्ञ पुरुष इन्द्र और काश्यपके संवादरूप प्राचीन इतिहासका उदाहरण दिया करते हैं, उसे सुनो ⁠।⁠।⁠ ४ ⁠।⁠।</div>
<div class="class_54">वैश्यः कश्चिदृषिसुतं काश्यपं संशितव्रतम् ⁠।</div>
<div class="class_54">रथेन पातयामास श्रीमान् दृप्तस्तपस्विनम् ⁠।⁠।⁠ ५ ⁠।⁠।</div>
<div class="class_55">कहते हैं, पूर्वकालमें धनके अभिमानसे मतवाले हुए किसी धनी वैश्यने कठोर व्रतका पालन करनेवाले तपस्वी ऋषिकुमार काश्यपको अपने रथसे धक्के देकर गिरा दिया ⁠।⁠।⁠ ५ ⁠।⁠।</div>
<div class="class_54">आर्तः स पतितः क्रुद्धस्त्यक्त्वाऽऽत्मानमथाब्रवीत् ⁠।</div>
<div class="class_54">मरिष्याम्यधनस्येह जीवितार्थो न विद्यते ⁠।⁠।⁠ ६ ⁠।⁠।</div>
<div class="class_55">वे पीड़ासे कराहकर गिर पड़े और कुपित होकर आत्महत्याके लिये उद्यत हो इस प्रकार बोले—‘अब मैं प्राण दे दूँगा; क्योंकि इस संसारमें निर्धन मनुष्यका जीवन व्यर्थ है’ ⁠।⁠।⁠ ६ ⁠।⁠।</div>
<div class="class_54">तथा मुमूर्षमासीनमकूजन्तमचेतसम् ⁠।</div>
<div class="class_54">इन्द्रः शृगालरूपेण बभाषे लुब्धमानसम् ⁠।⁠।⁠ ७ ⁠।⁠।</div>
<div class="class_55">उन्हें इस प्रकार मरनेकी इच्छा लेकर बैठे मूर्च्छासे अचेत हो कुछ न बोलते और मन-ही-मन धनके लिये ललचाते देखकर इन्द्रदेव सियारका रूप धारण करके आये और उनसे इस प्रकार कहने लगे— ⁠।⁠।⁠ ७ ⁠।⁠।</div>
</body>
</html>
