<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0222</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49993" class="class_92">सप्तनवत्यधिकशततमोऽध्यायः</div>
<div class="class_93">जापकमें दोष आनेके कारण उसे नरककी प्राप्ति</div>
<div class="class_86">युधिष्ठिर उवाच</div>
<div class="class_54">गतीनामुत्तमा प्राप्तिः कथितां जापकेष्विह ⁠।</div>
<div class="class_54">एकैवैषा गतिस्तेषामुत यान्त्यपरामपि ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! आपने यहाँ जापकोंके लिये गतियोंमें उत्तम गतिकी प्राप्ति बतायी है। क्या उनके लिये एकमात्र यही गति है? या वे किसी दूसरी गतिको भी प्राप्त होते हैं? ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">शृणुष्वावहितो राजन् जापकानां गतिं विभो ⁠।</div>
<div class="class_54">यथा गच्छन्ति निरयाननेकान् पुरुषर्षभ ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! तुम सावधान होकर जापकोंकी गतिका वर्णन सुनो। प्रभो! पुरुषप्रवर! अब मैं यह बता रहा हूँ कि वे किस तरह नाना प्रकारके नरकोंमें पड़ते हैं<span id="XWxTL2lbS6mOOjE0kR7G-g50214"></span><a href="part0222_u4.xhtml#XWxTL2lbS6mOOjE0kR7G-g50449" class="class_56">*</a> ⁠।⁠।⁠ २ ⁠।⁠।</div>
<div class="class_54">यथोक्तपूर्वं पूर्वं यो नानुतिष्ठति जापकः ⁠।</div>
<div class="class_54">एकदेशक्रियश्चात्र निरयं स च गच्छति ⁠।⁠।⁠ ३ ⁠।⁠।</div>
<div class="class_55">जो जापक जैसा पहले बताया गया है, उसी तरह नियमोंका ठीक-ठीक पालन नहीं करता, एकदेशका ही अनुष्ठान करता है अर्थात् किसी एक ही नियमका पालन करता है, वह नरकमें पड़ता है ⁠।⁠।⁠ ३ ⁠।⁠।</div>
<div class="class_54">अवमानेन कुरुते न प्रीयति न हृष्यति ⁠।</div>
<div class="class_54">ईदृशो जापको याति निरयं नात्र संशयः ⁠।⁠।⁠ ४ ⁠।⁠।</div>
<div class="class_55">जो अवहेलनापूर्वक जप करता है, उसके प्रति प्रेम या प्रसन्नता नहीं प्रकट करता है, ऐसा जापक भी निःसंदेह नरकमें ही पड़ता है ⁠।⁠।⁠ ४ ⁠।⁠।</div>
<div class="class_54">अहङ्कारकृतश्चैव सर्वे निरयगामिनः ⁠।</div>
<div class="class_54">परावमानी पुरुषो भविता निरयोपगः ⁠।⁠।⁠ ५ ⁠।⁠।</div>
<div class="class_55">जपके कारण अपनेमें बड़प्पनका अभिमान करनेवाले सभी जापक नरकगामी होते हैं। दूसरोंका अपमान करनेवाला जापक भी नरकमें ही पड़ता है ⁠।⁠।⁠ ५ ⁠।⁠।</div>
<div class="class_54">अभिध्यापूर्वकं जप्यं कुरुते यश्च मोहितः ⁠।</div>
<div class="class_54">यत्राभिध्यां स कुरुते तं वै निरयमृच्छति ⁠।⁠।⁠ ६ ⁠।⁠।</div>
<div class="class_55">जो मोहित हो फलकी इच्छा रखकर जप करता है, वह जिस फलका चिन्तन करता है, उसीके उपयुक्त नरकमें पड़ता है ⁠।⁠।⁠ ६ ⁠।⁠।</div>
<div class="class_54">अथैश्वर्यप्रवृत्तेषु जापकस्तत्र रज्यते ⁠।</div>
<div class="class_54">स एव निरयस्तस्य नासौ तस्मात् प्रमुच्यते ⁠।⁠।⁠ ७ ⁠।⁠।</div>
<div class="class_55">यदि जप करनेवाले साधकको अणिमा आदि ऐश्वर्य प्राप्त हों और वह उनमें अनुरक्त हो जाय तो वह ही उसके लिये नरक है, वह उससे छुटकारा नहीं पाता है ⁠।⁠।</div>
<div class="class_54">रागेण जापको जप्यं कुरुते तत्र मोहितः ⁠।</div>
<div class="class_54">यत्रास्य रागः पतति तत्र तत्रोपपद्यते ⁠।⁠।⁠ ८ ⁠।⁠।</div>
<div class="class_55">जो जापक मोहके वशीभूत हो विषयासक्तिपूर्वक जप करता है, वह जिस फलमें उसकी आसक्ति होती है, उसीके अनुरूप शरीरको प्राप्त होता है। इस प्रकार उसका पतन हो जाता है ⁠।⁠।⁠ ८ ⁠।⁠।</div>
<div class="class_54">दुर्बुद्धिरकृतप्रज्ञश्चले मनसि तिष्ठति ⁠।</div>
<div class="class_54">चलामेव गतिं याति निरयं वा नियच्छति ⁠।⁠।⁠ ९ ⁠।⁠।</div>
<div class="class_55">जिसकी बुद्धि भोगोंमें आसक्तिके कारण दूषित है तथा जो विवेकशील नहीं है, वह जापक यदि मनके चंचल रहते हुए ही जप करता है तो विनाशशील गतिको प्राप्त होता है अथवा नरकमें गिरता है। अर्थात् विनाशशील या स्वर्गादि विचलित स्वभाववाले लोकोंको प्राप्त होता है या तिर्यक्-योनियोंमें जाता है ⁠।⁠।⁠ ९ ⁠।⁠।</div>
<div class="class_54">अकृतप्रज्ञको बालो मोहं गच्छति जापकः ⁠।</div>
<div class="class_54">स मोहान्निरयं याति तत्र गत्वानुशोचति ⁠।⁠।⁠ १० ⁠।⁠।</div>
<div class="class_55">जो विवेकशून्य मूढ़ जापक मोहग्रस्त हो जाता है, वह उस मोहके कारण नरकमें गिरता है और उसमें गिरकर निरन्तर शोकमग्न रहता है ⁠।⁠।⁠ १० ⁠।⁠।</div>
<div class="class_54">दृढग्राही करोमीति जाप्यं जपति जापकः ⁠।</div>
<div class="class_54">न सम्पूर्णो न संयुक्तो निरयं सोऽनुगच्छति ⁠।⁠।⁠ ११ ⁠।⁠।</div>
<div class="class_55">‘मैं निश्चय ही जपका अनुष्ठान पूरा करूँगा,’ ऐसा दृढ़ आग्रह रखकर जो जापक जपमें प्रवृत्त होता है, परंतु न तो उसमें अच्छी तरह संलग्न होता है और न उसे पूरा ही कर पाता है, वह नरकमें गिरता है ⁠।⁠।⁠ ११ ⁠।⁠।</div>
<div class="class_59">युधिष्ठिर उवाच</div>
<div class="class_54">अनिवृत्तं परं यत्तदव्यक्तं ब्रह्मणि स्थितम् ⁠।</div>
<div class="class_54">तद्भूतो जापकः कस्मात् स शरीरमिहाविशेत् ⁠।⁠।⁠ १२ ⁠।⁠।</div>
<div class="class_55"><span class="class_60">युधिष्ठिरने पूछा—</span>जो कभी निवृत्त न होनेवाला सनातन अव्यक्त ब्रह्म है, उस गायत्रीके जपमें स्थित रहने-वाला एवं उससे भावित हुआ जापक किस कारणसे यहाँ शरीरमें प्रवेश करता है अर्थात् पुनर्जन्म ग्रहण करता है? ⁠।⁠।</div>
<div class="class_59">भीष्म उवाच</div>
<div class="class_54">दुष्प्रज्ञानेन निरया बहवः समुदाहृताः ⁠।</div>
<div class="class_54">प्रशस्तं जापकत्वं च दोषाश्चैते तदात्मकाः ⁠।⁠।⁠ १३ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! काम आदिसे बुद्धि दूषित होनेके कारण ही उसके लिये बहुत-से नरकोंकी प्राप्ति अर्थात् नाना योनियोंमें जन्म ग्रहण करनेकी बात कही गयी है। जापक होना तो बहुत उत्तम है। वे उपर्युक्त राग आदि दोष तो उसमें दूषित बुद्धिके कारण ही आते हैं ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि जापकोपाख्याने सप्तनवत्यधिकशततमोऽध्यायः ⁠।⁠।⁠ १९७ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें जापकका उपाख्यानविषयक एक सौ सत्तानबेवाँ अध्याय पूरा हुआ ⁠।⁠।⁠ १९७ ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50449" class="class_91"><a href="part0222_u4.xhtml#XWxTL2lbS6mOOjE0kR7G-g50214" class="class_80">*</a> इस प्रकरणमें पुनर्जन्मको ही नरकके नामसे कहा गया है। यह बात छठे और सातवें श्लोकके वर्णनसे स्पष्ट हो जाती है।</div>
</body>
</html>
