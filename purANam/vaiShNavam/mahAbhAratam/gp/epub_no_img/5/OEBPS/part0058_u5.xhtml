<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0058</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49837" class="class_92">त्रिचत्वारिंशोऽध्यायः</div>
<div class="class_93">युधिष्ठिरद्वारा भगवान् श्रीकृष्णकी स्तुति</div>
<div class="class_86">वैशम्पायन उवाच</div>
<div class="class_54">अभिषिक्तो महाप्राज्ञो राज्यं प्राप्य युधिष्ठिरः ⁠।</div>
<div class="class_54">दाशार्हं पुण्डरीकाक्षमुवाच प्राञ्जलिः शुचिः ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! राज्याभिषेकके पश्चात् राज्य पाकर परम बुद्धिमान् युधिष्ठिरने पवित्रभावसे हाथ जोड़कर कमलनयन दशार्हवंशी श्रीकृष्णसे कहा— ⁠।⁠।</div>
<div class="class_54">तव कृष्ण प्रसादेन नयेन च बलेन च ⁠।</div>
<div class="class_54">बुद्ध‍या च यदुशार्दूल तथा विक्रमणेन च ⁠।⁠।⁠ २ ⁠।⁠।</div>
<div class="class_54">पुनः प्राप्तमिदं राज्यं पितृपैतामहं मया ⁠।</div>
<div class="class_54">नमस्ते पुण्डरीकाक्ष पुनः पुनररिंदम ⁠।⁠।⁠ ३ ⁠।⁠।</div>
<div class="class_55">‘यदुसिंह श्रीकृष्ण! आपकी ही कृपा, नीति, बल, बुद्धि और पराक्रमसे मुझे पुनः अपने बाप-दादोंका यह राज्य प्राप्त हुआ है। शत्रुओंका दमन करनेवाले कमलनयन! आपको बारंबार नमस्कार है ⁠।⁠।⁠ २-३ ⁠।⁠।</div>
<div class="class_54">त्वामेकमाहुः पुरुषं त्वामाहुः सात्वतां पतिम् ⁠।</div>
<div class="class_54">नामभिस्त्वां बहुविधैः स्तुवन्ति प्रयता द्विजाः ⁠।⁠।⁠ ४ ⁠।⁠।</div>
<div class="class_55">‘अपने मन और इन्द्रियोंको संयममें रखनेवाले द्विज एकमात्र आपको ही अन्तर्यामी पुरुष एवं उपासना करनेवाले भक्तोंका प्रतिपालक बताते हैं। साथ ही वे नाना प्रकारके नामोंद्वारा आपकी स्तुति करते हैं ⁠।⁠।⁠ ४ ⁠।⁠।</div>
<div class="class_54">विश्वकर्मन्‌ नमस्तेऽस्तु विश्वात्मन् विश्वसम्भव ⁠।</div>
<div class="class_54">विष्णो जिष्णो हरे कृष्ण वैकुण्ठ पुरुषोत्तम ⁠।⁠।⁠ ५ ⁠।⁠।</div>
<div class="class_55">‘यह सम्पूर्ण विश्व आपकी लीलामयी सृष्टि है। आप इस विश्वके आत्मा हैं। आपहीसे इस जगत्‌की उत्पत्ति हुई है। आप ही व्यापक होनेके कारण ‘विष्णु’, विजयी होनेसे ‘जिष्णु’, दुःख और पाप हर लेनेसे ‘हरि’, अपनी ओर आकृष्ट करनेके कारण ‘कृष्ण’, विकुण्ठ धामके अधिपति होनेसे ‘वैकुण्ठ’ तथा क्षर-अक्षर पुरुषसे उत्तम होनेके कारण ‘पुरुषोतम’ कहलाते हैं। आपको नमस्कार है ⁠।⁠।⁠ ५ ⁠।⁠।</div>
<div class="class_54">अदित्याः सप्तधा त्वं तु पुराणो गर्भतां गतः ⁠।</div>
<div class="class_54">पृश्निगर्भस्त्वमेवैकस्त्रियुगं त्वां वदन्त्यपि ⁠।⁠।⁠ ६ ⁠।⁠।</div>
<div class="class_55">‘आप पुराणपुरुष परमात्माने ही सात प्रकारसे अदितिके गर्भमें अवतार लिया है। आप ही पृश्निगर्भके नामसे प्रसिद्ध हैं। विद्वान्‌लोग तीनों युगोंमें प्रकट होनेके कारण आपको ‘त्रियुग’ कहते हैं ⁠।⁠।⁠ ६ ⁠।⁠।</div>
<div class="class_54">शुचिश्रवा हृषीकेशो घृतार्चिर्हंस उच्यते ⁠।</div>
<div class="class_54">त्रिचक्षुः शम्भुरेकस्त्वं विभुर्दामोदरोऽपि च ⁠।⁠।⁠ ७ ⁠।⁠।</div>
<div class="class_55">‘आपकी कीर्ति परम पवित्र है। आप सम्पूर्ण इन्द्रियोंके प्रेरक हैं। घृत ही जिसकी ज्वाला है—वह यज्ञपुरुष आप ही हैं। आप ही हंस (विशुद्ध परमात्मा) कहे जाते हैं। त्रिनेत्रधारी भगवान् शंकर और आप एक ही हैं। आप सर्वव्यापी होनेके साथ ही दामोदर (यशोदा मैयाके द्वारा बँध जानेवाले नटवरनागर) भी हैं ⁠।⁠।⁠ ७ ⁠।⁠।</div>
<div class="class_54">वराहोऽग्निर्बृहद्भानुर्वृषभस्तार्क्ष्यलक्षणः ⁠।</div>
<div class="class_54">अनीकसाहः पुरुषः शिपिविष्ट उरुक्रमः ⁠।⁠।⁠ ८ ⁠।⁠।</div>
<div class="class_55">‘वराह, अग्नि, बृहद्भानु (सूर्य), वृषभ (धर्म), गरुडध्वज, अनीकसाह (शत्रुसेनाका वेग सह सकनेवाले), पुरुष (अन्तर्यामी), शिपिविष्ट (सबके शरीरमें आत्मारूपसे प्रविष्ट) और उरुक्रम (वामन)—ये सभी आपके ही नाम और रूप हैं ⁠।⁠।⁠ ८ ⁠।⁠।</div>
<div class="class_54">वरिष्ठ उग्रसेनानीः सत्यो वाजसनिर्गुहः ⁠।</div>
<div class="class_54">अच्युतश्च्यावनोऽरीणां संस्कृतो विकृतिर्वृषः ⁠।⁠।⁠ ९ ⁠।⁠।</div>
<div class="class_55">‘सबसे श्रेष्ठ, भयंकर सेनापति, सत्यस्वरूप, अन्नदाता तथा स्वामी कार्तिकेय भी आप ही हैं। आप स्वयं कभी युद्धसे विचलित न होकर शत्रुओंको पीछे हटा देते हैं। संस्कार-सम्पन्न द्विज और संस्कारशून्य वर्णसंकर भी आपके ही स्वरूप हैं। आप कामनाओंकी वर्षा करनेवाले वृष (धर्म) हैं ⁠।⁠।⁠ ९ ⁠।⁠।</div>
<div class="class_54">कृष्णधर्मस्त्वमेवादिर्वृषदर्भो वृषाकपिः ⁠।</div>
<div class="class_54">सिन्धुर्विधर्मस्त्रिककुप् त्रिधामा त्रिदिवाच्युतः ⁠।⁠।⁠ १० ⁠।⁠।</div>
<div class="class_55">‘कृष्णधर्म (यज्ञस्वरूप) और सबके आदिकारण आप ही हैं। वृषदर्भ (इन्द्रके दर्पका दलन करनेवाले) और वृषाकपि (हरिहर) भी आप ही हैं। आप ही सिन्धु (समुद्र), विधर्म (निर्गुण परमात्मा), त्रिककुप् (ऊपर-नीचे और मध्य—ये तीन दिशाएँ), त्रिधामा (सूर्य, चन्द्र और अग्नि ये त्रिविध तेज) तथा वैकुण्ठधामसे नीचे अवतीर्ण होनेवाले भी हैं ⁠।⁠।⁠ १० ⁠।⁠।</div>
<div class="class_54">सम्राड् विराट् स्वराट् चैव सुरराजो भवोद्भवः ⁠।</div>
<div class="class_54">विभुर्भूरतिभूः कृष्णः कृष्णवर्त्मा त्वमेव च ⁠।⁠।⁠ ११ ⁠।⁠।</div>
<div class="class_55">‘आप सम्राट्, विराट्, स्वराट् और देवराज इन्द्र हैं। यह संसार आपहीसे प्रकट हुआ है। आप सर्वत्र व्यापक, नित्य सत्तारूप और निराकार परमात्मा हैं। आप ही कृष्ण (सबको अपनी ओर खींचनेवाले) और कृष्णवर्त्मा (अग्नि) हैं ⁠।⁠।⁠ ११ ⁠।⁠।</div>
<div class="class_54">स्विष्टकृद् भिषजावर्तः कपिलस्त्वं च वामनः ⁠।</div>
<div class="class_54">यज्ञो ध्रुवः पतङ्गश्च यज्ञसेनस्त्वमुच्यसे ⁠।⁠।⁠ १२ ⁠।⁠।</div>
<div class="class_55">‘आपहीको लोग अभीष्टसाधक, अश्विनीकुमारोंके पिता सूर्य, कपिल मुनि, वामन, यज्ञ, ध्रुव, गरुड़ तथा यज्ञसेन कहते हैं ⁠।⁠।⁠ १२ ⁠।⁠।</div>
<div class="class_54">शिखण्डी नहुषो बभ्रुर्दिवःस्पृक् त्वं पुनर्वसुः ⁠।</div>
<div class="class_54">सुबभ्रू रुक्मयज्ञश्च सुषेणो दुन्दुभिस्तथा ⁠।⁠।⁠ १३ ⁠।⁠।</div>
<div class="class_55">‘आप अपने मस्तकपर मोरका पंख धारण करते हैं। आप ही पूर्वकालमें राजा नहुष होकर प्रकट हुए थे। आप सम्पूर्ण आकाशको व्याप्त करनेवाले महेश्वर तथा एक ही पैरमें आकाशको नाप लेनेवाले विराट् हैं। आप ही पुनर्वसु नक्षत्रके रूपमें प्रकाशित हो रहे हैं। सुबभ्रु (अत्यन्त पिङ्गल वर्ण), रुक्मयज्ञ (सुवर्णकी दक्षिणासे भरपूर यज्ञ), सुषेण (सुन्दर सेनासे सम्पन्न) तथा दुन्दुभिस्वरूप हैं ⁠।⁠।⁠ १३ ⁠।⁠।</div>
<div class="class_54">गभस्तिनेमिः श्रीपद्मः पुष्करः पुष्पधारणः ⁠।</div>
<div class="class_54">ऋभुर्विभुः सर्वसूक्ष्मश्चारित्रं चैव पठ्यसे ⁠।⁠।⁠ १४ ⁠।⁠।</div>
<div class="class_55">‘आप ही गभस्तिनेमि (कालचक्र), श्रीपद्म, पुष्कर, पुष्पधारी, ऋभु, विभु, सर्वथा सूक्ष्म और सदाचार स्वरूप कहलाते हैं ⁠।⁠।⁠ १४ ⁠।⁠।</div>
<div class="class_54">अम्भोनिधिस्त्वं ब्रह्मा त्वं पवित्रं धाम धामवित् ⁠।</div>
<div class="class_54">हिरण्यगर्भं त्वामाहुः स्वधा स्वाहा च केशव ⁠।⁠।⁠ १५ ⁠।⁠।</div>
<div class="class_55">‘आप ही जलनिधि समुद्र, आप ही ब्रह्मा तथा आप ही पवित्र धाम एवं धामके ज्ञाता हैं। केशव! विद्वान् पुरुष आपको ही हिरण्यगर्भ, स्वधा और स्वाहा आदि नामोंसे पुकारते हैं ⁠।⁠।⁠ १५ ⁠।⁠।</div>
<div class="class_54">योनिस्त्वमस्य प्रलयश्च कृष्ण</div>
<div class="class_57">त्वमेवेदं सृजसे विश्वमग्रे ⁠।</div>
<div class="class_54">विश्वं चेदं त्वद्वशे विश्वयोने</div>
<div class="class_57">नमोऽस्तु ते शार्ङ्गचक्रासिपाणे ⁠।⁠।⁠ १६ ⁠।⁠।</div>
<div class="class_55">‘श्रीकृष्ण! आप ही इस जगत्‌के आदि कारण हैं और आप ही इसके प्रलयस्थान। कल्पके आरम्भमें आप ही इस विश्वकी सृष्टि करते हैं। विश्वके कारण! यह सम्पूर्ण विश्व आपके ही अधीन है। हाथोंमें धनुष, चक्र और खड्ग धारण करनेवाले परमात्मन्! आपको नमस्कार है’ ⁠।⁠।⁠ १६ ⁠।⁠।</div>
<div class="class_54">एवं स्तुतो धर्मराजेन कृष्णः</div>
<div class="class_57">सभामध्ये प्रीतिमान् पुष्कराक्षः ⁠।</div>
<div class="class_54">तमभ्यनन्दद् भारतं पुष्कलाभि-</div>
<div class="class_57">र्वाग्भिर्ज्येष्ठं पाण्डवं यादवाग्र्यः ⁠।⁠।⁠ १७ ⁠।⁠।</div>
<div class="class_55">इस प्रकार जब धर्मराज युधिष्ठिरने सभामें यदुकुल-शिरोमणि कमलनयन भगवान् श्रीकृष्णकी स्तुति की, तब उन्होंने अत्यन्त प्रसन्न होकर भरतभूषण ज्येष्ठ पाण्डव युधिष्ठिरका उत्तम वचनोंद्वारा अभिनन्दन किया ⁠।⁠।⁠ १७ ⁠।⁠।</div>
<div class="class_54">(एतन्नामशतं विष्णोर्धर्मराजेन कीर्तितम् ⁠।</div>
<div class="class_54">यः पठेच्छृणुयाद् वापि सर्वपापैः प्रमुच्यते ⁠।⁠।)</div>
<div class="class_55">जो धर्मराज युधिष्ठिरद्वारा वर्णित भगवान् श्रीकृष्णके इन सौ नामोंका पाठ या श्रवण करता है, वह सब पापोंसे मुक्त हो जाता है ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि वासुदेवस्तुतौ त्रिचत्वारिंशोऽध्यायः ⁠।⁠।⁠ ४३ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें भगवान् श्रीकृष्णकी स्तुतिविषयक तैंतालीसवाँ अध्याय पूरा हुआ ⁠।⁠।⁠ ४३ ⁠।⁠।</div>
<div class="class_47">(दाक्षिणात्य अधिक पाठका १ श्लोक मिलाकर कुल १८ श्लोक हैं)</div>
<div class="class_41"><img src="image_454.jpg" alt="" class="class_42"/></div>
</body>
</html>
