<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0143</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49916" class="class_92">द्वाविंशत्यधिकशततमोऽध्यायः</div>
<div class="class_93">दण्डकी उत्पत्ति तथा उसके क्षत्रियोंके हाथमें आनेकी परम्पराका वर्णन</div>
<div class="class_86">भीष्म उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">अङ्गेषु राजा द्युतिमान् वसुहोम इति श्रुतः ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! इस दण्डकी उत्पत्तिके विषयमें जानकार लोग एक प्राचीन इतिहासका उदाहरण दिया करते हैं। उसे भी तुम सुन लो। अंगदेशमें वसुहोम नामसे प्रसिद्ध एक तेजस्वी राजा राज्य करते थे ⁠।⁠।⁠ १ ⁠।⁠।</div>
<div class="class_54">स राजा धर्मविन्नित्यं सह पत्न्या महातपाः ⁠।</div>
<div class="class_54">मुञ्जपृष्ठं जगामाथ पितृदेवर्षिपूजितम् ⁠।⁠।⁠ २ ⁠।⁠।</div>
<div class="class_55">‘एक समयकी बात है, वे महातपस्वी धर्मज्ञ नरेश अपनी पत्नीके साथ देवताओं, ऋषियों तथा पितरोंसे पूजित मुंजपृष्ठ नामक तीर्थस्थानमें आये ⁠।⁠।⁠ २ ⁠।⁠।</div>
<div class="class_54">तत्र शृङ्गे हिमवतो मेरौ कनकपर्वते ⁠।</div>
<div class="class_54">यत्र मुञ्जावटे रामो जटाहरणमादिशत् ⁠।⁠।⁠ ३ ⁠।⁠।</div>
<div class="class_54">तदाप्रभृति राजेन्द्र ऋषिभिः संशितव्रतैः ⁠।</div>
<div class="class_54">मुञ्जपृष्ठ इति प्रोक्तः स देशो रुद्रसेवितः ⁠।⁠।⁠ ४ ⁠।⁠।</div>
<div class="class_55">राजेन्द्र! वह स्थान सुवर्णमय पर्वत सुमेरुके समीपवर्ती हिमालयके शिखरपर है, जहाँ मुंजावटमें परशुरामजीने अपनी जटाएँ बाँधनेका आदेश दिया था। तभीसे कठोर व्रतका पालन करनेवाले ऋषियोंने उस रुद्रसेवित प्रदेशको मुंजपृष्ठ नाम दे दिया ⁠।⁠।⁠ ३-४ ⁠।⁠।</div>
<div class="class_54">स तत्र बहुभिर्युक्तस्तदा श्रुतिमयैर्गुणैः ⁠।</div>
<div class="class_54">ब्राह्मणानामनुमतो देवर्षिसदृशोऽभवत् ⁠।⁠।⁠ ५ ⁠।⁠।</div>
<div class="class_55">वे वहाँ बहुतेरे वेदोक्त गुणोंसे सम्पन्न हो तपस्या करने लगे। उस तपके प्रभावसे वे देवर्षियोंके तुल्य हो गये। ब्राह्मणोंमें उनका बड़ा सम्मान होने लगा ⁠।⁠।⁠ ५ ⁠।⁠।</div>
<div class="class_54">तं कदाचिददीनात्मा सखा शक्रस्य मानितः ⁠।</div>
<div class="class_54">अभ्यगच्छन्महीपालो मान्धाता शत्रुकर्शनः ⁠।⁠।⁠ ६ ⁠।⁠।</div>
<div class="class_55">एक दिन इन्द्रके सम्मानित सखा उदारचेता शत्रुसूदन राजा मान्धाता उनके दर्शनके लिये आये ⁠।⁠।</div>
<div class="class_54">सोपसृत्य तु मान्धाता वसुहोमं नराधिपम् ⁠।</div>
<div class="class_54">दृष्ट्वा प्रकृष्टतपसं विनतोऽग्रेऽभ्यतिष्ठत ⁠।⁠।⁠ ७ ⁠।⁠।</div>
<div class="class_55">राजा मान्धाता उत्तम तपस्वी अंगनरेश वसुहोमके पास पहुँचकर दर्शन करके उनके सामने विनीतभावसे खड़े हो गये ⁠।⁠।⁠ ७ ⁠।⁠।</div>
<div class="class_54">वसुहोमोऽपि राज्ञो वै पाद्यमर्घ्यं न्यवेदयत् ⁠।</div>
<div class="class_54">सप्ताङ्गस्य तु राजस्य पप्रच्छ कुशलाव्यये ⁠।⁠।⁠ ८ ⁠।⁠।</div>
<div class="class_55">वसुहोमने भी राजाको पाद्य और अर्घ्य निवेदन किया तथा सातों अंगोंसे युक्त उनके राज्यका कुशल-समाचार पूछा ⁠।⁠।⁠ ८ ⁠।⁠।</div>
<div class="class_54">सद्भिराचरितं पूर्वं यथावदनुयायिनम् ⁠।</div>
<div class="class_54">अपृच्छद् वसुहोमस्तं राजन् किं करवाणि ते ⁠।⁠।⁠ ९ ⁠।⁠।</div>
<div class="class_55">पूर्वकालमें साधु पुरुषोंने जिस पथका अनुसरण किया था, उसीपर यथावत् रूपसे निरन्तर चलनेवाले मान्धातासे वसुहोमने पूछा—राजन्! मैं आपकी क्या सेवा करूँ?’ ⁠।⁠।⁠ ९ ⁠।⁠।</div>
<div class="class_54">सोऽब्रवीत्परमप्रीतो मान्धाता राजसत्तमम् ⁠।</div>
<div class="class_54">वसुहोमं महाप्राज्ञमासीनं कुरुनन्दन ⁠।⁠।⁠ १० ⁠।⁠।</div>
<div class="class_55">कुरुनन्दन! तब परम प्रसन्न हुए मान्धाताने वहाँ बैठे हुए महाज्ञानी नृपश्रेष्ठ वसुहोमसे पूछा ⁠।⁠।⁠ १० ⁠।⁠।</div>
<div class="class_59">मान्धातोवाच</div>
<div class="class_54">बृहस्पतेर्मतं राजन्नधीतं सकलं त्वया ⁠।</div>
<div class="class_54">तथैवौशनसं शास्त्रं विज्ञातं ते नरोत्तम ⁠।⁠।⁠ ११ ⁠।⁠।</div>
<div class="class_55"><span class="class_60">मान्धाता बोले—</span>राजन्! नरश्रेष्ठ! आपने बृहस्पतिके सम्पूर्ण मतका अध्ययन किया है। साथ ही शुक्राचार्यके नीतिशास्त्रका भी आपको पूर्ण ज्ञान है ⁠।⁠।⁠ ११ ⁠।⁠।</div>
<div class="class_54">तदहं ज्ञातुमिच्छामि दण्ड उत्पद्यते कथम् ⁠।</div>
<div class="class_54">किं चास्य पूर्वं जागर्ति किं वा परममुच्यते ⁠।⁠।⁠ १२ ⁠।⁠।</div>
<div class="class_55">अतः मैं आपसे यह जानना चाहता हूँ कि दण्डकी उत्पत्ति कैसे हुई? इसके पहले कौन-सी वस्तु जागरूक थी? तथा इस दण्डको सबसे उत्कृष्ट क्यों कहा जाता है? ⁠।⁠।</div>
<div class="class_54">कथं क्षत्रियसंस्थश्च दण्डः सम्प्रत्यवस्थितः ⁠।</div>
<div class="class_54">ब्रूहि मे सुमहाप्राज्ञ ददाम्याचार्यवेतनम् ⁠।⁠।⁠ १३ ⁠।⁠।</div>
<div class="class_55">इस समय यह दण्ड क्षत्रियोंके हाथमें कैसे आया है? महामते! यह सब मुझे बताइये। मैं आपको गुरुदक्षिणा प्रदान करूँगा ⁠।⁠।⁠ १३ ⁠।⁠।</div>
<div class="class_59">वसुहोम उवाच</div>
<div class="class_54">शृणु राजन् यथा दण्डः सम्भूतो लोकसंग्रहः ⁠।</div>
<div class="class_54">प्रजाविनयरक्षार्थं धर्मस्यात्मा सनातनः ⁠।⁠।⁠ १४ ⁠।⁠।</div>
<div class="class_55"><span class="class_60">वसुहोम बोले—</span>राजन्! दण्ड सम्पूर्ण जगत्‌के नियमके अंदर रखनेवाला है। यह धर्मका सनातन स्वरूप है। इसका उद्देश्य है प्रजाको उद्दण्डतासे बचाना। इसकी उत्पत्ति जिस तरहसे हुई है, सो बता रहा हूँ; सुनो ⁠।⁠।</div>
<div class="class_54">ब्रह्मा यियक्षुर्भगवान् सर्वलोकपितामहः ⁠।</div>
<div class="class_54">ऋत्विजं नात्मनस्तुल्यं ददर्शेति हि नः श्रुतम् ⁠।⁠।⁠ १५ ⁠।⁠।</div>
<div class="class_55">हमारे सुननेमें आया है कि सर्वलोकपितामह भगवान् ब्रह्मा किसी समय यज्ञ करना चाहते थे; किंतु उन्हें अपने योग्य कोई ऋत्विज नहीं दिखायी दिया ⁠।⁠।⁠ १५ ⁠।⁠।</div>
<div class="class_54">स गर्भं शिरसा देवो बहुवर्षाण्यधारयत् ⁠।</div>
<div class="class_54">पूर्णे वर्षसहस्रे तु स गर्भः क्षुवतोऽपतत् ⁠।⁠।⁠ १६ ⁠।⁠।</div>
<div class="class_55">तब उन्होंने बहुत वर्षोंतक अपने मस्तकपर एक गर्भ धारण किया। जब एक हजार वर्ष बीत गये, तब ब्रह्माजीको छींक आयी और वह गर्भ नीचे गिर पड़ा ⁠।⁠।</div>
<div class="class_54">स क्षुपो नाम सम्भूतः प्रजापतिररिंदम ⁠।</div>
<div class="class_54">ऋत्विगासीन्महाराज यज्ञे तस्य महात्मनः ⁠।⁠।⁠ १७ ⁠।⁠।</div>
<div class="class_55">शत्रुदमन नरेश! उससे जो बालक प्रकट हुआ, उसका नाम ‘क्षुप’ रखा गया। महाराज! महात्मा ब्रह्माजीके उस यज्ञमें प्रजापति क्षुप ही ऋत्विज हुए ⁠।⁠।⁠ १७ ⁠।⁠।</div>
<div class="class_54">तस्मिन् प्रवृत्ते सत्रे तु ब्रह्मणः पार्थिवर्षभ ⁠।</div>
<div class="class_54">दृष्टरूपप्रधानत्वाद् दण्डः सोऽन्तर्हितोऽभवत् ⁠।⁠।⁠ १८ ⁠।⁠।</div>
<div class="class_55">नृपश्रेष्ठ! ब्रह्माजीका वह यज्ञ आरम्भ होते ही वहाँ प्रत्यक्ष दीखनेवाले यज्ञकी प्रधानता होनेसे ब्रह्माका वह दण्ड अन्तर्धान हो गया ⁠।⁠।⁠ १८ ⁠।⁠।</div>
<div class="class_54">तस्मिन्नन्तर्हिते चापि प्रजानां संकरोऽभवत् ⁠।</div>
<div class="class_54">नैव कार्यं न वाकार्यं भोज्याभोज्यं न विद्यते ⁠।⁠।⁠ १९ ⁠।⁠।</div>
<div class="class_55">दण्ड लुप्त होते ही प्रजामें वर्णसंकरता फैलने लगी। कर्तव्याकर्तव्य तथा भक्ष्याभक्ष्यका विचार सर्वथा उठ गया ⁠।⁠।⁠ १९ ⁠।⁠।</div>
<div class="class_54">पेयापेये कुतः सिद्धिर्हिंसन्ति च परस्परम् ⁠।</div>
<div class="class_54">गम्यागम्यं तदा नासीत् स्वं परस्वं च वै समम् ⁠।⁠।⁠ २० ⁠।⁠।</div>
<div class="class_55">फिर पेयापेयका ही विचार कैसे रह सकता था? सब लोग एक दूसरेकी हिंसा करने लगे। उस समय गम्यागम्यका विचार भी नहीं रह गया था। अपना और पराया धन एक-सा समझा जाने लगा ⁠।⁠।⁠ २० ⁠।⁠।</div>
<div class="class_54">परस्परं विलुम्पन्ति सारमेया यथामिषम् ⁠।</div>
<div class="class_54">अबलान् बलिनो घ्नन्ति निर्मर्यादमवर्तत ⁠।⁠।⁠ २१ ⁠।⁠।</div>
<div class="class_55">जैसे कुत्ते मांसके टुकड़ेके लिये आपसमें छीना-झपटी और नोच-खसोट करते हैं, उसी तरह मनुष्य भी परस्पर लूट-पाट करने लगे। बलवान् पुरुष दुर्बलोंकी हत्या करने लगे। सर्वत्र उच्छृंखलता फैल गयी ⁠।⁠।⁠ २१ ⁠।⁠।</div>
<div class="class_54">ततः पितामहो विष्णुं भगवन्तं सनातनम् ⁠।</div>
<div class="class_54">सम्पूज्य वरदं देवं महादेवमथाब्रवीत् ⁠।⁠।⁠ २२ ⁠।⁠।</div>
<div class="class_54">अत्र त्वमनुकम्पां वै कर्तुमर्हसि शंकर ⁠।</div>
<div class="class_54">संकरो न भवेदत्र यथा तद् वै विधीयताम् ⁠।⁠।⁠ २३ ⁠।⁠।</div>
<div class="class_55">ऐसी अवस्था हो जानेपर पितामह ब्रह्माने सनातन भगवान् विष्णुका पूजन करके वरदायक देवता महादेवजीसे कहा—‘शंकर! इस परिस्थितिमें आपको कृपा करनी चाहिये। जिस प्रकार संसारमें वर्णसंकरता न फैले, वह उपाय आप करें ⁠।⁠।⁠ २२-२३ ⁠।⁠।</div>
<div class="class_54">ततः स भगवान् ध्यात्वा चिरं शूलवरायुधः ⁠।</div>
<div class="class_54">आत्मानमात्मना दण्डं ससृजे देवसत्तमः ⁠।⁠।⁠ २४ ⁠।⁠।</div>
<div class="class_55">तब शूल नामक श्रेष्ठ शस्त्र धारण करनेवाले सुरश्रेष्ठ महादेवजीने देरतक विचार करके स्वयं अपने आपको ही दण्डके रूपमें प्रकट किया ⁠।⁠।⁠ २४ ⁠।⁠।</div>
<div class="class_54">तस्माच्च धर्मचरणान्नीतिर्देवी सरस्वती ⁠।</div>
<div class="class_54">ससृजे दण्डनीतिं सा त्रिषु लोकेषु विश्रुता ⁠।⁠।⁠ २५ ⁠।⁠।</div>
<div class="class_55">उससे धर्माचरण होता देख नीतिस्वरूपा देवी सरस्वतीने दण्डनीतिकी रचना की जो तीनों लोकोंमें विख्यात है ⁠।⁠।⁠ २५ ⁠।⁠।</div>
<div class="class_54">भूयः स भगवान् ध्यात्वा चिरं शूलवरायुधः ⁠।</div>
<div class="class_54">तस्य तस्य निकायस्य चकारैकैकमीश्वरम् ⁠।⁠।⁠ २६ ⁠।⁠।</div>
<div class="class_55">भगवान् शूलपाणिने पुनः चिरकालतक चिन्तन करके भिन्न-भिन्न समूहका एक-एक राजा बनाया ⁠।⁠।⁠ २६ ⁠।⁠।</div>
<div class="class_54">देवानामीश्वरं चक्रे देवं दशशतेक्षणम् ⁠।</div>
<div class="class_54">यमं वैवस्वतं चापि पितॄणामकरोत् प्रभुम् ⁠।⁠।⁠ २७ ⁠।⁠।</div>
<div class="class_55">उन्होंने सहस्रनेत्रधारी इन्द्रदेवको देवेश्वरके पदपर प्रतिष्ठित किया और सूर्यपुत्र यमको पितरोंका राजा बनाया ⁠।⁠।⁠ २७ ⁠।⁠।</div>
<div class="class_54">धनानां राक्षसानां च कुबेरमपि चेश्वरम् ⁠।</div>
<div class="class_54">पर्वतानां पतिं मेरुं सरितां च महोदधिम् ⁠।⁠।⁠ २८ ⁠।⁠।</div>
<div class="class_55">कुबेरको धन और राक्षसोंका, सुमेरुको पर्वतोंका और महासागरको सरिताओंका स्वामी बना दिया ⁠।⁠।⁠ २८ ⁠।⁠।</div>
<div class="class_54">अपां राज्येऽसुराणां च विदधे वरुणं प्रभुम् ⁠।</div>
<div class="class_54">मृत्युं प्राणेश्वरमथो तेजसां च हुताशनम् ⁠।⁠।⁠ २९ ⁠।⁠।</div>
<div class="class_55">शक्तिशाली भगवान् वरुणको जल और असुरोंके राज्यपर प्रतिष्ठित किया। मृत्युको प्राणोंका तथा अग्नि-देवको तेजका आधिपत्य प्रदान किया ⁠।⁠।⁠ २९ ⁠।⁠।</div>
<div class="class_54">रुद्राणामपि चेशानं गोप्तारं विदधे प्रभुम् ⁠।</div>
<div class="class_54">महात्मानं महादेवं विशालाक्षं सनातनम् ⁠।⁠।⁠ ३० ⁠।⁠।</div>
<div class="class_55">विशाल नेत्रोंवाले सनातन महात्मा महादेवजीने अपने आपको रुद्रोंका अधीश्वर तथा शक्तिशाली संरक्षक बनाया ⁠।⁠।⁠ ३० ⁠।⁠।</div>
<div class="class_54">वसिष्ठमीशं विप्राणां वसूनां जातवेदसम् ⁠।</div>
<div class="class_54">तेजसां भास्करं चक्रे नक्षत्राणां निशाकरम् ⁠।⁠।⁠ ३१ ⁠।⁠।</div>
<div class="class_55">वसिष्ठको ब्राह्मणोंका, जातवेदा अग्निको वसुओंका, सूर्यको तेजस्वी ग्रहोंका और चन्द्रमाको नक्षत्रोंका अधिपति बनाया ⁠।⁠।⁠ ३१ ⁠।⁠।</div>
<div class="class_54">वीरुधामंशुमन्तं च भूतानां च प्रभुं वरम् ⁠।</div>
<div class="class_54">कुमारं द्वादशभुजं स्कन्दं राजानमादिशत् ⁠।⁠।⁠ ३२ ⁠।⁠।</div>
<div class="class_55">अंशुमान्‌को लताओंका तथा बारह भुजाओंसे विभूषित शक्तिशाली कुमार स्कन्दको भूतोंका श्रेष्ठ राजा नियुक्त किया ⁠।⁠।⁠ ३२ ⁠।⁠।</div>
<div class="class_54">कालं सर्वेशमकरोत् संहारविनयात्मकम् ⁠।</div>
<div class="class_54">मृत्योश्चतुर्विभागस्य दुःखस्य च सुखस्य च ⁠।⁠।⁠ ३३ ⁠।⁠।</div>
<div class="class_55">संहार और विनय (उत्पादन) जिसका स्वरूप है, उस सर्वेश्वर कालको चार प्रकारकी मृत्युका, सुखका और दुःखका भी स्वामी बनाया ⁠।⁠।⁠ ३३ ⁠।⁠।</div>
<div class="class_54">ईश्वरः सर्वदेवस्तु राजराजो नराधिपः ⁠।</div>
<div class="class_54">सर्वेषामेव रुद्राणां शूलपाणिरिति श्रुतिः ⁠।⁠।⁠ ३४ ⁠।⁠।</div>
<div class="class_55">सबके देवता, राजाओंके राजा और मनुष्योंके अधिपति शूलपाणि भगवान् शिव स्वयं समस्त रुद्रोंके अधीश्वर हुए। ऐसा सुना जाता है ⁠।⁠।⁠ ३४ ⁠।⁠।</div>
<div class="class_54">तमेनं ब्रह्मणः पुत्रमनुजातं क्षुपं ददौ ⁠।</div>
<div class="class_54">प्रजानामधिपं श्रेष्ठं सर्वधर्मभृतामपि ⁠।⁠।⁠ ३५ ⁠।⁠।</div>
<div class="class_55">ब्रह्माजीके छोटे पुत्र क्षुपको उन्होंने समस्त प्रजाओं तथा सम्पूर्ण धर्मधारियोंका श्रेष्ठ अधिपति बना दिया ⁠।⁠।⁠ ३५ ⁠।⁠।</div>
<div class="class_54">महादेवस्ततस्तस्मिन् वृत्ते यज्ञे यथाविधि ⁠।</div>
<div class="class_54">दण्डं धर्मस्य गोप्तारं विष्णवे सत्कृतं ददौ ⁠।⁠।⁠ ३६ ⁠।⁠।</div>
<div class="class_55">तदनन्तर ब्रह्माजीका वह यज्ञ जब विधिपूर्वक सम्पन्न हो गया, तब महादेवजीने धर्मरक्षक भगवान् विष्णुका सत्कार करके उन्हें वह दण्ड समर्पित किया ⁠।⁠।⁠ ३६ ⁠।⁠।</div>
<div class="class_54">विष्णुरङ्गिरसे प्रादादङ्गिरा मुनिसत्तमः ⁠।</div>
<div class="class_54">प्रादादिन्द्रमरीचिभ्यां मरीचिर्भृगवे ददौ ⁠।⁠।⁠ ३७ ⁠।⁠।</div>
<div class="class_55">भगवान् विष्णुने उसे अंगिराको दे दिया। मुनिवर अंगिराने इन्द्र और मरीचिको दिया और मरीचिने भृगुको सौंप दिया ⁠।⁠।⁠ ३७ ⁠।⁠।</div>
<div class="class_54">भृगुर्ददावृषिभ्यस्तु दण्डं धर्मसमाहितम् ⁠।</div>
<div class="class_54">ऋषयो लोकपालेभ्यो लोकपालाः क्षुपाय च ⁠।⁠।⁠ ३८ ⁠।⁠।</div>
<div class="class_54">क्षुपस्तु मनवे प्रादादादित्यतनयाय च ⁠।</div>
<div class="class_54">पुत्रेभ्यः श्राद्धदेवस्तु सूक्ष्मधर्मार्थकारणात् ⁠।⁠।⁠ ३९ ⁠।⁠।</div>
<div class="class_55">भृगुने वह धर्मसमाहित दण्ड ऋषियोंको दिया। ऋषियोंने लोकपालोंको, लोकपालोंने क्षुपको, क्षुपने सूर्यपुत्र मनु (श्राद्धदेव) को और श्राद्धदेवने सूक्ष्म धर्म तथा अर्थकी रक्षाके लिये उसे अपने पुत्रोंको सौंप दिया ⁠।⁠।⁠ ३८-३९ ⁠।⁠।</div>
<div class="class_54">विभज्य दण्डः कर्तव्यो धर्मेण न यदृच्छया ⁠।</div>
<div class="class_54">दुष्टानां निग्रहो दण्डो हिरण्यं बाह्यतः क्रिया ⁠।⁠।⁠ ४० ⁠।⁠।</div>
<div class="class_55">अतः धर्मके अनुसार न्याय-अन्यायका विचार करके ही दण्डका विधान करना चाहिये, मनमानी नहीं करनी चाहिये। दुष्टोंका दमन करना ही दण्डका मुख्य उद्देश्य है, स्वर्णमुद्राएँ लेकर खजाना भरना नहीं। दण्डके तौरपर सुवर्ण (धन) लेना तो बाह्यंग—गौण कर्म है ⁠।⁠।⁠ ४० ⁠।⁠।</div>
<div class="class_54">व्यङ्गत्वं व शरीरस्य वधो नाल्पस्य कारणात् ⁠।</div>
<div class="class_54">शरीरपीडास्तास्ताश्च देहत्यागो विवासनम् ⁠।⁠।⁠ ४१ ⁠।⁠।</div>
<div class="class_55">किसी छोटे-से अपराधपर प्रजाका अंग-भंग करना, उसे मार डालना, उसे तरह-तरहकी यातनाएँ देना तथा उसको देहत्यागके लिये विवश करना अथवा देशसे निकाल देना कदापि उचित नहीं है ⁠।⁠।⁠ ४१ ⁠।⁠।</div>
<div class="class_54">तं ददौ सूर्यपुत्रस्तु मनुर्वै रक्षणार्थकम् ⁠।</div>
<div class="class_54">आनुपूर्व्याच्च दण्डोऽयं प्रजा जागर्ति पालयन् ⁠।⁠।⁠ ४२ ⁠।⁠।</div>
<div class="class_55">सूर्यपुत्र मनुने प्रजाकी रक्षाके लिये ही अपने पुत्रोंके हाथोंमें दण्ड सौंपा था, वही क्रमशः उत्तरोत्तर अधिकारियोंके हाथमें आकर प्रजाका पालन करता हुआ जागता रहता है ⁠।⁠।⁠ ४२ ⁠।⁠।</div>
<div class="class_54">इन्द्रो जागर्ति भगवानिन्द्रादग्निर्विभावसुः ⁠।</div>
<div class="class_54">अग्नेर्जागर्ति वरुणो वरुणाच्च प्रजापतिः ⁠।⁠।⁠ ४३ ⁠।⁠।</div>
<div class="class_55">भगवान् इन्द्र दण्ड-विधान करनेमें सदा जागरूक रहते हैं। इन्द्रसे प्रकाशमान अग्नि, अग्निसे वरुण और वरुणसे प्रजापति उस दण्डको प्राप्त करके उसके यथोचित प्रयोगके लिये सदा जाग्रत् रहते हैं ⁠।⁠।⁠ ४३ ⁠।⁠।</div>
<div class="class_54">प्रजापतेस्ततो धर्मो जागर्ति विनयात्मकः ⁠।</div>
<div class="class_54">धर्माच्च ब्रह्मणः पुत्रो व्यवसायः सनातनः ⁠।⁠।⁠ ४४ ⁠।⁠।</div>
<div class="class_55">जो सम्पूर्ण जगत्‌को शिक्षा देनेवाले हैं, वे धर्म प्रजापतिसे दण्डको ग्रहण करके प्रजाकी रक्षाके लिये सदा जागरूक रहते हैं। ब्रह्मपुत्र सनातन व्यवसाय वह दण्ड धर्मसे लेकर लोकरक्षाके लिये जागते रहते हैं ⁠।⁠।</div>
<div class="class_54">व्यवसायात् ततस्तेजो जागर्ति परिपालयत् ⁠।</div>
<div class="class_54">ओषध्यस्तेजसस्तस्मादोषधीभ्यश्च पर्वताः ⁠।⁠।⁠ ४५ ⁠।⁠।</div>
<div class="class_54">पर्वतेभ्यश्च जागर्ति रसो रसगुणात् तथा ⁠।</div>
<div class="class_54">जागर्ति निर्ऋतिर्देवी ज्योतींषि निर्ऋतेरपि ⁠।⁠।⁠ ४६ ⁠।⁠।</div>
<div class="class_55">व्यवसायसे दण्ड लेकर तेज जगत्‌की रक्षा करता हुआ सजग रहता है। तेजसे ओषधियाँ, ओषधियोंसे पर्वत, पर्वतोंसे रस, रससे निर्ऋति और निर्ऋतिसे ज्योतियाँ क्रमशः उस दण्डको हस्तगत करके लोक-रक्षाके लिये जागरूक बनी रहती हैं ⁠।⁠।⁠ ४५-४६ ⁠।⁠।</div>
<div class="class_54">वेदाः प्रतिष्ठा ज्योतिर्भ्यस्ततो हयशिराः प्रभुः ⁠।</div>
<div class="class_54">ब्रह्मा पितामहस्तस्माज्जागर्ति प्रभुरव्ययः ⁠।⁠।⁠ ४७ ⁠।⁠।</div>
<div class="class_55">ज्योतियोंसे दण्ड ग्रहण करके वेद प्रतिष्ठित हुए हैं। वेदोंसे भगवान् हयग्रीव और हयग्रीवसे अविनाशी प्रभु ब्रह्मा वह दण्ड पाकर लोक-रक्षाके लिये जागते रहते हैं ⁠।⁠।⁠ ४७ ⁠।⁠।</div>
<div class="class_54">पितामहान्महादेवो जागर्ति भगवान् शिवः ⁠।</div>
<div class="class_54">विश्वेदेवाः शिवाच्चापि विश्वेभ्यश्च तथर्षयः ⁠।⁠।⁠ ४८ ⁠।⁠।</div>
<div class="class_54">ऋषिभ्यो भगवान् सोमः सोमाद् देवाः सनातनाः ⁠।</div>
<div class="class_54">देवेभ्यो ब्राह्मणा लोके जाग्रतीत्युपधारय ⁠।⁠।⁠ ४९ ⁠।⁠।</div>
<div class="class_55">पितामह ब्रह्मासे दण्ड और रक्षाका अधिकार पाकर महान् देव भगवान् शिव जागते हैं। शिवसे विश्वेदेव, विश्वेदेवोंसे ऋषि, ऋषियोंसे भगवान् सोम, सोमसे सनातन देवगण और देवताओंसे ब्राह्मण वह अधिकार लेकर लोक-रक्षाके लिये सदा जाग्रत् रहते हैं। इस बातको तुम अच्छी तरह समझ लो ⁠।⁠।⁠ ४८-४९ ⁠।⁠।</div>
<div class="class_54">ब्राह्मणेभ्यश्च राजन्या लोकान् रक्षन्ति धर्मतः ⁠।</div>
<div class="class_54">स्थावरं जङ्गमं चैव क्षत्रियेभ्यः सनातनम् ⁠।⁠।⁠ ५० ⁠।⁠।</div>
<div class="class_55">तदनन्तर ब्राह्मणोंसे दण्ड धारणका अधिकार पाकर क्षत्रिय धर्मानुसार सम्पूर्ण लोकोंकी रक्षा करते हैं। क्षत्रियोंसे ही यह सनातन चराचर जगत् सुरक्षित होता रहा है ⁠।⁠।⁠ ५० ⁠।⁠।</div>
<div class="class_54">प्रजा जागर्ति लोकेऽस्मिन् दण्डो जागर्ति तासु च ⁠।</div>
<div class="class_54">सर्वं संक्षिपते दण्डः पितामहसमप्रभः ⁠।⁠।⁠ ५१ ⁠।⁠।</div>
<div class="class_55">इस लोकमें प्रजा जागती है और प्रजाओंमें दण्ड जागता है। वह ब्रह्माजीके समान तेजस्वी दण्ड सबको मर्यादाके भीतर रखता है ⁠।⁠।⁠ ५१ ⁠।⁠।</div>
<div class="class_54">जागर्ति कालः पूर्वं च मध्ये चान्ते च भारत ⁠।</div>
<div class="class_54">ईश्वरः सर्वलोकस्य महादेवः प्रजापतिः ⁠।⁠।⁠ ५२ ⁠।⁠।</div>
<div class="class_55">भारत! यह कालरूप दण्ड सृष्टिके आदिमें, मध्यमें और अन्तमें भी जागता रहता है। यह सर्वलोकेश्वर महादेवका स्वरूप है। यही समस्त प्रजाओंका पालक है ⁠।⁠।⁠ ५२ ⁠।⁠।</div>
<div class="class_54">देवदेवः शिवः सर्वो जागर्ति सततं प्रभुः ⁠।⁠।</div>
<div class="class_54">कपर्दी शङ्करो रुद्रः शिवः स्थाणुरुमापतिः ⁠।⁠।⁠ ५३ ⁠।⁠।</div>
<div class="class_55">इस दण्डके रूपमें देवाधिदेव कल्याणस्वरूप सर्वात्मा प्रभु जटाजूटधारी उमावल्लभ दुःखहारी स्थाणु-स्वरूप एवं लोक-मंगलकारी भगवान् शिव ही सदा जाग्रत रहते हैं ⁠।⁠।⁠ ५३ ⁠।⁠।</div>
<div class="class_54">इत्येष दण्डो विख्यात आदौ मध्ये तथावरे ⁠।</div>
<div class="class_54">भूमिपालो यथान्यायं वर्तेतानेन धर्मवित् ⁠।⁠।⁠ ५४ ⁠।⁠।</div>
<div class="class_55">इस तरह यह दण्ड आदि, मध्य और अन्तमें विख्यात है। धर्मज्ञ राजाको चाहिये कि इसके द्वारा न्यायोचित बर्ताव करे ⁠।⁠।⁠ ५४ ⁠।⁠।</div>
<div class="class_59">भीष्म उवाच</div>
<div class="class_54">इतीदं वसुहोमस्य शृणुयाद् यो मतं नरः ⁠।</div>
<div class="class_54">श्रुत्वा सम्यक् प्रवर्तेत सर्वान् कामानवाप्नुयात् ⁠।⁠।⁠ ५५ ⁠।⁠।</div>
<div class="class_55"><span class="class_60">भीष्मजी कहते हैं—</span>यधिष्ठिर! जो नरेश इस प्रकार बताये हुए वसुहोमके इस मतको सुनता और सुनकर यथोचित बर्ताव करता है, वह सम्पूर्ण कामनाओंको प्राप्त कर लेता है ⁠।⁠।⁠ ५५ ⁠।⁠।</div>
<div class="class_54">इति ते सर्वमाख्यातं यो दण्डो मनुजर्षभ ⁠।</div>
<div class="class_54">नियन्ता सर्वलोकस्य धर्माक्रान्तस्य भारत ⁠।⁠।⁠ ५६ ⁠।⁠।</div>
<div class="class_55">नरश्रेष्ठ! भरतनन्दन! जो दण्ड सम्पूर्ण धार्मिक जगत्‌के नियमके भीतर रखनेवाला है, उसके सम्बन्धमें जितनी बातें हैं, उन्हें मैंने तुम्हें बता दीं ⁠।⁠।⁠ ५६ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि दण्डोत्पत्युपाख्याने द्वाविंशत्यधिकशततमोऽध्यायः ⁠।⁠।⁠ १२२ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें दण्डकी उत्पत्तिकी कथाविषयक एक सौ बार्इसवाँ अध्याय पूरा हुआ ⁠।⁠।⁠ १२२ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
