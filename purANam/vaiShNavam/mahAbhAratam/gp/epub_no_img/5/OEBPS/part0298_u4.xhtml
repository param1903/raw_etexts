<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0298</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50062" class="class_92">षट्‌षष्ट्यधिकद्विशततमोऽध्यायः</div>
<div class="class_93">महर्षि गौतम और चिरकारीका उपाख्यान—दीर्घकालतक सोच-विचारकर कार्य करनेकी प्रशंसा</div>
<div class="class_86">युधिष्ठिर उवाच</div>
<div class="class_54">कथं कार्यं परीक्षेत शीघ्रं वाथ चिरेण वा ⁠।</div>
<div class="class_54">सर्वथा कार्यदुर्गेऽस्मिन् भवान् नः परमो गुरुः ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! आप मेरे परम गुरु हैं। कृपया यह बतलाइये कि यदि कभी सर्वथा ऐसा कार्य उपस्थित हो जाय, जो गुरुजनोंकी आज्ञाके कारण अवश्य कर्तव्य हो, परंतु हिंसायुक्त होनेके कारण दुष्कर एवं अनुचित प्रतीत होता हो तो ऐसे अवसरपर उस कार्यकी परख कैसे करनी चाहिये? उसे शीघ्र कर डाले या देरतक उसपर विचार करता रहे ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">चिरकारेस्तु यत् पूर्वं वृत्तमाङ्गिरसे कुले ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>बेटा! इस विषयमें जानकार लोग इस प्राचीन इतिहासका उदाहरण दिया करते हैं, जो पहले आंगिरस-कुलमें उत्पन्न चिरकारीपर बीत चुका है ⁠।⁠।⁠ २ ⁠।⁠।</div>
<div class="class_54">चिरकारिक भद्रं ते भद्रं ते चिरकारिक ⁠।</div>
<div class="class_54">चिरकारी हि मेधावी नापराध्यति कर्मसु ⁠।⁠।⁠ ३ ⁠।⁠।</div>
<div class="class_55">‘चिरकारी! तुम्हारा कल्याण हो। चिरकारी! तुम्हारा मंगल हो। चिरकारी बड़ा बुद्धिमान् है। चिरकारी कर्तव्योंके पालनमें कभी अपराध नहीं करता है।’ (यह बात चिरकारीकी प्रशंसा करते हुए उसके पिताने कही थी) ⁠।⁠।⁠ ३ ⁠।⁠।</div>
<div class="class_54">चिरकारी महाप्राज्ञो गौतमस्याभवत् सुतः ⁠।</div>
<div class="class_54">चिरेण सर्वकार्याणि विमृश्यार्थान् प्रपद्यते ⁠।⁠।⁠ ४ ⁠।⁠।</div>
<div class="class_55">कहते हैं, महर्षि गौतमके एक महाज्ञानी पुत्र था, जिसका नाम था चिरकारी। वह कर्तव्य-विषयोंका भलीभाँति विचार करके सारे कार्य विलम्बसे किया करता था ⁠।⁠।⁠ ४ ⁠।⁠।</div>
<div class="class_54">चिरं स चिन्तयत्यर्थांश्चिरं जाग्रच्चिरं स्वपन् ⁠।</div>
<div class="class_54">चिरं कार्याभिपत्तिं च चिरकारी तथोच्यते ⁠।⁠।⁠ ५ ⁠।⁠।</div>
<div class="class_55">वह सभी विषयोंपर बहुत देरतक विचार करता था, चिरकालतक जागता था और चिरकालतक सोता था तथा चिर-विलम्बके बाद ही कार्य पूर्ण करता था; इसलिये सब लोग उसे चिरकारी कहने लगे ⁠।⁠।⁠ ५ ⁠।⁠।</div>
<div class="class_54">अलसग्रहणं प्राप्तो दुर्मेधावी तथोच्यते ⁠।</div>
<div class="class_54">बुद्धिलाघवयुक्तेन जनेनादीर्घदर्शिना ⁠।⁠।⁠ ६ ⁠।⁠।</div>
<div class="class_55">जो दूरतककी बात नहीं सोच सकते, ऐसे मन्दबुद्धि मानवोंने उसे आलसीकी उपाधि दे दी। उसे दुर्बुद्धि कहा जाने लगा ⁠।⁠।⁠ ६ ⁠।⁠।</div>
<div class="class_54">व्यभिचारे तु कस्मिंश्चिद् व्यतिक्रम्यापरान् सुतान् ⁠।</div>
<div class="class_54">पित्रोक्तः कुपितेनाथ जहीमां जननीमिति ⁠।⁠।⁠ ७ ⁠।⁠।</div>
<div class="class_55">एक दिनकी बात है, गौतमने अपनी स्त्रीके द्वारा किये गये किसी व्यभिचारपर कुपित हो अपने दूसरे पुत्रोंको न कहकर चिरकारीसे कहा—बेटा! तू अपनी इस पापिनी माताको मार डाल’ ⁠।⁠।⁠ ७ ⁠।⁠।</div>
<div class="class_54">इत्युक्त्वा स तदा विप्रो गौतमो जपतां वरः ⁠।</div>
<div class="class_54">अविमृश्य महाभागो वनमेव जगाम सः ⁠।⁠।⁠ ८ ⁠।⁠।</div>
<div class="class_55">उस समय बिना बिचारे ही ऐसी आज्ञा देकर जप करनेवालोंमें श्रेष्ठ ब्रह्मर्षि महाभाग गौतम वनमें चले गये ⁠।⁠।⁠ ८ ⁠।⁠।</div>
<div class="class_54">स तथेति चिरेणोक्त्वा स्वभावाच्चिरकारिकः ⁠।</div>
<div class="class_54">विमृश्य चिरकारित्वाच्चिन्तयामास वै चिरम् ⁠।⁠।⁠ ९ ⁠।⁠।</div>
<div class="class_55">चिरकारीने अपने स्वभावके अनुसार देर करके कहा, ‘बहुत अच्छा’। चिरकारी तो वह था ही, चिरकालतक उस बातपर विचार करता रहा ⁠।⁠।⁠ ९ ⁠।⁠।</div>
<div class="class_54">पितुराज्ञां कथं कुर्यां न हन्यां मातरं कथम् ⁠।</div>
<div class="class_54">कथं धर्मच्छलेनास्मिन् निमज्जेयमसाधुवत् ⁠।⁠।⁠ १० ⁠।⁠।</div>
<div class="class_55">उसने सोचा कि ‘मैं किस उपायसे काम लूँ जिससे पिताकी आज्ञाका पालन भी हो जाय और माताका वध भी न करना पड़े। धर्मके बहाने यह मेरे ऊपर महान् संकट आ गया है। भला, अन्य असाधु पुरुषोंकी भाँति मैं भी इसमें डूबनेका कैसे साहस करूँ? ⁠।⁠।⁠ १० ⁠।⁠।</div>
<div class="class_54">पितुराज्ञा परो धर्मः स्वधर्मो मातृरक्षणम् ⁠।</div>
<div class="class_54">अस्वतन्त्रं च पुत्रत्वं किं तु मां नानुपीडयेत् ⁠।⁠।⁠ ११ ⁠।⁠।</div>
<div class="class_55">‘पिताकी आज्ञाका पालन परम धर्म है और माताकी रक्षा करना पुत्रका प्रधान धर्म है। पुत्र कभी स्वतन्त्र नहीं होता, वह सदा माता-पिताके अधीन ही रहता है, अतः क्या करूँ जिससे मुझे धर्मकी हानिरूप पीड़ा न हो ⁠।⁠।⁠ ११ ⁠।⁠।</div>
<div class="class_54">स्त्रियं हत्वा मातरं च को हि जातु सुखी भवेत् ⁠।</div>
<div class="class_54">पितरं चाप्यवज्ञाय कः प्रतिष्ठामवाप्नुयात् ⁠।⁠।⁠ १२ ⁠।⁠।</div>
<div class="class_55">‘एक तो स्त्री-जाति, दूसरे माताका वध करके कौन पुत्र कभी भी सुखी हो सकता है? पिताकी अवहेलना करके भी कौन प्रतिष्ठा पा सकता है? ⁠।⁠।⁠ १२ ⁠।⁠।</div>
<div class="class_54">अनवज्ञा पितुर्युक्ता धारणं मातृरक्षणम् ⁠।</div>
<div class="class_54">युक्तक्षमावुभावेतौ नातिवर्तेत मां कथम् ⁠।⁠।⁠ १३ ⁠।⁠।</div>
<div class="class_55">‘पिताका अनादर उचित नहीं है, साथ ही माताकी रक्षा करना भी पुत्रका धर्म है। ये दोनों ही धर्म उचित और योग्य हैं। मैं किस प्रकार इनका उल्लंघन न करूँ? ⁠।⁠।</div>
<div class="class_54">पिता ह्यात्मानमाधत्ते जायायां जज्ञिवानिति ⁠।</div>
<div class="class_54">शीलचारित्रगोत्रस्य धारणार्थं कुलस्य च ⁠।⁠।⁠ १४ ⁠।⁠।</div>
<div class="class_55">‘पिता स्वयं अपने शील, सदाचार, कुल और गोत्रकी रक्षाके लिये स्त्रीके गर्भमें अपना ही आधान करता और पुत्ररूपमें उत्पन्न होता है ⁠।⁠।⁠ १४ ⁠।⁠।</div>
<div class="class_54">सोऽहं मात्रा स्वयं पित्रा पुत्रत्वे प्रकृतः पुनः ⁠।</div>
<div class="class_54">विज्ञानं मे कथं न स्याद् द्वौ बुद्ध‍ये चात्मसम्भवम् ⁠।⁠।⁠ १५ ⁠।⁠।</div>
<div class="class_55">‘अतः मुझे माता और पिता—दोनोंने ही पुत्रके रूपमें जन्म दिया है। मैं इन दोनोंको ही अपनी उत्पत्तिका कारण समझता हूँ। मेरा ऐसा ही ज्ञान क्यों न सदा बना रहे? ⁠।⁠।⁠ १५ ⁠।⁠।</div>
<div class="class_54">जातकर्मणि यत् प्राह पिता यच्चोपकर्मणि ⁠।</div>
<div class="class_54">पर्याप्तः स दृढीकारः पितुर्गौरवनिश्चये ⁠।⁠।⁠ १६ ⁠।⁠।</div>
<div class="class_55">‘जातकर्म-संस्कार और उपनयन-संस्कारके समय पिताने जो आशीर्वाद दिया है, वह पिताके गौरवका निश्चय करानेमें पर्याप्त एवं सुदृढ़ प्रमाण है ⁠।⁠।⁠ १६ ⁠।⁠।</div>
<div class="class_54">गुरुरग्र्यः परो धर्मः पोषणाध्यापनान्वितः ⁠।</div>
<div class="class_54">पिता यदाह धर्मः स वेदेष्वपि सुनिश्चितः ⁠।⁠।⁠ १७ ⁠।⁠।</div>
<div class="class_55">‘पिता भरण-पोषण करने तथा शिक्षा देनेके कारण पुत्रका प्रधान गुरु है। वह परम धर्मका साक्षात् स्वरूप है। पिता जो कुछ आज्ञा दे, उसे ही धर्म समझकर स्वीकार करना चाहिये। वेदोंमें भी उसीको धर्म निश्चित किया गया है ⁠।⁠।⁠ १७ ⁠।⁠।</div>
<div class="class_54">प्रीतिमात्रं पितुः पुत्रः सर्वं पुत्रस्य वै पिता ⁠।</div>
<div class="class_54">शरीरादीनि देयानि पिता त्वेकः प्रयच्छति ⁠।⁠।⁠ १८ ⁠।⁠।</div>
<div class="class_55">‘पुत्र पिताकी सम्पूर्ण प्रीतिरूप है और पिता पुत्रका सर्वस्व है। केवल पिता ही पुत्रको देह आदि सम्पूर्ण देने योग्य वस्तुओंको देता है ⁠।⁠।⁠ १८ ⁠।⁠।</div>
<div class="class_54">तस्मात् पितुर्वचः कार्यं न विचार्यं कदाचन ⁠।</div>
<div class="class_54">पातकान्यपि पूयन्ते पितुः शासनकारिणः ⁠।⁠।⁠ १९ ⁠।⁠।</div>
<div class="class_55">‘इसलिये पिताके आदेशका पालन करना चाहिये। उसपर कभी कोई विचार नहीं करना चाहिये। जो पिताकी आज्ञाका पालन करनेवाला है, उसके पातक भी नष्ट हो जाते हैं ⁠।⁠।⁠ १९ ⁠।⁠।</div>
<div class="class_54">भोग्ये भोज्ये प्रवचने सर्वलोकनिदर्शने ⁠।</div>
<div class="class_54">भर्त्रा चैव समायोगे सीमन्तोन्नयने तथा ⁠।⁠।⁠ २० ⁠।⁠।</div>
<div class="class_55">‘पुत्रके भोग्य (वस्त्र आदि), भोज्य (अन्न आदि), प्रवचन (वेदाध्ययन), सम्पूर्ण लोक-व्यवहारकी शिक्षा तथा गर्भाधान, पुंसवन और सीमन्तोन्नयन आदि समस्त संस्कारोंके सम्पादनमें पिता ही प्रभु है ⁠।⁠।⁠ २० ⁠।⁠।</div>
<div class="class_54">पिता धर्मः पिता स्वर्गः पिता हि परमं तपः ⁠।</div>
<div class="class_54">पितरि प्रीतिमापन्ने सर्वाः प्रीयन्ति देवताः ⁠।⁠।⁠ २१ ⁠।⁠।</div>
<div class="class_55">‘इसलिये पिता धर्म है, पिता स्वर्ग है और पिता ही सबसे बड़ी तपस्या है। पिताके प्रसन्न होनेपर सम्पूर्ण देवता प्रसन्न हो जाते हैं ⁠।⁠।⁠ २१ ⁠।⁠।</div>
<div class="class_54">आशिषस्ता भजन्त्येनं परुषं प्राह यत् पिता ⁠।</div>
<div class="class_54">निष्कृतिः सर्वपापानां पिता यच्चाभिनन्दति ⁠।⁠।⁠ २२ ⁠।⁠।</div>
<div class="class_55">‘पिता पुत्रसे यदि कुछ कठोर बातें कह देता है तो वे आशीर्वाद बनकर उसे अपना लेती हैं और पिता यदि पुत्रका अभिनन्दन करता है—मीठे वचन बोलकर उसके प्रति प्यार और आदर दिखाता है तो इससे पुत्रके सम्पूर्ण पापोंका प्रायश्चित्त हो जाता है ⁠।⁠।⁠ २२ ⁠।⁠।</div>
<div class="class_54">मुच्यते बन्धनात् पुष्पं फलं वृक्षात् प्रमुच्यते ⁠।</div>
<div class="class_54">क्लिश्यन्नपि सुतं स्नेहैः पिता पुत्रं न मुञ्चति ⁠।⁠।⁠ २३ ⁠।⁠।</div>
<div class="class_55">‘फूल डंठलसे अलग हो जाता है, फल वृक्षसे अलग हो जाता है; परंतु पिता कितने ही कष्टमें क्यों न हो, लाड़-प्यारसे पाले हुए अपने पुत्रको कभी नहीं छोड़ता है अर्थात् पुत्र कभी पितासे अलग नहीं हो सकता ⁠।⁠।⁠ २३ ⁠।⁠।</div>
<div class="class_54">एतद् विचिन्तितं तावत् पुत्रस्य पितृगौरवम् ⁠।</div>
<div class="class_54">पिता नाल्पतरं स्थानं चिन्तयिष्यामि मातरम् ⁠।⁠।⁠ २४ ⁠।⁠।</div>
<div class="class_55">‘पुत्रके निकट पिताका कितना गौरव होना चाहिये, इस बातपर पहले विचार किया है। विचार करनेसे यह बात स्पष्ट हो गयी कि पिता पुत्रके लिये कोई छोटा-मोटा आश्रय नहीं है। अब मैं माताके विषयमें सोचता हूँ ⁠।⁠।⁠ २४ ⁠।⁠।</div>
<div class="class_54">यो ह्ययं मयि संघातो मर्त्यत्वे पाञ्चभौतिकः ⁠।</div>
<div class="class_54">अस्य मे जननी हेतुः पावकस्य यथारणिः ⁠।⁠।⁠ २५ ⁠।⁠।</div>
<div class="class_55">‘मेरे लिये जो यह पाञ्चभौतिक मनुष्यशरीर मिला है, इसके उत्पन्न होनेमें मेरी माता ही मुख्य हेतु है। जैसे अग्निके प्रकट होनेका मुख्य आधार अरणी-काष्ठ है ⁠।⁠।⁠ २५ ⁠।⁠।</div>
<div class="class_54">माता देहारणिः पुंसां सर्वस्यार्तस्य निर्वृतिः ⁠।</div>
<div class="class_54">मातृलाभे सनाथत्वमनाथत्वं विपर्यये ⁠।⁠।⁠ २६ ⁠।⁠।</div>
<div class="class_55">‘माता मनुष्योंके शरीररूपी अग्निको प्रकट करनेवाली अरणी है। संसारके समस्त आर्त प्राणियोंको सुख और सान्त्वना प्रदान करनेवाली माता ही है। जबतक माता जीवित रहती है, मनुष्य अपनेको सनाथ समझता है और उसके न रहनेपर वह अनाथ हो जाता है ⁠।⁠।⁠ २६ ⁠।⁠।</div>
<div class="class_54">न च शोचति नाप्येनं स्थाविर्यमपकर्षति ⁠।</div>
<div class="class_54">श्रिया हीनोऽपि यो गेहमम्बेति प्रतिपद्यते ⁠।⁠।⁠ २७ ⁠।⁠।</div>
<div class="class_55">‘माताके रहते मनुष्यको कभी चिन्ता नहीं होती है, बुढ़ापा उसे अपनी ओर नहीं खींचता है। जो अपनी माँको पुकारता हुआ घरमें जाता है, वह निर्धन होनेपर भी मानो माता अन्नपूर्णाके पास चला जाता है ⁠।⁠।⁠ २७ ⁠।⁠।</div>
<div class="class_54">पुत्रपौत्रोपपन्नोऽपि जननीं यः समाश्रितः ⁠।</div>
<div class="class_54">अपि वर्षशतस्यान्ते स द्विहायनवच्चरेत् ⁠।⁠।⁠ २८ ⁠।⁠।</div>
<div class="class_55">‘पुत्र और पौत्रोंसे सम्पन्न होनेपर भी जो अपनी माताके आश्रयमें रहता है, वह सौ वर्षकी अवस्थाके बाद भी उसके पास दो वर्षके बच्चेके समान आचरण करता है ⁠।⁠।⁠ २८ ⁠।⁠।</div>
<div class="class_54">समर्थं वासमर्थं वा कृशं वाप्यकृशं तथा ⁠।</div>
<div class="class_54">रक्षत्येव सुतं माता नान्यः पोष्टा विधानतः ⁠।⁠।⁠ २९ ⁠।⁠।</div>
<div class="class_55">‘पुत्र असमर्थ हो या समर्थ, दुर्बल हो या हृष्ट-पुष्ट, माता उसका पालन करती ही है। माताके सिवा दूसरा कोई विधिपूर्वक पुत्रका पालन-पोषण नहीं कर सकता ⁠।⁠।⁠ २९ ⁠।⁠।</div>
<div class="class_54">तदा स वृद्धो भवति तदा भवति दुःखितः ⁠।</div>
<div class="class_54">तदा शून्यं जगत् तस्य यदा मात्रा वियुज्यते ⁠।⁠।⁠ ३० ⁠।⁠।</div>
<div class="class_55">‘जब मातासे विछोह हो जाता है, उसी समय मनुष्य अपनेको बूढ़ा समझने लगता है, दुखी हो जाता है और उसके लिये सारा संसार सूना प्रतीत होने लगता है ⁠।⁠।</div>
<div class="class_54">नास्ति मातृसमा छाया नास्ति मातृसमा गतिः ⁠।</div>
<div class="class_54">नास्ति मातृसमं त्राणं नास्ति मातृसमा प्रिया ⁠।⁠।⁠ ३१ ⁠।⁠।</div>
<div class="class_55">‘माताके समान दूसरी कोई छाया नहीं है अर्थात् माताकी छत्रछायामें जो सुख है, वह कहीं नहीं है। माताके तुल्य दूसरा सहारा नहीं है, माताके सदृश अन्य कोई रक्षक नहीं है तथा बच्चेके लिये माँके समान दूसरी कोई प्रिय वस्तु नहीं है ⁠।⁠।⁠ ३१ ⁠।⁠।</div>
<div class="class_54">कुक्षिसंधारणाद् धात्री जननाज्जननी स्मृता ⁠।</div>
<div class="class_54">अङ्गानां वर्धनादम्बा वीरसूत्वेन वीरसूः ⁠।⁠।⁠ ३२ ⁠।⁠।</div>
<div class="class_55">‘वह गर्भाशयमें धारण करनेके कारण धात्री, जन्म देनेके कारण जननी, शिशुका अङ्गवर्धन (पालन-पोषण) करनेसे अम्बा तथा वीर-संतानका प्रसव करनेके कारण वीरसू कही गयी है ⁠।⁠।⁠ ३२ ⁠।⁠।</div>
<div class="class_54">शिशोः शुश्रूषणाच्छुश्रूर्माता देहमनन्तरम् ⁠।</div>
<div class="class_54">चेतनावान् नरो हन्याद् यस्य नासुषिरं शिरः ⁠।⁠।⁠ ३३ ⁠।⁠।</div>
<div class="class_55">‘वह शिशुकी शुश्रूषा करके शुश्रू नाम धारण करती है। माता अपना निकटतम शरीर है। जिसका मस्तिष्क विचार शून्य नहीं हो गया है, ऐसा कोई सचेतन मनुष्य कभी अपनी माताकी हत्या नहीं कर सकता ⁠।⁠।⁠ ३३ ⁠।⁠।</div>
<div class="class_54">दम्पत्योः प्राणसंश्लेषे योऽभिसंधिः कृतः किल ⁠।</div>
<div class="class_54">तं माता च पिता चेति भूतार्थो मातरि स्थितः ⁠।⁠।⁠ ३४ ⁠।⁠।</div>
<div class="class_55">‘पति और पत्नी मैथुनकालमें सुयोग्य पुत्र होनेके लिये जो अभिलाषा करते हैं, उसे यद्यपि पिता और माता—दोनों धारण करते हैं तथापि वास्तवमें वह अभिलाषा मातामें ही प्रतिष्ठित होती है ⁠।⁠।⁠ ३४ ⁠।⁠।</div>
<div class="class_54">माता जानाति यद्गोत्रं माता जानाति यस्य सः ⁠।</div>
<div class="class_54">मातुर्भरणमात्रेण प्रीतिः स्नेहः पितुः प्रजाः ⁠।⁠।⁠ ३५ ⁠।⁠।</div>
<div class="class_55">‘पुत्रका गोत्र क्या है? यह माता जानती है। वह किस पिताका पुत्र है? यह भी माता ही जानती है। माता बालकको अपने गर्भमें धारण करती है, इसलिये उसीका उसपर अधिक स्नेह और प्रेम होता है। पिताका तो अपनी संतानपर प्रभुत्वमात्र है ⁠।⁠।⁠ ३५ ⁠।⁠।</div>
<div class="class_54">पाणिबन्धं स्वयं कृत्वा सह धर्ममुपेत्य च ⁠।</div>
<div class="class_54">यदा यास्यन्ति पुरुषाः स्त्रियो नार्हन्ति वाच्यताम् ⁠।⁠।⁠ ३६ ⁠।⁠।</div>
<div class="class_55">‘जब स्वयं ही पत्नीका पाणिग्रहण करके साथ-साथ धर्माचरण करनेकी प्रतिज्ञा लेकर भी पुरुष परायी स्त्रियोंके पास जायँगे (और उनपर बलात्कार करेंगे), तब इसके लिये स्त्रियोंको दोषी नहीं ठहराया जा सकता ⁠।⁠।⁠ ३६ ⁠।⁠।</div>
<div class="class_54">भरणाद्धि स्त्रियो भर्ता पालनाद्धि पतिस्तथा ⁠।</div>
<div class="class_54">गुणस्यास्य निवृत्तौ तु न भर्ता न पुनः पतिः ⁠।⁠।⁠ ३७ ⁠।⁠।</div>
<div class="class_55">‘पुरुष अपनी स्त्रीका भरण-पोषण करनेसे भर्ता और पालन करनेके कारण पति कहलाता है। इन गुणोंके न रहनेपर वह न तो भर्ता है और न पति ही कहलाने योग्य है ⁠।⁠।⁠ ३७ ⁠।⁠।</div>
<div class="class_54">एवं स्त्री नापराध्नोति नर एवापराध्यति ⁠।</div>
<div class="class_54">व्युच्चरंश्च महादोषं नर एवापराध्यति ⁠।⁠।⁠ ३८ ⁠।⁠।</div>
<div class="class_55">‘वास्तवमें स्त्रीका कोई अपराध नहीं होता है, पुरुष ही अपराध करता है। व्यभिचारका महान् पाप पुरुष ही करता है, इसलिये वही अपराधी है ⁠।⁠।⁠ ३८ ⁠।⁠।</div>
<div class="class_54">स्त्रिया हि परमो भर्ता दैवतं परमं स्मृतम् ⁠।</div>
<div class="class_54">तस्यात्मना तु सदृशमात्मानं परमं ददौ ⁠।⁠।⁠ ३९ ⁠।⁠।</div>
<div class="class_55">‘स्त्रीके लिये पति ही परम आदरणीय है, वही उसका सबसे बड़ा देवता माना गया है। मेरी माताने ऐसे पुरुषको आत्मसमर्पण किया है, जो शरीरसे, वेशभूषासे पिताजीके समान ही था ⁠।⁠।⁠ ३९ ⁠।⁠।</div>
<div class="class_54">नापराधोऽस्ति नारीणां नर एवापराध्यति ⁠।</div>
<div class="class_54">सर्वकार्यापराध्यत्वान्नापराध्यन्ति चाङ्गनाः ⁠।⁠।⁠ ४० ⁠।⁠।</div>
<div class="class_55">‘ऐसे अवसरोंपर स्त्रियोंका अपराध नहीं होता, पुरुष ही अपराधी होता है। सभी कार्योंमें अबला होनेके कारण स्त्रियोंको अपराधके लिये विवश कर दिया जाता है, अतः पराधीन होनेके कारण वे अपराधिनी नहीं हैं ⁠।⁠।⁠ ४० ⁠।⁠।</div>
<div class="class_54">यश्च नोक्तोऽथ निर्देशः स्त्रिया मैथुनतृप्तये ⁠।</div>
<div class="class_54">तस्य स्मारयतो व्यक्तमधर्मो नास्ति संशयः ⁠।⁠।⁠ ४१ ⁠।⁠।</div>
<div class="class_55">‘स्त्रीके द्वारा मैथुनजनित सुखसे तृप्त होनेके लिये कोई संकेत न करनेपर भी उसके कामको उद्दीप्त करनेवाले पुरुषको स्पष्ट ही अधर्मकी प्राप्ति होती है। इसमें संशय नहीं है ⁠।⁠।⁠ ४१ ⁠।⁠।</div>
<div class="class_54">एवं नारीं मातरं च गौरवे चाधिके स्थिताम् ⁠।</div>
<div class="class_54">अवध्यां तु विजानीयुः पशवोऽप्यविचक्षणाः ⁠।⁠।⁠ ४२ ⁠।⁠।</div>
<div class="class_55">‘इस प्रकार विचार करनेसे एक तो वह नारी होनेके कारण ही अवध्य है, दूसरे मेरी पूजनीया माता है। माताका गौरव पितासे भी बढ़कर है, जिसमें मेरी माँ प्रतिष्ठित है। नासमझ पशु भी स्त्री और माताको अवध्य मानते हैं (फिर मैं समझदार मनुष्य होकर भी उसका वध कैसे करूँ?) ⁠।⁠।</div>
<div class="class_54">देवतानां समावायमेकस्थं पितरं विदुः ⁠।</div>
<div class="class_54">मर्त्यानां देवतानां च स्नेहादभ्येति मातरम् ⁠।⁠।⁠ ४३ ⁠।⁠।</div>
<div class="class_55">‘मनीषी पुरुष यह जानते हैं कि पिता एक स्थानपर स्थित सम्पूर्ण देवताओंका समूह है; परंतु माताके भीतर उसके स्नेहवश समस्त मनुष्यों और देवताओंका समुदाय स्थित रहता है (अतः माताका गौरव पितासे भी अधिक है) ⁠।⁠।⁠ ४३ ⁠।⁠।</div>
<div class="class_54">एवं विमृशतस्तस्य चिरकारितया बहु ⁠।</div>
<div class="class_54">दीर्घःकालो व्यतिक्रान्तस्ततोऽस्याभ्यागमत् पिता ⁠।⁠।⁠ ४४ ⁠।⁠।</div>
<div class="class_55">विलम्ब करनेका स्वभाव होनेके कारण चिरकारी इस प्रकार सोचता-विचारता रहा। इसी सोच-विचारमें बहुत अधिक समय व्यतीत हो गया। इतनेमें ही उसके पिता वनसे लौट आये ⁠।⁠।⁠ ४४ ⁠।⁠।</div>
<div class="class_54">मेधातिथिर्महाप्राज्ञो गौतमस्तपसि स्थितः ⁠।</div>
<div class="class_54">विमृश्य तेन कालेन पत्न्याः संस्थाव्यतिक्रमम् ⁠।⁠।⁠ ४५ ⁠।⁠।</div>
<div class="class_54">सोऽब्रवीद् भृशसंतप्तो दुःखेनाश्रूणि वर्तयन् ⁠।</div>
<div class="class_54">श्रुतधैर्यप्रसादेन पश्चात्तापमुपागतः ⁠।⁠।⁠ ४६ ⁠।⁠।</div>
<div class="class_55">महाज्ञानी तपोनिष्ठ मेधातिथि गौतम उस समय पत्नीके वधके अनौचित्यपर विचार करके अधिक संतप्त हो गये। वे दुःखसे आँसू बहाते हुए वेदाध्ययन और धैर्यके प्रभावसे किसी तरह अपनेको सँभाले रहे और पश्चात्ताप करते हुए मन-ही-मन इस प्रकार कहने लगे— ⁠।⁠।⁠ ४५-४६ ⁠।⁠।</div>
<div class="class_54">आश्रमं मम सम्प्राप्तस्त्रिलोकेशः पुरंदरः ⁠।</div>
<div class="class_54">अतिथिव्रतमास्थाय ब्राह्मणं रूपमास्थितः ⁠।⁠।⁠ ४७ ⁠।⁠।</div>
<div class="class_54">स मया सान्त्वितो वाग्भिः स्वागतेनाभिपूजितः ⁠।</div>
<div class="class_54">अर्घ्यं पाद्यं यथान्यायं मया च प्रतिपादितः ⁠।⁠।⁠ ४८ ⁠।⁠।</div>
<div class="class_55">‘अहो! त्रिभुवनका स्वामी इन्द्र ब्राह्मणका रूप धारण करके मेरे आश्रमपर आया था। मैंने अतिथि-सत्कारके गृहस्थोचित व्रतका आश्रय लेकर उसे मीठे वचनोंद्वारा सान्त्वना दी, उसका स्वागत-सत्कार किया और यथोचित रूपसे अर्घ्य-पाद्य आदि निवेदन करके मैंने स्वयं ही उसकी विधिवत् पूजा की ⁠।⁠।⁠ ४७-४८ ⁠।⁠।</div>
<div class="class_54">परवानस्मि चेत्युक्तः प्रणयिष्यति तेन च ⁠।</div>
<div class="class_54">अत्र चाकुशले जाते स्त्रिया नास्ति व्यतिक्रमः ⁠।⁠।⁠ ४९ ⁠।⁠।</div>
<div class="class_55">‘मैंने विनयपूर्वक कहा—‘भगवन्! मैं आपके अधीन हूँ। आपके पदार्पणसे मैं सनाथ हो गया।’ मुझे आशा थी कि मेरे इस सद्व्यवहारसे संतुष्ट होकर अतिथिदेवता मुझसे प्रेम करेंगे; परंतु यहाँ इन्द्रकी विषयलोलुपताके कारण दुःखद घटना घटित हो गयी। इसमें मेरी स्त्रीका कोई अपराध नहीं ⁠।⁠।⁠ ४९ ⁠।⁠।</div>
<div class="class_54">एवं न स्त्री न चैवाहं नाध्वगस्त्रिदशेश्वरः ⁠।</div>
<div class="class_54">अपराध्यति धर्मस्य प्रमादस्त्वपराध्यति ⁠।⁠।⁠ ५० ⁠।⁠।</div>
<div class="class_55">‘इस प्रकार न तो स्त्री अपराधिनी है, न मैं अपराधी हूँ और न एक पथिक ब्राह्मणके वेशमें आया हुआ देवताओंका राजा इन्द्र ही अपराधी है। मेरे द्वारा धर्मके विषयमें जो स्त्रीवधरूप प्रमाद हुआ है, वही इस अपराधकी जड़ है ⁠।⁠।⁠ ५० ⁠।⁠।</div>
</body>
</html>
