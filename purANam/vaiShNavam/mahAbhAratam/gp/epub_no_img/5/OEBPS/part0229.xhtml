<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0229</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50338" class="class_11"><img src="image_26403.jpg" alt="" class="class_139"/></div>
<div class="class_115">प्रजापति मनु एवं महर्षि बृहस्पतिका संवाद</div>
<div class="class_113">मनुरुवाच</div>
<div class="class_54">यद् यत्प्रियं यस्य सुखं तदाहु-</div>
<div class="class_57">स्तदेव दुःखं प्रवदन्त्यनिष्टम् ⁠।⁠।⁠ १० ⁠।⁠।</div>
<div class="class_54">इष्टं च मे स्यादितरच्च न स्या-</div>
<div class="class_57">देतत्कृते कर्मविधिः प्रवृत्तः ⁠।</div>
<div class="class_54">इष्टं त्वनिष्टं च न मां भजेते-</div>
<div class="class_57">त्येतत्कृते ज्ञानविधिः प्रवृत्तः ⁠।⁠।⁠ ११ ⁠।⁠।</div>
<div class="class_55"><span class="class_60">मनुने कहा—</span>जिसको जो-जो विषय प्रिय होता है, वही उसके लिये सुखरूप बताया गया है और जो अप्रिय होता है, उसे ही दुःखरूप कहा गया है। मुझे इष्ट (प्रिय) की प्राप्ति हो और अनिष्टका निवारण हो जाय, इसीके लिये कर्मोंका अनुष्ठान आरम्भ किया गया है तथा इष्ट और अनिष्ट दोनों ही मुझे प्राप्त न हों, इसके लिये ज्ञानयोगका उपदेश किया गया है ⁠।⁠।⁠ १०-११ ⁠।⁠।</div>
<div class="class_54">कामात्मकाश्छन्दसि कर्मयोगा</div>
<div class="class_57">एभिर्विमुक्तः परमश्नुवीत ⁠।</div>
<div class="class_54">नानाविधे कर्मपथे सुखार्थी</div>
<div class="class_57">नरः प्रवृत्तो न परं प्रयाति ⁠।⁠।⁠ १२ ⁠।⁠।</div>
<div class="class_55">वेदमें जो कर्मोंके प्रयोग बताये गये हैं, वे प्रायः सकामभावसे युक्त हैं। जो इन कामनाओंसे मुक्त होता है, वही परमात्माको पा सकता है। नाना प्रकारके कर्ममार्गमें सुखकी इच्छा रखकर प्रवृत्त होनेवाला मनुष्य परमात्माको प्राप्त नहीं होता ⁠।⁠।⁠ १२ ⁠।⁠।</div>
<div class="class_59">बृहस्पतिरुवाच</div>
<div class="class_54">इष्टं त्वनिष्टं च सुखासुखे च</div>
<div class="class_57">साशीस्त्ववच्छन्दति कर्मभिश्च ⁠।</div>
<div class="class_55"><span class="class_60">बृहस्पतिने कहा—</span>भगवन्! सुख सबको अभीष्ट होता है और दुःख किसीको भी प्रिय नहीं होता। इष्टकी प्राप्ति और अनिष्टके निवारणके लिये जो कामना होती है, वही मनुष्योंसे कर्म करवाती है और उन कर्मोंद्वारा उनका मनोरथ पूर्ण करती है; अतः कामनाको आप त्याज्य कैसे बताते हैं? ⁠।⁠।⁠ १२<img src="image_610.jpg" alt="" class="class_58"/> ⁠।⁠।</div>
<div class="class_59">मनुरुवाच</div>
<div class="class_54">एभिर्विमुक्तः परमाविवेश</div>
<div class="class_57">एतत् कृते कर्मविधिः प्रवृत्तः ⁠।</div>
<div class="class_54">कामात्मकांश्छन्दति कर्मयोग</div>
<div class="class_57">एभिर्विमुक्तः परमाददीत ⁠।⁠।⁠ १३ ⁠।⁠।</div>
<div class="class_55"><span class="class_60">मनुने कहा—</span>मनुष्य इन कामनाओंसे मुक्त हो निष्काम-भावसे कर्मोंका अनुष्ठान करके परब्रह्म परमात्माको प्राप्त करे, इसी उद्देश्यसे कर्मोंका विधान किया है, वेदमें स्वर्ग आदिकी कामनासे जो योगादि कर्मोंका विधान किया गया है, वह उन्हीं मनुष्योंको अपने जालमें फँसाता है, जिनका मन भोगोंमें आसक्त है। वास्तवमें इन कामनाओंसे दूर रहकर परमात्माको ही प्राप्त करनेका प्रयत्न करे (भगवत्प्राप्तिके लिये ही कर्म करे, क्षुद्र भोगोंके लिये नहीं) ⁠।⁠।⁠ १३ ⁠।⁠।</div>
<div class="class_54">आत्मादिभिः कर्मभिरिध्यमानो</div>
<div class="class_57">धर्मे प्रवृत्तो द्युतिमान् सुखार्थी ⁠।</div>
<div class="class_54">परं हि तत् कर्मपथादपेतं</div>
<div class="class_57">निराशिषं ब्रह्मपरं ह्यवैति ⁠।⁠।⁠ १४ ⁠।⁠।</div>
<div class="class_55">जब मन नित्य कर्मोंके अनुष्ठानसे राग आदि दोषोंको दूर करके दर्पणकी भाँति स्वच्छ एवं दीप्तिमान् हो जाता है, तब वह द्युतिमान् (सदसद्-विवेकके प्रकाशसे युक्त) और नित्य सुखका अभिलाषी (मुमुक्षु) होकर निर्वाणभावसे धर्ममें प्रवृत्त होता है एवं कर्ममार्गसे अतीत तथा कामनाओंसे रहित परब्रह्म परमात्माका साक्षात्कार कर लेता है ⁠।⁠।⁠ १४ ⁠।⁠।</div>
<div class="class_54">प्रजाः सृष्टा मनसा कर्मणा च</div>
<div class="class_57">द्वावेवैतौ सत्पथौ लोकजुष्टौ ⁠।</div>
<div class="class_54">दृष्टं कर्म शाश्वतं चान्तवच्च</div>
<div class="class_57">मनस्त्यागः कारणं नान्यदस्ति ⁠।⁠।⁠ १५ ⁠।⁠।</div>
<div class="class_55">ब्रह्माजीने मन और कर्म—इन दोनोंके सहित प्रजाकी सृष्टि की है; अतः ये दोनों लोकसेवित सन्मार्गरूप हैं। कर्म दो प्रकारका देखा गया है—एक सनातन और दूसरा विनाशशील, (मोक्षका हेतुभूत कर्म सनातन है और नश्वर भोगोंकी प्राप्ति करानेवाला नाशवान् है) मनके द्वारा किये जानेवाले फलकी इच्छाका त्याग ही कर्मोंको सनातन बनाने और उनके द्वारा परब्रह्मकी प्राप्ति करानेमें कारण है, दूसरा कुछ नहीं ⁠।⁠।⁠ १५ ⁠।⁠।</div>
<div class="class_54">स्वेनात्मना चक्षुरिव प्रणेता</div>
<div class="class_57">निशात्यये तमसा संवृतात्मा ⁠।</div>
<div class="class_54">ज्ञानं तु विज्ञानगुणेन युक्तं</div>
<div class="class_57">कर्माशुभं पश्यति वर्जनीयम् ⁠।⁠।⁠ १६ ⁠।⁠।</div>
<div class="class_55">जब रात बीत जाती है और अन्धकारका आवरण हट जाता है, उस समय जैसे चलनेमें प्रवृत्त करनेवाला नेत्र अपने तैजस् स्वरूपसे युक्त हो रास्तेमें पड़े हुए त्यागने योग्य काँटे आदिको देखते हैं, उसी प्रकार बुद्धि भी मोहका पर्दा हट जानेपर ज्ञानके प्रकाशसे युक्त हो त्यागने योग्य अशुभ कर्मको देखती है ⁠।⁠।⁠ १६ ⁠।⁠।</div>
<div class="class_54">सर्पान् कुशाग्राणि तथोदपानं</div>
<div class="class_57">ज्ञात्वा मनुष्याः परिवर्जयन्ति ⁠।</div>
<div class="class_54">अज्ञानतस्तत्र पतन्ति केचि-</div>
<div class="class_57">ज्ज्ञाने फलं पश्य यथा विशिष्टम् ⁠।⁠।⁠ १७ ⁠।⁠।</div>
<div class="class_55">मनुष्य जब जान लेते हैं कि रास्तेमें सर्प है, कुशोंके काँटे हैं और कुएँ हैं, तब उनसे बचकर निकलते हैं। जो नहीं जानते हैं, ऐसे कितने ही पुरुष उन्हींपर गिर पड़ते हैं। अतः ज्ञानका जो विशिष्ट फल है, उसे तुम प्रत्यक्ष देख लो ⁠।⁠।⁠ १७ ⁠।⁠।</div>
<div class="class_54">कृत्स्नस्तु मन्त्रो विधिवत् प्रयुक्तो</div>
<div class="class_57">यथा यथोक्तास्त्विह दक्षिणाश्च ⁠।</div>
<div class="class_54">अन्नप्रदानं मनसः समाधिः</div>
<div class="class_57">पञ्चात्मकं कर्मफलं वदन्ति ⁠।⁠।⁠ १८ ⁠।⁠।</div>
<div class="class_55">विधिपूर्वक सम्पूर्ण मन्त्रोंका उच्चारण, वेदोक्त विधानके अनुसार यज्ञोंका अनुष्ठान, यथायोग्य दक्षिणा, अन्नका दान और मनकी एकाग्रता—इन पाँच अंगोंसे सम्पन्न होनेपर ही यज्ञ-कर्मका पूरा-पूरा फल प्राप्त होता है, ऐसा विद्वान् पुरुष कहते हैं ⁠।⁠।⁠ १८ ⁠।⁠।</div>
<div class="class_54">गुणात्मकं कर्म वदन्ति वेदा-</div>
<div class="class_57">स्तस्मान्मन्त्रो मन्त्रपूर्वं हि कर्म ⁠।</div>
<div class="class_54">विधिर्विधेयं मनसोपपत्तिः</div>
<div class="class_57">फलस्य भोक्ता तु तथा शरीरी ⁠।⁠।⁠ १९ ⁠।⁠।</div>
<div class="class_55">वेदोंका कहना है कि कर्म त्रिगुणात्मक होते हैं अर्थात् सात्त्विक, राजस और तामस भेदसे तीन प्रकारके होते हैं; इसीलिये मन्त्र भी सात्त्विक आदि भेदसे तीन प्रकारके ही होते हैं; क्योंकि मन्त्रोच्चारणपूर्वक ही कर्मका अनुष्ठान किया जाता है। इसी तरह उन कर्मोंकी विधि, विधेय (उनके लिये किया जानेवाला कार्य), मनके द्वारा अभीष्ट फलकी सिद्धि और उसका भोक्ता देहाभिमानी जीव—ये सभी तीन-तीन प्रकारके होते हैं ⁠।⁠।⁠ १९ ⁠।⁠।</div>
<div class="class_54">शब्दाश्च रूपाणि रसाश्च पुण्याः</div>
<div class="class_57">स्पर्शाश्च गन्धाश्च शुभास्तथैव ⁠।</div>
<div class="class_54">नरो न संस्थानगतः प्रभुः स्या-</div>
<div class="class_57">देतत् फलं सिद्ध्यति कर्मलोके ⁠।⁠।⁠ २० ⁠।⁠।</div>
<div class="class_55">शब्द, रूप, पवित्र रस, सुखद स्पर्श और सुन्दर गन्ध—ये ही कर्मोंके फल हैं; किंतु इस शरीरमें स्थित हुआ मनुष्य इन फलोंको प्राप्त करनेमें समर्थ नहीं है। कर्मोंके फलकी प्राप्ति जो उनका फल भोगनेके लिये प्राप्त शरीरमें होती है, वह दैवाधीन है ⁠।⁠।⁠ २० ⁠।⁠।</div>
<div class="class_54">यद् यच्छरीरेण करोति कर्म</div>
<div class="class_57">शरीरयुक्तः समुपाश्नुते तत् ⁠।</div>
<div class="class_54">शरीरमेवायतनं सुखस्य</div>
<div class="class_57">दुःखस्य चाप्यायतनं शरीरम् ⁠।⁠।⁠ २१ ⁠।⁠।</div>
<div class="class_55">जीव शरीरसे जो-जो अशुभ या शुभ कर्म करता है, शरीरसे युक्त हुआ ही उसके फलोंको भोगता है; क्योंकि शरीर ही सुख और दुःख भोगनेका स्थान है ⁠।⁠।⁠ २१ ⁠।⁠।</div>
<div class="class_54">वाचा तु यत् कर्म करोति किंचिद्</div>
<div class="class_57">वाचैव सर्वं समुपाश्नुते तत् ⁠।</div>
<div class="class_54">मनस्तु यत् कर्म करोति किञ्चि-</div>
<div class="class_57">न्मनःस्थ एवायमुपाश्नुते तत् ⁠।⁠।⁠ २२ ⁠।⁠।</div>
<div class="class_55">मनुष्य वाणीद्वारा जो कोई कर्म करता है, उसका सारा फल वह वाणीद्वारा ही भोगता है और मनसे जो कुछ कर्म करता है, उसका फल यह जीवात्मा मनके साथ हुआ मनसे ही भोगता है ⁠।⁠।⁠ २२ ⁠।⁠।</div>
<div class="class_54">यथा यथा कर्मगुणं फलार्थी</div>
<div class="class_57">करोत्ययं कर्मफले निविष्टः ⁠।</div>
<div class="class_54">तथा तथायं गुणसम्प्रयुक्तः</div>
<div class="class_57">शुभाशुभं कर्मफलं भुनक्ति ⁠।⁠।⁠ २३ ⁠।⁠।</div>
<div class="class_55">फलकी इच्छा रखनेवाला मनुष्य कर्मके फलमें आसक्त हो जैसे-जैसे गुणवाला—सात्त्विक, राजस या तामस कर्म करता है, वैसे-ही-वैसे गुणोंसे प्रेरित होकर इसे उस कर्मका शुभाशुभ फल भोगना पड़ता है ⁠।⁠।⁠ २३ ⁠।⁠।</div>
<div class="class_54">मत्स्यो यथा स्रोत इवाभिपाती</div>
<div class="class_57">तथा कृतं पूर्वमुपैति कर्म ⁠।</div>
<div class="class_54">शुभे त्वसौ तुष्यति दुष्कृते तु</div>
<div class="class_57">न तुष्यते वै परमः शरीरी ⁠।⁠।⁠ २४ ⁠।⁠।</div>
<div class="class_55">जैसे मछली जलके बहावके साथ बह जाती है, उसी प्रकार मनुष्य पहिलेके किये हुए कर्मका अनुसरण करता है। उसे उस कर्मप्रवाहमें बहना पड़ता है; परंतु उस दशामें वह श्रेष्ठ देहधारी जीव शुभ फल मिलनेपर तो संतुष्ट होता है और अशुभ फल प्राप्त होनेपर दुखी हो जाता है (यह उसकी मूढता ही तो है) ⁠।⁠।⁠ २४ ⁠।⁠।</div>
<div class="class_54">यतो जगत् सर्वमिदं प्रसूतं</div>
<div class="class_57">ज्ञात्वाऽऽत्मवन्तो व्यतियान्ति यत्‌ तत् ⁠।</div>
<div class="class_54">यन्मन्त्रशब्दैरकृतप्रकाशं</div>
<div class="class_57">तदुच्यमानं शृणु मे परं यत् ⁠।⁠।⁠ २५ ⁠।⁠।</div>
<div class="class_55">जिससे इस सम्पूर्ण जगत्‌की उत्पत्ति हुई है, जिसे जानकर मनको वशमें रखनेवाले ज्ञानी पुरुष इस संसारको लाँघकर परमपद प्राप्त कर लेते हैं तथा वेदके मन्त्रवाक्योंद्वारा जिसका तात्त्विक स्वरूप पूर्णतः प्रकाशमें नहीं आता, उस सर्वोत्कृष्ट वस्तुका मैं वर्णन करता हूँ, सुनो ⁠।⁠।⁠ २५ ⁠।⁠।</div>
<div class="class_54">रसैर्विमुक्तं विविधैश्च गन्धै-</div>
<div class="class_57">रशब्दमस्पर्शमरूपवच्च ⁠।</div>
<div class="class_54">अग्राह्यमव्यक्तमवर्णमेकं</div>
<div class="class_57">पञ्चप्रकारान् ससृजे प्रजानाम् ⁠।⁠।⁠ २६ ⁠।⁠।</div>
<div class="class_55">वह अनिर्वचनीय वस्तु नाना प्रकारके रस और भाँति-भाँतिके गन्धोंसे रहित है। शब्द, स्पर्श एवं रूपसे भी शून्य है। मन, बुद्धि और वाणीद्वारा भी उसका ग्रहण नहीं हो सकता। वह अव्यक्त, अद्वितीय तथा रूप-रंगसे रहित है तथापि उसीने प्रजाओंके लिये रूप, रस आदि पाँचों विषयोंकी सृष्टि की है ⁠।⁠।⁠ २६ ⁠।⁠।</div>
<div class="class_54">न स्त्री पुमान् नापि नपुंसकं च</div>
<div class="class_57">न सन्न चासत् सदसच्च तन्न ⁠।</div>
<div class="class_54">पश्यन्ति यद् ब्रह्मविदो मनुष्या-</div>
<div class="class_57">स्तदक्षरं न क्षरतीति विद्धि ⁠।⁠।⁠ २७ ⁠।⁠।</div>
<div class="class_55">वह न तो स्त्री है, न पुरुष है और न नपुंसक ही है। न सत् है, न असत् है और न सदसत् उभयरूप ही है। ब्रह्मज्ञानी पुरुष ही उसका साक्षात्कार करते हैं। उसका कभी क्षय नहीं होता; इसलिये वह अविनाशी परब्रह्म परमात्मा अक्षर कहलाता है, इस बातको अच्छी तरह समझ लो ⁠।⁠।⁠ २७ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि मनुबृहस्पतिसंवादे एकाधिकद्विशततमोऽध्यायः ⁠।⁠।⁠ २०१ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें मनु और बृहस्पतिका संवादविषयक दो सौ एकवाँ अध्याय पूरा हुआ ⁠।⁠।⁠ २०१ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
