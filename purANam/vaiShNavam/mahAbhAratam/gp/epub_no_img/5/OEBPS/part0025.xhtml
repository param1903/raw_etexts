<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0025</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50176" class="class_11"><img src="image_1751.jpg" alt="" class="class_7"/></div>
<div class="class_62">सुवर्णमय पक्षीके रूपमें देवराज इन्द्रका संन्यासी बने हुए ब्राह्मण-बालकोंको उपदेश</div>
<div class="class_55">क्योंकि विघसाशी पुरुष प्रातः-सायंकाल विधि-विधानपूर्वक अपने कुटुम्बमें अन्नका विभाग करके दुर्जय अविनाशी पदको प्राप्त कर लेते हैं। देवताओं, पितरों, अतिथियों तथा अपने परिवारके अन्य सब लोगोंको अन्न देकर जो सबसे पीछे अवशिष्ट अन्न खाते हैं, उन्हें विघसाशी कहा गया है ⁠।⁠।⁠ २३-२४ ⁠।⁠।</div>
<div class="class_54">तस्मात् स्वधर्ममास्थाय सुव्रताः सत्यवादिनः ⁠।</div>
<div class="class_54">लोकस्य गुरवो भूत्वा ते भवन्त्यनुपस्कृताः ⁠।⁠।⁠ २५ ⁠।⁠।</div>
<div class="class_55">इसलिये अपने धर्मपर आरूढ़ हो उत्तम व्रतका पालन और सत्यभाषण करते हुए वे जगद्‌गुरु होकर सर्वथा संदेहरहित हो जाते हैं ⁠।⁠।⁠ २५ ⁠।⁠।</div>
<div class="class_54">त्रिदिवं प्राप्य शक्रस्य स्वर्गलोके विमत्सराः ⁠।</div>
<div class="class_54">वसन्ति शाश्वतान् वर्षाञ्जना दुष्करकारिणः ⁠।⁠।⁠ २६ ⁠।⁠।</div>
<div class="class_55">वे ईर्ष्यारहित दुष्कर व्रतका पालन करनेवाले पुण्यात्मा पुरुष इन्द्रके स्वर्गलोकमें पहुँचकर अनन्त वर्षोंतक वहाँ निवास करते हैं ⁠।⁠।⁠ २६ ⁠।⁠।</div>
<div class="class_59">अर्जुन उवाच</div>
<div class="class_54">ततस्ते तद् वचः श्रुत्वा धर्मार्थसहितं हितम् ⁠।</div>
<div class="class_54">उत्सृज्य नास्तीति गता गार्हस्थ्यं समुपाश्रिताः ⁠।⁠।⁠ २७ ⁠।⁠।</div>
<div class="class_55"><span class="class_60">अर्जुन कहते हैं—</span>महाराज! वे ब्राह्मणकुमार पक्षिरूपधारी इन्द्रकी धर्म और अर्थयुक्त हितकर बातें सुनकर इस निश्चयपर पहुँचे कि हमलोग जिस मार्गपर चल रहे हैं वह हमारे लिये हितकर नहीं है। अतः वे उसे छोड़कर घर लौट गये और गृहस्थ-धर्मका पालन करते हुए वहाँ रहने लगे ⁠।⁠।⁠ २७ ⁠।⁠।</div>
<div class="class_54">तस्मात्त्वमपि सर्वज्ञ धैर्यमालम्ब्य शाश्वतम् ⁠।</div>
<div class="class_54">प्रशाधि पृथिवीं कृत्स्नां हतामित्रां नरोत्तम ⁠।⁠।⁠ २८ ⁠।⁠।</div>
<div class="class_55">सर्वज्ञ नरश्रेष्ठ! अतः आप भी सदाके लिये धैर्य धारण करके शत्रुहीन हुई इस सम्पूर्ण पृथ्वीका शासन कीजिये ⁠।⁠।⁠ २८ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि अर्जुनवाक्ये ऋषिशकुनिसंवादकथने एकादशोऽध्यायः ⁠।⁠।⁠ ११ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें अर्जुनके वचनके प्रसंगमें ऋषियों और पक्षिरूपधारी इन्द्रके संवादका वर्णनविषयक ग्यारहवाँ अध्याय पूरा हुआ ⁠।⁠।⁠ ११ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
