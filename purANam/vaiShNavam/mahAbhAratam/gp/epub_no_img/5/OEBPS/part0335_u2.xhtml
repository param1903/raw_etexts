<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0335</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50430" class="class_11"><img src="image_39865.jpg" alt="" class="class_139"/></div>
<div class="class_62">साध्यगणोंको हंसरूपमें ब्रह्माजीका उपदेश</div>
<div class="class_55">जो दूसरेके द्वारा गाली दी जानेपर भी बदलेमें उसे गाली नहीं देता, उस क्षमाशील मनुष्यका दबा हुआ क्रोध ही उस गाली देनेवालेको भस्म कर देता है और उसके पुण्यको भी ले लेता है ⁠।⁠।⁠ १६ ⁠।⁠।</div>
<div class="class_54">यो नात्युक्तः प्राह रूक्षं प्रियं वा</div>
<div class="class_57">यो वा हतो न प्रतिहन्ति धैर्यात् ⁠।</div>
<div class="class_54">पापं च यो नेच्छति तस्य हन्तु-</div>
<div class="class_57">स्तस्येह देवाः स्पृहयन्ति नित्यम् ⁠।⁠।⁠ १७ ⁠।⁠।</div>
<div class="class_55">जो दूसरोंके द्वारा अपने लिये कड़वी बात कही जानेपर भी उसके प्रति कठोर या प्रिय कुछ भी नहीं कहता तथा किसीके द्वारा चोट खाकर भी धैर्यके कारण बदलेमें न तो मारनेवालेको मारता है और न उसकी बुराई ही चाहता है, उस महात्मासे मिलनेके लिये देवता भी सदा लालायित रहते हैं ⁠।⁠।⁠ १७ ⁠।⁠।</div>
<div class="class_54">पापीयसः क्षमेतैव श्रेयसः सदृशस्य च ⁠।</div>
<div class="class_54">विमानितो हतोत्क्रुष्ट एवं सिद्धिं गमिष्यति ⁠।⁠।⁠ १८ ⁠।⁠।</div>
<div class="class_55">पाप करनेवाला अपराधी अवस्थामें अपनेसे बड़ा हो या बराबर, उसके द्वारा अपमानित होकर, मार खाकर और गाली सुनकर भी उसे क्षमा ही कर देना चाहिये। ऐसा करनेवाला पुरुष परम सिद्धिको प्राप्त होगा ⁠।⁠।⁠ १८ ⁠।⁠।</div>
<div class="class_54">सदाहमार्यान्निभृतोऽप्युपासे</div>
<div class="class_57">न मे विधित्सोत्सहते न रोषः ⁠।</div>
<div class="class_54">न वाप्यहं लिप्समानः परैमि</div>
<div class="class_57">न चैव किंचिद् विषयेण यामि ⁠।⁠।⁠ १९ ⁠।⁠।</div>
<div class="class_55">यद्यपि मैं सब प्रकारसे परिपूर्ण हूँ (मुझे कुछ जानना या पाना शेष नहीं है) तो भी मैं श्रेष्ठ पुरुषोंकी उपासना (सत्संग) करता रहता हूँ। मुझपर न तृष्णाका वश चलता है न रोषका। मैं कुछ पानेके लोभसे धर्मका उल्लंघन नहीं करता और न विषयोंकी प्राप्तिके लिये ही कहीं आता-जाता हूँ ⁠।⁠।⁠ १९ ⁠।⁠।</div>
<div class="class_54">नाहं शप्तः प्रतिशपामि कंचिद्</div>
<div class="class_57">दमं द्वारं ह्यमृतस्येह वेद्मि ⁠।</div>
<div class="class_54">गुह्यं ब्रह्म तदिदं ब्रवीमि</div>
<div class="class_57">न मानुषाच्छ्रेष्ठतरं हि किंचित् ⁠।⁠।⁠ २० ⁠।⁠।</div>
<div class="class_55">कोई मुझे शाप दे दे तो भी मैं बदलेमें उसे शाप नहीं देता। इन्द्रियसंयमको ही मोक्षका द्वार मानता हूँ। इस समय तुमलोगोंको एक बहुत गुप्त बात बता रहा हूँ, सुनो। मनुष्ययोनिसे बढ़कर कोई उत्तम योनि नहीं है ⁠।⁠।⁠ २० ⁠।⁠।</div>
<div class="class_54">निर्मुच्यमानः पापेभ्यो घनेभ्य इव चन्द्रमाः ⁠।</div>
<div class="class_54">विरजाः कालमाकाङ्‌क्षन् धीरो धैर्येण सिद्ध‍यति ⁠।⁠।⁠ २१ ⁠।⁠।</div>
<div class="class_55">जिस प्रकार चन्द्रमा बादलोंके ओटसे निकलनेपर अपनी प्रभासे प्रकाशित हो उठता है, उसी प्रकार पापोंसे मुक्त हुआ निर्मल अन्तःकरणवाला धीर पुरुष धैर्यपूर्वक कालकी प्रतीक्षा करता हुआ सिद्धिको प्राप्त हो जाता है ⁠।⁠।⁠ २१ ⁠।⁠।</div>
<div class="class_54">यः सर्वेषां भवति ह्यर्चनीय</div>
<div class="class_57">उत्सेधनस्तम्भ इवाभिजातः ⁠।</div>
<div class="class_54">यस्मै वाचं सुप्रसन्नां वदन्ति</div>
<div class="class_57">स वै देवान् गच्छति संयतात्मा ⁠।⁠।⁠ २२ ⁠।⁠।</div>
<div class="class_55">जो अपने मनको वशमें रखनेवाला विद्वान् पुरुष ऊँचे उठानेवाले खम्भेकी भाँति उच्चकुलमें उत्पन्न हुआ सबके लिये आदरके योग्य हो जाता है तथा जिसके प्रति सब लोग प्रसन्नतापूर्वक मधुर वचन बोलते हैं, वह मनुष्य देवभावको प्राप्त हो जाता है ⁠।⁠।⁠ २२ ⁠।⁠।</div>
<div class="class_54">न तथा वक्तुमिच्छन्ति कल्याणान् पुरुषे गुणान् ⁠।</div>
<div class="class_54">यथैषां वक्तुमिच्छन्ति नैर्गुण्यमनुयुञ्जकाः ⁠।⁠।⁠ २३ ⁠।⁠।</div>
<div class="class_55">किसीसे ईर्ष्या रखनेवाले मनुष्य जिस तरह उसके दोषोंका वर्णन करना चाहते हैं, उस प्रकार उसके कल्याणमय गुणोंका बखान करना नहीं चाहते हैं ⁠।⁠।⁠ २३ ⁠।⁠।</div>
<div class="class_54">यस्य वाङ्‌मनसी गुप्ते सम्यक् प्रणिहिते सदा ⁠।</div>
<div class="class_54">वेदास्तपश्च त्यागश्च स इदं सर्वमाप्नुयात् ⁠।⁠।⁠ २४ ⁠।⁠।</div>
<div class="class_55">जिसकी वाणी और मन सुरक्षित होकर सदा सब प्रकारसे परमात्मामें लगे रहते हैं, वह वेदाध्ययन, तप और त्याग—इन सबके फलको पा लेता है ⁠।⁠।⁠ २४ ⁠।⁠।</div>
<div class="class_54">आक्रोशनविमानाभ्यां नाबुधान् बोधयेद् बुधः ⁠।</div>
<div class="class_54">तस्मान्न वर्धयेदन्यं न चात्मानं विहिंसयेत् ⁠।⁠।⁠ २५ ⁠।⁠।</div>
<div class="class_55">अतः समझदार मनुष्यको चाहिये कि वह कटुवचन कहने या अपमान करनेवाले अज्ञानियोंको उनके उक्त दोष बताकर समझानेका प्रयत्न न करे। उसके सामने दूसरेको बढ़ावा न दे तथा उसपर आक्षेप करके उसके द्वारा अपनी हिंसा न कराये ⁠।⁠।⁠ २५ ⁠।⁠।</div>
<div class="class_54">अमृतस्येव संतृप्येदवमानस्य पण्डितः ⁠।</div>
<div class="class_54">सुखं ह्यवमतः शेते योऽवमन्ता स नश्यति ⁠।⁠।⁠ २६ ⁠।⁠।</div>
<div class="class_55">विद्वान्‌को चाहिये कि वह अपमान पाकर अमृत पीनेकी भाँति संतुष्ट हो; क्योंकि अपमानित पुरुष तो सुखसे सोता है, किंतु अपमान करनेवालेका नाश हो जाता है ⁠।⁠।⁠ २६ ⁠।⁠।</div>
<div class="class_54">यत् क्रोधनो यजति यद् ददाति</div>
<div class="class_57">यद् वा तपस्तप्यति यज्जुहोति ⁠।</div>
<div class="class_54">वैवस्वतस्तद्धरतेऽस्य सर्वं</div>
<div class="class_57">मोघः श्रमो भवति हि क्रोधनस्य ⁠।⁠।⁠ २७ ⁠।⁠।</div>
<div class="class_55">क्रोधी मनुष्य जो यज्ञ करता है, दान देता है, तप करता है अथवा जो हवन करता है, उसके उन सब कर्मोंके फलको यमराज हर लेते हैं। क्रोध करनेवालेका वह किया हुआ सारा परिश्रम व्यर्थ जाता है ⁠।⁠।⁠ २७ ⁠।⁠।</div>
<div class="class_54">चत्वारि यस्य द्वाराणि सुगुप्तान्यमरोत्तमाः ⁠।</div>
<div class="class_54">उपस्थमुदरं हस्तौ वाक् चतुर्थी स धर्मवित् ⁠।⁠।⁠ २८ ⁠।⁠।</div>
<div class="class_55">देवेश्वरो! जिस पुरुषके उपस्थ, उदर, दोनों हाथ और वाणी—ये चारों द्वार सुरक्षित होते हैं, वही धर्मज्ञ है ⁠।⁠।⁠ २८ ⁠।⁠।</div>
<div class="class_54">सत्यं दमं ह्यार्जवमानृशंस्यं</div>
<div class="class_57">धृतिं तितिक्षामतिसेवमानः ⁠।</div>
<div class="class_54">स्वाध्यायनित्योऽस्पृहयन् परेषा-</div>
<div class="class_57">मेकान्तशील्यूर्ध्वगतिर्भवेत् सः ⁠।⁠।⁠ २९ ⁠।⁠।</div>
<div class="class_55">जो सत्य, इन्द्रिय-संयम, सरलता, दया, धैर्य और क्षमाका अधिक सेवन करता है, सदा स्वाध्यायमें लगा रहता है, दूसरेकी वस्तु नहीं लेना चाहता तथा एकान्तमें निवास करता है, वह ऊर्ध्वगतिको प्राप्त होता है ⁠।⁠।⁠ २९ ⁠।⁠।</div>
<div class="class_54">सर्वांश्चैनाननुचरन् वत्सवच्चतुरः स्तनान् ⁠।</div>
<div class="class_54">न पावनतमं किंचित् सत्यादध्यगमं क्वचित् ⁠।⁠।⁠ ३० ⁠।⁠।</div>
<div class="class_55">जैसे बछड़ा अपनी माताके चारों स्तनोंका पान करता है, उसी प्रकार मनुष्यको उपर्युक्त सभी सद्‌गुणोंका सेवन करना चाहिये। मैंने अबतक सत्यसे बढ़कर परम पावन वस्तु कहीं किसीको नहीं समझा है ⁠।⁠।⁠ ३० ⁠।⁠।</div>
<div class="class_54">आचक्षेऽहं मनुष्येभ्यो देवेभ्यः प्रतिसंचरन् ⁠।</div>
<div class="class_54">सत्यं स्वर्गस्य सोपानं पारावारस्य नौरिव ⁠।⁠।⁠ ३१ ⁠।⁠।</div>
<div class="class_55">मैं चारों ओर घूमकर मनुष्यों और देवताओंसे कहा करता हूँ कि जैसे जहाज समुद्रसे पार होनेका साधन है, उसी प्रकार सत्य ही स्वर्गलोकमें पहुँचनेकी सीढ़ी है ⁠।⁠।⁠ ३१ ⁠।⁠।</div>
<div class="class_54">यादृशैः संनिवसति यादृशांश्चोपसेवते ⁠।</div>
<div class="class_54">यादृगिच्छेच्च भवितुं तादृग् भवति पूरुषः ⁠।⁠।⁠ ३२ ⁠।⁠।</div>
<div class="class_55">पुरुष जैसे लोगोंके साथ रहता है, जैसे मनुष्योंका सेवन करता है और जैसा होना चाहता है, वैसा ही होता है ⁠।⁠।⁠ ३२ ⁠।⁠।</div>
<div class="class_54">यदि सन्तं सेवति यद्यसन्तं</div>
<div class="class_57">तपस्विनं यदि वा स्तेनमेव ⁠।</div>
<div class="class_54">वासो यथा रंगवशं प्रयाति</div>
<div class="class_57">तथा स तेषां वशमभ्युपैति ⁠।⁠।⁠ ३३ ⁠।⁠।</div>
<div class="class_55">जैसे वस्त्र जिस रंगमें रँगा जाय, वैसा ही हो जाता है, उसी प्रकार यदि कोई सज्जन, असज्जन, तपस्वी अथवा चोरका सेवन करता है तो वह उन्हीं-जैसा हो जाता है अर्थात् उसपर उन्हींका रंग चढ़ जाता है ⁠।⁠।⁠ ३३ ⁠।⁠।</div>
<div class="class_54">सदा देवाः साधुभिः संवदन्ते</div>
<div class="class_57">न मानुषं विषयं यान्ति द्रष्टुम् ⁠।</div>
<div class="class_54">नेन्दुः समः स्यादसमो हि वायु-</div>
<div class="class_57">रुच्चावचं विषयं यः स वेद ⁠।⁠।⁠ ३४ ⁠।⁠।</div>
<div class="class_55">देवतालोग सदा सत्पुरुषोंका संग—उन्हींके साथ वार्तालाप करते हैं; इसीलिये वे मनुष्योंके क्षणभंगुर भोगोंकी ओर देखने भी नहीं जाते। जो विभिन्न विषयोंके नश्वर स्वभावको ठीक-ठीक जानता है, उसकी समानता न चन्द्रमा कर सकते हैं न वायु ⁠।⁠।⁠ ३४ ⁠।⁠।</div>
<div class="class_54">अदुष्टं वर्तमाने तु हृदयान्तरपूरुषे ⁠।</div>
<div class="class_54">तेनैव देवाः प्रीयन्ते सतां मार्गस्थितेन वै ⁠।⁠।⁠ ३५ ⁠।⁠।</div>
<div class="class_55">हृदयगुफामें रहनेवाला अन्तर्यामी आत्मा जब दोषभावसे रहित हो जाता है, उस अवस्थामें उसका साक्षात्कार करनेवाला पुरुष सन्मार्गगामी समझा जाता है। उसकी इस स्थितिसे ही देवता प्रसन्न होते हैं ⁠।⁠।⁠ ३५ ⁠।⁠।</div>
<div class="class_54">शिश्नोदरे ये निरताः सदैव</div>
<div class="class_57">स्तेना नरा वाक्परुषाश्च नित्यम् ⁠।</div>
<div class="class_54">अपेतदोषानपि तान् विदित्वा</div>
<div class="class_57">दूराद् देवाः सम्परिवर्जयन्ति ⁠।⁠।⁠ ३६ ⁠।⁠।</div>
<div class="class_55">किंतु जो सदा पेट पालने और उपस्थ-इन्द्रियोंके भोग भोगनेमें ही लगे रहते हैं तथा जो चोरी करने एवं सदा कठोर वचन बोलनेवाले हैं, वे यदि प्रायश्चित्त आदिके द्वारा उक्त कर्मोंके दोषसे छूट जायँ तो भी देवतालोग उन्हें पहचानकर दूरसे ही त्याग देते हैं ⁠।⁠।⁠ ३६ ⁠।⁠।</div>
<div class="class_54">न वै देवा हीनसत्त्वेन तोष्याः</div>
<div class="class_57">सर्वाशिना दुष्कृतकर्मणा वा ⁠।</div>
<div class="class_54">सत्यव्रता ये तु नराः कृतज्ञा</div>
<div class="class_57">धर्मे रतास्तैः सह सम्भजन्ते ⁠।⁠।⁠ ३७ ⁠।⁠।</div>
<div class="class_55">सत्त्वगुणसे रहित और सब कुछ भक्षण करनेवाले पापाचारी मनुष्य देवताओंको संतुष्ट नहीं कर सकते। जो मनुष्य नियमपूर्वक सत्य बोलनेवाले, कृतज्ञ और धर्मपरायण हैं, उन्हींके साथ देवता स्नेह-सम्बन्ध स्थापित करते हैं ⁠।⁠।⁠ ३७ ⁠।⁠।</div>
<div class="class_54">अव्याहृतं व्याहृताच्छ्रेय आहुः</div>
<div class="class_57">सत्यं वदेद् व्याहृतं तद् द्वितीयम् ⁠।</div>
<div class="class_54">धर्मं वदेद् व्याहृतं तत् तृतीयं</div>
<div class="class_57">प्रियं वदेद् व्याहृतं तच्चतुर्थम् ⁠।⁠।⁠ ३८ ⁠।⁠।</div>
<div class="class_55">व्यर्थ बोलनेकी अपेक्षा मौन रहना अच्छा बताया गया है, (यह वाणीकी प्रथम विशेषता है) सत्य बोलना वाणीकी दूसरी विशेषता है, प्रिय बोलना वाणीकी तीसरी विशेषता है। धर्मसम्मत बोलना यह वाणीकी चौथी विशेषता है (इनमें उत्तरोत्तर श्रेष्ठता है) ⁠।⁠।⁠ ३८ ⁠।⁠।</div>
<div class="class_59">साध्या ऊचुः</div>
<div class="class_54">केनायमावृतो लोकः केन वा न प्रकाशते ⁠।</div>
<div class="class_54">केन त्यजति मित्राणि केन स्वर्गं न गच्छति ⁠।⁠।⁠ ३९ ⁠।⁠।</div>
<div class="class_55"><span class="class_60">साध्योंने पूछा—</span>हंस! इस जगत्‌को किसने आवृत कर रक्खा है? किस कारणसे उसका स्वरूप प्रकाशित नहीं होता है? मनुष्य किस हेतुसे मित्रोंका त्याग करता है? और किस दोषसे वह स्वर्गमें नहीं जाने पाता? ⁠।⁠।⁠ ३९ ⁠।⁠।</div>
<div class="class_59">हंस उवाच</div>
<div class="class_54">अज्ञानेनावृतो लोको मात्सर्यान्न प्रकाशते ⁠।</div>
<div class="class_54">लोभात् त्यजति मित्राणि संगात् स्वर्गं न गच्छति ⁠।⁠।⁠ ४० ⁠।⁠।</div>
<div class="class_55"><span class="class_60">हंसने कहा—</span>देवताओ! अज्ञानने इस लोकको आवृत कर रक्खा है। आपसमें डाह होनेके कारण इसका स्वरूप प्रकाशित नहीं होता। मनुष्य लोभसे मित्रोंका त्याग करता है और आसक्तिदोषके कारण वह स्वर्गमें नहीं जाने पाता ⁠।⁠।⁠ ४० ⁠।⁠।</div>
<div class="class_59">साध्या ऊचुः</div>
<div class="class_54">कः स्विदेको रमते ब्राह्मणानां</div>
<div class="class_57">कः स्विदेको बहुभिर्जोषमास्ते ⁠।</div>
<div class="class_54">कः स्विदेको बलवान् दुर्बलोऽपि</div>
<div class="class_57">कः स्विदेषां कलहं नान्ववैति ⁠।⁠।⁠ ४१ ⁠।⁠।</div>
<div class="class_55"><span class="class_60">साध्योंने पूछा—</span>हंस! ब्राह्मणोंमें कौन एकमात्र सुखका अनुभव करता है? वह कौन ऐसा एक मनुष्य है, जो बहुतोंके साथ रहकर भी चुप रहता है? वह कौन एक मनुष्य है, जो दुर्बल होनेपर भी बलवान् है तथा इनमें कौन ऐसा है, जो किसीके साथ कलह नहीं करता? ⁠।⁠।⁠ ४१ ⁠।⁠।</div>
<div class="class_59">हंस उवाच</div>
<div class="class_54">प्राज्ञ एको रमते ब्राह्मणानां</div>
<div class="class_57">प्राज्ञश्चैको बहुभिर्जोषमास्ते ⁠।</div>
<div class="class_54">प्राज्ञ एको बलवान् दुर्बलोऽपि</div>
<div class="class_57">प्राज्ञ एषां कलहं नान्ववैति ⁠।⁠।⁠ ४२ ⁠।⁠।</div>
<div class="class_55"><span class="class_60">हंसने कहा—</span>देवताओ! ब्राह्मणोंमें जो ज्ञानी है, एकमात्र वही परम सुखका अनुभव करता है। ज्ञानी ही बहुतोंके साथ रहकर भी मौन रहता है। एकमात्र ज्ञानी दुर्बल होनेपर भी बलवान् है और इनमें ज्ञानी ही किसीके साथ कलह नहीं करता है ⁠।⁠।⁠ ४२ ⁠।⁠।</div>
<div class="class_59">साध्या ऊचुः</div>
<div class="class_54">किं ब्राह्मणानां देवत्वं किं च साधुत्वमुच्यते ⁠।</div>
<div class="class_54">असाधुत्वं च किं तेषां किमेषां मानुषं मतम् ⁠।⁠।⁠ ४३ ⁠।⁠।</div>
<div class="class_55"><span class="class_60">साध्योंने पूछा—</span>हंस! ब्राह्मणोंका देवत्व क्या है? उनमें साधुता क्या बतायी जाती है? उनके भीतर असाधुता और मनुष्यता क्या मानी गयी है? ⁠।⁠।⁠ ४३ ⁠।⁠।</div>
<div class="class_59">हंस उवाच</div>
<div class="class_54">स्वाध्याय एषां देवत्वं व्रतं साधुत्वमुच्यते ⁠।</div>
<div class="class_54">असाधुत्वं परीवादो मृत्युर्मानुष्यमुच्यते ⁠।⁠।⁠ ४४ ⁠।⁠।</div>
<div class="class_55"><span class="class_60">हंसने कहा—</span>साध्यगण! वेद-शास्त्रोंका स्वाध्याय ही ब्राह्मणोंका देवत्व है। उत्तम व्रतोंका पालन करना ही उनमें साधुता बतायी जाती है। दूसरोंकी निन्दा करना ही उनकी असाधुता है और मृत्युको प्राप्त होना ही उनकी मनुष्यता बतायी गयी है ⁠।⁠।⁠ ४४ ⁠।⁠।</div>
<div class="class_59">भीष्म उवाच</div>
<div class="class_54">(इत्युक्त्वा परमो देवो भगवान् नित्य अव्ययः ⁠।</div>
<div class="class_54">साध्यैर्दैवगणैः सार्धं दिवमेवारुरोह सः ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! ऐसा कहकर नित्य अविनाशी परमदेव भगवान् ब्रह्मा साध्य देवताओंके साथ ही ऊपर स्वर्गलोककी ओर चल दिये।</div>
<div class="class_54">एतद् यशस्यमायुष्यं पुण्यं स्वर्गाय च ध्रुवम् ⁠।</div>
<div class="class_54">दर्शितं देवदेवेन परमेणाव्ययेन च ⁠।⁠।)</div>
<div class="class_55">सर्वश्रेष्ठ अविनाशी देवाधिदेव ब्रह्माजीके द्वारा प्रकाशमें लाया हुआ यह पुण्यमय तत्त्वज्ञान यश और आयुकी वृद्धि करनेवाला है तथा यह स्वर्गलोककी प्राप्तिका निश्चित साधन है।</div>
<div class="class_54">संवाद इत्ययं श्रेष्ठः साध्यानां परिकीर्तितः ⁠।</div>
<div class="class_54">क्षेत्रं वै कर्मणां योनिः सद्भावः सत्यमुच्यते ⁠।⁠।⁠ ४५ ⁠।⁠।</div>
<div class="class_55">युधिष्ठिर! इस प्रकार साध्योंके साथ जो हंसका संवाद हुआ था, उसका मैंने तुमसे वर्णन किया। यह शरीर ही कर्मोंकी योनि है और सद्‌भावको ही सत्य कहते हैं ⁠।⁠।⁠ ४५ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि हंसगीतासमाप्तौ नवनवत्यधिकद्विशततमोऽध्यायः ⁠।⁠।⁠ २९९ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें हंसगीताकी समाप्ति विषयक दो सौ निन्यानबेवाँ अध्याय पूरा हुआ ⁠।⁠।⁠ २९९ ⁠।⁠।</div>
<div class="class_24">(दाक्षिणात्य अधिक पाठके २ श्लोक मिलाकर कुल ४७ श्लोक हैं)</div>
<div class="class_41"><img src="image_454.jpg" alt="" class="class_42"/></div>
</body>
</html>
