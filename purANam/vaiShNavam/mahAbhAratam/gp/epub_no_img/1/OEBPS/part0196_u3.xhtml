<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0196</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles1.css"/>
</head>
  <body class="class">
<div id="id_6Bxum8OiSPiVdmtAlKU3Tw45546" class="class_92">सप्तपञ्चाशदधिकशततमोऽध्यायः</div>
<div class="class_93">ब्राह्मणीका स्वयं मरनेके लिये उद्यत होकर पतिसे जीवित रहनेके लिये अनुरोध करना</div>
<div class="class_86">ब्राह्मण्युवाच</div>
<div class="class_54">न संतापस्त्वया कार्यः प्राकृतेनेव कर्हिचित् ⁠।</div>
<div class="class_54">न हि संतापकालोऽयं वैद्यस्य तव विद्यते ⁠।⁠।⁠ १ ⁠।⁠।</div>
<div class="class_55"><span class="class_60">ब्राह्मणी बोली—</span>प्राणनाथ! आपको साधारण मनुष्योंकी भाँति कभी संताप नहीं करना चाहिये। आप विद्वान् हैं, आपके लिये यह संतापका अवसर नहीं है ⁠।⁠।⁠ १ ⁠।⁠।</div>
<div class="class_54">अवश्यं निधनं सर्वैर्गन्तव्यमिह मानवैः ⁠।</div>
<div class="class_54">अवश्यम्भाविन्यर्थे वै संतापो नेह विद्यते ⁠।⁠।⁠ २ ⁠।⁠।</div>
<div class="class_55">एक-न-एक दिन संसारमें सभी मनुष्योंको अवश्य मरना पड़ेगा; अतः जो बात अवश्य होनेवाली है, उसके लिये यहाँ शोक करनेकी आवश्यकता नहीं है ⁠।⁠।⁠ २ ⁠।⁠।</div>
<div class="class_54">भार्या पुत्रोऽथ दुहिता सर्वमात्मार्थमिष्यते ⁠।</div>
<div class="class_54">व्यथां जहि सुबुद्ध‍या त्वं स्वयं यास्यामि तत्र च ⁠।⁠।⁠ ३ ⁠।⁠।</div>
<div class="class_54">एतद्धि परमं नार्याः कार्यं लोके सनातनम् ⁠।</div>
<div class="class_54">प्राणानपि परित्यज्य यद् भर्तृहितमाचरेत् ⁠।⁠।⁠ ४ ⁠।⁠।</div>
<div class="class_55">पत्नी, पुत्र और पुत्री—ये सब अपने ही लिये अभीष्ट होते हैं। आप उत्तम बुद्धि-विवेकका आश्रय लेकर शोक-संताप छोड़िये। मैं स्वयं वहाँ (राक्षसके समीप) चली जाऊँगी। पत्नीके लिये लोकमें सबसे बढ़कर यही सनातन कर्तव्य है कि वह अपने प्राणोंको भी निछावर करके पतिकी भलाई करे ⁠।⁠।⁠ ३-४ ⁠।⁠।</div>
<div class="class_54">तच्च तत्र कृतं कर्म तवापीदं सुखावहम् ⁠।</div>
<div class="class_54">भवत्यमुत्र चाक्षय्यं लोकेऽस्मिंश्च यशस्करम् ⁠।⁠।⁠ ५ ⁠।⁠।</div>
<div class="class_55">पतिके हितके लिये किया हुआ मेरा वह प्राणोत्सर्गरूप कर्म आपके लिये तो सुखकारक होगा ही, मेरे लिये भी परलोकमें अक्षय सुखका साधक और इस लोकमें यशकी प्राप्ति करानेवाला होगा ⁠।⁠।⁠ ५ ⁠।⁠।</div>
<div class="class_54">एष चैव गुरुर्धर्मो यं प्रवक्ष्याम्यहं तव ⁠।</div>
<div class="class_54">अर्थश्च तव धर्मश्च भूयानत्र प्रदृश्यते ⁠।⁠।⁠ ६ ⁠।⁠।</div>
<div class="class_55">यह सबसे बड़ा धर्म है, जो मैं आपसे बता रही हूँ। इसमें आपके लिये अधिक-से-अधिक स्वार्थ और धर्मका लाभ दिखायी देता है ⁠।⁠।⁠ ६ ⁠।⁠।</div>
<div class="class_54">यदर्थमिष्यते भार्या प्राप्तः सोऽर्थस्त्वया मयि ⁠।</div>
<div class="class_54">कन्या चैका कुमारश्च कृताहमनृणा त्वया ⁠।⁠।⁠ ७ ⁠।⁠।</div>
<div class="class_55">जिस उद्देश्यसे पत्नीकी अभिलाषा की जाती है, आपने वह उद्देश्य मुझसे सिद्ध कर लिया है। एक पुत्री और एक पुत्र आपके द्वारा मेरे गर्भसे उत्पन्न हो चुके हैं। इस प्रकार आपने मुझे भी उऋण कर दिया है ⁠।⁠।⁠ ७ ⁠।⁠।</div>
<div class="class_54">समर्थः पोषणे चासि सुतयो रक्षणे तथा ⁠।</div>
<div class="class_54">न त्वहं सुतयोः शक्ता तथा रक्षणपोषणे ⁠।⁠।⁠ ८ ⁠।⁠।</div>
<div class="class_55">इन दोनों संतानोंका पालन-पोषण और संरक्षण करनेमें आप समर्थ हैं। आपकी तरह मैं इन दोनोंके पालन-पोषण तथा रक्षाकी व्यवस्था नहीं कर सकूँगी ⁠।⁠।⁠ ८ ⁠।⁠।</div>
<div class="class_54">मम हि त्वद्विहीनायाः सर्वप्राणधनेश्वर ⁠।</div>
<div class="class_54">कथं स्यातां सुतौ बालौ भरेयं च कथं त्वहम् ⁠।⁠।⁠ ९ ⁠।⁠।</div>
<div class="class_55">मेरे सर्वस्वके स्वामी प्राणेश्वर! आपके न रहनेपर मेरे इन दोनों बच्चोंकी क्या दशा होगी? मैं किस तरह इन बालकोंका भरण-पोषण करूँगी? ⁠।⁠।⁠ ९ ⁠।⁠।</div>
<div class="class_54">कथं हि विधवानाथा बालपुत्रा विना त्वया ⁠।</div>
<div class="class_54">मिथुनं जीवयिष्यामि स्थिता साधुगते पथि ⁠।⁠।⁠ १० ⁠।⁠।</div>
<div class="class_55">मेरा पुत्र अभी बालक है, आपके बिना मैं अनाथ विधवा सन्मार्गपर स्थित रहकर इन दोनों बच्चोंको कैसे जिलाऊँगी ⁠।⁠।⁠ १० ⁠।⁠।</div>
<div class="class_54">अहंकृतावलिप्तैश्च प्रार्थ्यमानामिमां सुताम् ⁠।</div>
<div class="class_54">अयुक्तैस्तव सम्बन्धे कथं शक्ष्यामि रक्षितुम् ⁠।⁠।⁠ ११ ⁠।⁠।</div>
<div class="class_55">जो आपके यहाँ सम्बन्ध करनेके सर्वथा अयोग्य हैं, ऐसे अहंकारी और घमंडीलोग जब मुझसे इस कन्याको माँगेंगे, तब मैं उनसे इसकी रक्षा कैसे कर सकूँगी ⁠।⁠।⁠ ११ ⁠।⁠।</div>
<div class="class_54">उत्सृष्टमामिषं भूमौ प्रार्थयन्ति यथा खगाः ⁠।</div>
<div class="class_54">प्रार्थयन्ति जनाः सर्वे पतिहीनां तथा स्त्रियम् ⁠।⁠।⁠ १२ ⁠।⁠।</div>
<div class="class_54">साहं विचाल्यमाना वै प्रार्थ्यमाना दुरात्मभिः ⁠।</div>
<div class="class_54">स्थातुं पथि न शक्ष्यामि सज्जनेष्टे द्विजोत्तम ⁠।⁠।⁠ १३ ⁠।⁠।</div>
<div class="class_55">जैसे पक्षी पृथ्वीपर डाले हुए मांसके टुकड़ेको लेनेके लिये झपटते हैं, उसी प्रकार सब लोग विधवा स्त्रीको वशमें करना चाहते हैं। द्विजश्रेष्ठ! दुराचारी मनुष्य जब बार-बार मुझसे याचना करते हुए मुझे मर्यादासे विचलित करनेकी चेष्टा करेंगे, उस समय मैं श्रेष्ठ पुरुषोंके द्वारा अभिलषित मार्गपर स्थिर नहीं रह सकूँगी ⁠।⁠।⁠ १२-१३ ⁠।⁠।</div>
<div class="class_54">कथं तव कुलस्यैकामिमां बालामनागसम् ⁠।</div>
<div class="class_54">पितृपैतामहे मार्गे नियोक्तुमहमुत्सहे ⁠।⁠।⁠ १४ ⁠।⁠।</div>
<div class="class_55">आपके कुलकी इस एकमात्र निरपराध बालिकाको मैं बाप-दादोंके द्वारा पालित धर्ममार्गपर लगाये रखनेमें कैसे समर्थ होऊँगी ⁠।⁠।⁠ १४ ⁠।⁠।</div>
<div class="class_54">कथं शक्ष्यामि बालेऽस्मिन्‌ गुणानाधातुमीप्सितान् ⁠।</div>
<div class="class_54">अनाथे सर्वतो लुप्ते यथा त्वं धर्मदर्शिवान् ⁠।⁠।⁠ १५ ⁠।⁠।</div>
<div class="class_55">आप धर्मके ज्ञाता हैं, आप जैसे अपने बालकको सद्‌गुणी बना सकते हैं, उस प्रकार मैं आपके न रहनेपर सब ओरसे आश्रयहीन हुए इस अनाथ बालकमें वांछनीय उत्तम गुणोंका आधान कैसे कर सकूँगी ⁠।⁠।⁠ १५ ⁠।⁠।</div>
<div class="class_54">इमामपि च ते बालामनाथां परिभूय माम् ⁠।</div>
<div class="class_54">अनर्हाः प्रार्थयिष्यन्ति शूद्रा वेदश्रुतिं यथा ⁠।⁠।⁠ १६ ⁠।⁠।</div>
<div class="class_55">जैसे अनधिकारी शूद्र वेदकी श्रुतिको प्राप्त करना चाहता हो, उसी प्रकार अयोग्य पुरुष मेरी अवहेलना करके आपकी इस अनाथ बालिकाको भी ग्रहण करना चाहेंगे ⁠।⁠।⁠ १६ ⁠।⁠।</div>
<div class="class_54">तां चैदहं न दित्सेयं त्वद्‌गुणैरुपबृंहिताम् ⁠।</div>
<div class="class_54">प्रमथ्यैनां हरेयुस्ते हविर्ध्वाङ्‌क्षा इवाध्वरात् ⁠।⁠।⁠ १७ ⁠।⁠।</div>
<div class="class_55">आपके ही उत्तम गुणोंसे सम्पन्न अपनी इस पुत्रीको यदि मैं उन अयोग्य पुरुषोंके हाथमें न देना चाहूँगी तो वे बलपूर्वक इसे उसी प्रकार हर ले जायँगे, जैसे कौए यज्ञसे हविष्यका भाग लेकर उड़ जायँ ⁠।⁠।⁠ १७ ⁠।⁠।</div>
<div class="class_54">सम्प्रेक्षमाणा पुत्रं ते नानुरूपमिवात्मनः ⁠।</div>
<div class="class_54">अनर्हवशमापन्नामिमां चापि सुतां तव ⁠।⁠।⁠ १८ ⁠।⁠।</div>
<div class="class_54">अवज्ञाता च लोकेषु तथाऽऽत्मानमजानती ⁠।</div>
<div class="class_54">अवलिप्तैर्नरैर्ब्रह्मन् मरिष्यामि न संशयः ⁠।⁠।⁠ १९ ⁠।⁠।</div>
<div class="class_55">ब्रह्मन्! आपके इस पुत्रको आपके अनुरूप न देखकर और आपकी इस पुत्रीको भी अयोग्य पुरुषके वशमें पड़ी देखकर तथा लोकमें घमंडी मनुष्योंद्वारा अपमानित हो अपनेको पूर्ववत् सम्मानित अवस्थामें न पाकर मैं प्राण त्याग दूँगी, इसमें संशय नहीं है ⁠।⁠।⁠ १८-१९ ⁠।⁠।</div>
<div class="class_54">तौ च हीनौ मया बालौ त्वया चैव तथाऽऽत्मजौ ⁠।</div>
<div class="class_54">विनश्येतां न संदेहो मत्स्याविव जलक्षये ⁠।⁠।⁠ २० ⁠।⁠।</div>
<div class="class_55">जैसे पानी सूख जानेपर वहाँकी मछलियाँ नष्ट हो जाती हैं, उसी प्रकार मुझसे और आपसे रहित होकर अपने ये दोनों बच्चे निस्संदेह नष्ट हो जायँगे ⁠।⁠।⁠ २० ⁠।⁠।</div>
<div class="class_54">त्रितयं सर्वथाप्येवं विनशिष्यत्यसंशयम् ⁠।</div>
<div class="class_54">त्वया विहीनं तस्मात् त्वं मां परित्यक्तुमर्हसि ⁠।⁠।⁠ २१ ⁠।⁠।</div>
<div class="class_55">नाथ! इस प्रकार आपके बिना मैं और ये दोनों बच्चे—तीनों ही सर्वथा विनष्ट हो जायँगे—इसमें तनिक भी संशय नहीं है। इसलिये आप केवल मुझे त्याग दीजिये ⁠।⁠।⁠ २१ ⁠।⁠।</div>
<div class="class_54">व्युष्टिरेषा परा स्त्रीणां पूर्वं भर्तुः परां गतिम् ⁠।</div>
<div class="class_54">गन्तुं ब्रह्मन् सपुत्राणामिति धर्मविदो विदुः ⁠।⁠।⁠ २२ ⁠।⁠।</div>
<div class="class_55">ब्रह्मन्! पुत्रवती स्त्रियाँ यदि अपने पतिसे पहले ही मृत्युको प्राप्त हो जायँ तो यह उनके लिये परम सौभाग्यकी बात है। धर्मज्ञ विद्वान् ऐसा ही मानते हैं ⁠।⁠।⁠ २२ ⁠।⁠।</div>
<div class="class_54">(मितं ददाति हि पिता मितं माता मितं सुतः ⁠।</div>
<div class="class_54">अमितस्य हि दातारं का पतिं नाभिनन्दति ⁠।⁠।)</div>
<div class="class_55">पिता, माता और पुत्र—ये सब परिमित मात्रामें ही सुख देते हैं, अपरिमित सुखको देनेवाला तो केवल पति है। ऐसे पतिका कौन स्त्री आदर नहीं करेगी?</div>
<div class="class_54">परित्यक्तः सुतश्चायं दुहितेयं तथा मया ⁠।</div>
<div class="class_54">बान्धवाश्च परित्यक्तास्त्वदर्थं जीवितं च मे ⁠।⁠।⁠ २३ ⁠।⁠।</div>
<div class="class_55">आर्यपुत्र! आपके लिये मैंने यह पुत्र और पुत्री भी छोड़ दी, समस्त बन्धु-बान्धवोंको भी छोड़ दिया और अब अपना यह जीवन भी त्याग देनेको उद्यत हूँ ⁠।⁠।⁠ २३ ⁠।⁠।</div>
<div class="class_54">यज्ञैस्तपोभिर्नियमैर्दानैश्च विविधैस्तथा ⁠।</div>
<div class="class_54">विशिष्यते स्त्रिया भर्तुर्नित्यं प्रियहिते स्थितिः ⁠।⁠।⁠ २४ ⁠।⁠।</div>
<div class="class_55">स्त्री यदि सदा अपने स्वामीके प्रिय और हितमें लगी रहे तो यह उसके लिये बड़े-बड़े यज्ञों, तपस्याओं, नियमों और नाना प्रकारके दानोंसे भी बढ़कर है ⁠।⁠।⁠ २४ ⁠।⁠।</div>
<div class="class_54">तदिदं यच्चिकीर्षामि धर्मं परमसम्मतम् ⁠।</div>
<div class="class_54">इष्टं चैव हितं चैव तव चैव कुलस्य च ⁠।⁠।⁠ २५ ⁠।⁠।</div>
<div class="class_55">अतः मैं जो यह कार्य करना चाहती हूँ, यह श्रेष्ठ पुरुषोंसे सम्मत धर्म है और आपके तथा इस कुलके लिये सर्वथा अनुकूल एवं हितकारक है ⁠।⁠।⁠ २५ ⁠।⁠।</div>
<div class="class_54">इष्टानि चाप्यपत्यानि द्रव्याणि सुहृदः प्रियाः ⁠।</div>
<div class="class_54">आपद्धर्मप्रमोक्षाय भार्या चापि सतां मतम् ⁠।⁠।⁠ २६ ⁠।⁠।</div>
<div class="class_55">अनुकूल संतान, धन, प्रिय, सुहृद् तथा पत्नी—ये सभी आपद्धर्मसे छूटनेके लिये ही वांछनीय हैं; ऐसा साधु पुरुषोंका मत है ⁠।⁠।⁠ २६ ⁠।⁠।</div>
<div class="class_54">आपदर्थे धनं रक्षेद् दारान् रक्षेद् धनैरपि ⁠।</div>
<div class="class_54">आत्मानं सततं रक्षेद् दारैरपि धनैरपि ⁠।⁠।⁠ २७ ⁠।⁠।</div>
<div class="class_55">आपत्तिके लिये धनकी रक्षा करे, धनके द्वारा स्त्रीकी रक्षा करे और स्त्री तथा धन दोनोंके द्वारा सदा अपनी रक्षा करे ⁠।⁠।⁠ २७ ⁠।⁠।</div>
<div class="class_54">दृष्टादृष्टफलार्थं हि भार्या पुत्रो धनं गृहम् ⁠।</div>
<div class="class_54">सर्वमेतद् विधातव्यं बुधानामेष निश्चयः ⁠।⁠।⁠ २८ ⁠।⁠।</div>
<div class="class_55">पत्नी, पुत्र, धन और घर—ये सब वस्तुएँ दृष्ट और अदृष्ट फल (लौकिक और पारलौकिक लाभ)-के लिये संग्रहणीय हैं। विद्वानोंका यह निश्चय है ⁠।⁠।⁠ २८ ⁠।⁠।</div>
<div class="class_54">एकतो वा कुलं कृत्स्नमात्मा वा कुलवर्धनः ⁠।</div>
<div class="class_54">न समं सर्वमेवेति बुधानामेष निश्चयः ⁠।⁠।⁠ २९ ⁠।⁠।</div>
<div class="class_55">एक ओर सम्पूर्ण कुल हो और दूसरी ओर उस कुलकी वृद्धि करनेवाला शरीर हो तो उन दोनोंकी तुलना करनेपर वह सारा कुल उस शरीरके बराबर नहीं हो सकता; यह विद्वानोंका निश्चय है ⁠।⁠।⁠ २९ ⁠।⁠।</div>
<div class="class_54">स कुरुष्व मया कार्यं तारयात्मानमात्मना ⁠।</div>
<div class="class_54">अनुजानीहि मामार्य सुतौ मे परिपालय ⁠।⁠।⁠ ३० ⁠।⁠।</div>
<div class="class_55">आर्य! अतः आप मेरे द्वारा अभीष्ट कार्यकी सिद्धि कीजिये और स्वयं प्रयत्न करके अपनेको इस संकटसे बचाइये। मुझे राक्षसके पास जानेकी आज्ञा दीजिये और मेरे दोनों बच्चोंका पालन कीजिये ⁠।⁠।⁠ ३० ⁠।⁠।</div>
<div class="class_54">अवध्यां स्त्रियमित्याहुर्धर्मज्ञा धर्मनिश्चये ⁠।</div>
<div class="class_54">धर्मज्ञान् राक्षसानाहुर्न हन्यात् स च मामपि ⁠।⁠।⁠ ३१ ⁠।⁠।</div>
<div class="class_55">धर्मज्ञ विद्वानोंने धर्म-निर्णयके प्रसंगमें नारीको अवध्य बताया है। राक्षसोंको भी लोग धर्मज्ञ कहते हैं। इसलिये सम्भव है, वह राक्षस भी मुझे स्त्री समझकर न मारे ⁠।⁠।⁠ ३१ ⁠।⁠।</div>
<div class="class_54">निस्संशयं वधः पुंसां स्त्रीणां संशयितो वधः ⁠।</div>
<div class="class_54">अतो मामेव धर्मज्ञ प्रस्थापयितुमर्हसि ⁠।⁠।⁠ ३२ ⁠।⁠।</div>
<div class="class_55">पुरुष वहाँ जायँ, तो वह राक्षस उनका वध कर ही डालेगा इसमें संशय नहीं है; परंतु स्त्रियोंके वधमें संदेह है। (यदि राक्षसने धर्मका विचार किया तो मेरे बच जानेकी आशा है) अतः धर्मज्ञ आर्यपुत्र! आप मुझे ही वहाँ भेजें ⁠।⁠।⁠ ३२ ⁠।⁠।</div>
<div class="class_54">भुक्तं प्रियाण्यवाप्तानि धर्मश्च चरितो महान् ⁠।</div>
<div class="class_54">त्वत् प्रसूतिः प्रिया प्राप्ता न मां तप्स्यत्यजीवितम् ⁠।⁠।⁠ ३३ ⁠।⁠।</div>
<div class="class_55">मैंने सब प्रकारके भोग भोग लिये, मनको प्रिय लगनेवाली वस्तुएँ प्राप्त कर लीं, महान् धर्मका अनुष्ठान भी पूरा कर लिया और आपसे प्यारी संतान भी प्राप्त कर ली। अब यदि मेरी मृत्यु भी हो जाय तो उससे मुझे दुःख न होगा ⁠।⁠।⁠ ३३ ⁠।⁠।</div>
<div class="class_54">जातपुत्रा च वृद्धा च प्रियकामा च ते सदा ⁠।</div>
<div class="class_54">समीक्ष्यैतदहं सर्वं व्यवसायं करोम्यतः ⁠।⁠।⁠ ३४ ⁠।⁠।</div>
<div class="class_55">मुझसे पुत्र उत्पन्न हो गया, मैं बूढ़ी भी हो चली और सदा आपका प्रिय करनेकी इच्छा रखती आयी हूँ। इन सब बातोंपर विचार करके ही अब मैं मरनेका निश्चय कर रही हूँ ⁠।⁠।⁠ ३४ ⁠।⁠।</div>
<div class="class_54">उत्सृज्यापि हि मामार्य प्राप्स्यस्यन्यामपि स्त्रियम् ⁠।</div>
<div class="class_54">ततः प्रतिष्ठितो धर्मो भविष्यति पुनस्तव ⁠।⁠।⁠ ३५ ⁠।⁠।</div>
<div class="class_55">आर्य! मुझे त्याग करके आप दूसरी स्त्री भी प्राप्त कर सकते हैं। उससे आपका गृहस्थ-धर्म पुनः प्रतिष्ठित हो जायगा ⁠।⁠।⁠ ३५ ⁠।⁠।</div>
<div class="class_54">न चाप्यधर्मः कल्याण बहुपत्नीकृतां नृणाम् ⁠।</div>
<div class="class_54">स्त्रीणामधर्मः सुमहान् भर्तुः पूर्वस्य लङ्घने ⁠।⁠।⁠ ३६ ⁠।⁠।</div>
<div class="class_55">कल्याणस्वरूप हृदयेश्वर! बहुत-सी स्त्रियोंसे विवाह करनेवाले पुरुषोंको भी पाप नहीं लगता। परंतु स्त्रियोंको अपने पूर्वपतिका उल्लंघन करनेपर बड़ा भारी पाप लगता है ⁠।⁠।⁠ ३६ ⁠।⁠।</div>
<div class="class_54">एतत् सर्वं समीक्ष्य त्वमात्मत्यागं च गर्हितम् ⁠।</div>
<div class="class_54">आत्मानं तारयाद्याशु कुलं चेमौ च दारकौ ⁠।⁠।⁠ ३७ ⁠।⁠।</div>
<div class="class_55">इन सब बातोंको विचार करके और अपने देहके त्यागको निन्दित कर्म मानकर आप अब शीघ्र ही अपनेको, अपने कुलको और इन दोनों बच्चोंको भी संकटसे बचा लीजिये ⁠।⁠।⁠ ३७ ⁠।⁠।</div>
<div class="class_59">वैशम्पायन उवाच</div>
<div class="class_54">एवमुक्तस्तया भर्ता तां समालिङ्ग्य भारत ⁠।</div>
<div class="class_54">मुमोच बाष्पं शनकैः सभार्यो भृशदुःखितः ⁠।⁠।⁠ ३८ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>भारत! ब्राह्मणीके यों कहनेपर उसके पति ब्राह्मणदेवता अत्यन्त दुःखी हो उसे हृदयसे लगाकर उसके साथ ही धीरे-धीरे आँसू बहाने लगे ⁠।⁠।⁠ ३८ ⁠।⁠।</div>
<div class="class_87">इति श्रीमहाभारते आदिपर्वणि बकवधपर्वणि ब्राह्मणीवाक्ये सप्तपञ्चाशदधिकशततमोऽध्यायः ⁠।⁠।⁠ १५७ ⁠।⁠।</div>
<div class="class_88">इस प्रकार श्रीमहाभारत आदिपर्वके अन्तर्गत बकवधपर्वमें ब्राह्मणीवाक्यविषयक एक सौ सत्तावनवाँ अध्याय पूरा हुआ ⁠।⁠।⁠ १५७ ⁠।⁠।</div>
<div class="class_47">(दाक्षिणात्य अधिक पाठका १ श्लोक मिलाकर कुल ३९ श्लोक हैं)</div>
<div class="class_41"><img src="image_361.jpg" alt="" class="class_42"/></div>
</body>
</html>
