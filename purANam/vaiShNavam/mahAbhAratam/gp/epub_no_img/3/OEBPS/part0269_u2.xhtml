<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0269</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg50370" class="class_302">संसार-वृक्ष</div>
<div class="class_217"><img src="image_31292.jpg" alt="" class="class_273"/></div>
<div class="class_244">   <span class="class_60">ऊर्ध्वमूलमधःशाखमश्वत्थं प्राहुरव्ययम् ⁠।</span></div>
<div class="class_244">   <span class="class_60">छन्दांसि यस्य पर्णानि यस्तं वेद स वेदवित् ⁠।⁠।</span></div>
<div class="class_303">(गीता १५।१)</div>
<div class="class_66">न रूपमस्येह तथोपलभ्यते</div>
<div class="class_67">नान्तो न चादिर्न च सम्प्रतिष्ठा ⁠।</div>
<div class="class_66">अश्वत्थमेनं सुविरूढमूल-</div>
<div class="class_67">मसङ्गशस्त्रेण दृढेन छित्त्वा ⁠।⁠।⁠ ३ ⁠।⁠।</div>
<div class="class_68">इस संसारवृक्षका स्वरूप जैसा कहा है वैसा यहाँ विचारकालमें नहीं पाया जाता; क्योंकि न तो इसका आदि है, न अन्त है तथा न इसकी अच्छी प्रकारसे स्थिति ही है।<span id="LAzo2OEMRyafsq-ONvVTFg48408"></span><a href="part0269_u2.xhtml#LAzo2OEMRyafsq-ONvVTFg48847" class="class_56">२</a> इसलिये इस अहंता, ममता और वासनारूप अति दृढ मूलोंवाले संसार-रूप पीपलके वृक्षको दृढ वैराग्यरूप शस्त्रद्वारा काटकर<span id="LAzo2OEMRyafsq-ONvVTFg49553"></span><a href="part0269_u2.xhtml#LAzo2OEMRyafsq-ONvVTFg48848" class="class_56">३</a>— ⁠।⁠।⁠ ३ ⁠।⁠।</div>
<div class="class_66">ततः पदं तत् परिमार्गितव्यं</div>
<div class="class_67">यस्मिन् गता न निवर्तन्ति भूयः ⁠।</div>
<div class="class_66">तमेव चाद्यं पुरुषं प्रपद्ये</div>
<div class="class_67">यतः प्रवृत्तिः प्रसृता पुराणी ⁠।⁠।⁠ ४ ⁠।⁠।</div>
<div class="class_68">उसके पश्चात् उस परम पदरूप परमेश्वरको भली-भाँति खोजना चाहिये, जिसमें गये हुए पुरुष फिर लौटकर संसारमें नहीं आते और जिस परमेश्वरसे इस पुरातन संसारवृक्षकी प्रवृत्ति विस्तारको प्राप्त हुई है, उसी आदिपुरुष नारायणके मैं शरण हूँ, इस प्रकार दृढ़ निश्चय करके उस परमेश्वरका मनन और निदिध्यासन करना चाहिये<span id="LAzo2OEMRyafsq-ONvVTFg47919"></span><a href="part0269_u2.xhtml#LAzo2OEMRyafsq-ONvVTFg49742" class="class_56">४</a> ⁠।⁠।⁠ ४ ⁠।⁠।</div>
<div class="class_68">सम्बन्ध—<span class="class_263">अब उपर्युक्त प्रकारसे आदिपुरुष परमपदस्वरूप परमेश्वरकी शरण होकर उसको प्राप्त हो जानेवाले पुरुषोंके लक्षण बतलाये जाते हैं</span>—</div>
<div class="class_244"><span class="class_60">निर्मानमोहा</span><span id="LAzo2OEMRyafsq-ONvVTFg49838"></span><a href="part0269_u2.xhtml#LAzo2OEMRyafsq-ONvVTFg48134" class="class_108">१</a><span class="class_60"> जितसङ्गदोषा</span><span id="LAzo2OEMRyafsq-ONvVTFg47754"></span><a href="part0269_u2.xhtml#LAzo2OEMRyafsq-ONvVTFg48135" class="class_108">२</a></div>
<div class="class_219"><span class="class_60">अध्यात्मनित्या</span><span id="LAzo2OEMRyafsq-ONvVTFg48268"></span><a href="part0269_u2.xhtml#LAzo2OEMRyafsq-ONvVTFg47964" class="class_108">३</a><span class="class_60"> विनिवृत्तकामाः</span><span id="LAzo2OEMRyafsq-ONvVTFg48388"></span><a href="part0269_u2.xhtml#LAzo2OEMRyafsq-ONvVTFg47965" class="class_108">४</a><span class="class_60"> ⁠।</span></div>
<div class="class_66">द्वन्द्वैर्विमुक्ताः सुखदुःखसंज्ञै-</div>
<div class="class_67">र्गच्छन्त्यमूढाः पदमव्ययं तत् ⁠।⁠।⁠ ५ ⁠।⁠।</div>
<div class="class_68">जिनका मान और मोह नष्ट हो गया है, जिन्होंने आसक्तिरूप दोषको जीत लिया है, जिनकी परमात्माके स्वरूपमें नित्य स्थिति है और जिनकी कामनाएँ पूर्णरूपसे नष्ट हो गयी हैं, वे सुख-दुःख नामक द्वन्द्वोंसे विमुक्त<span id="LAzo2OEMRyafsq-ONvVTFg47688"></span><a href="part0269_u2.xhtml#LAzo2OEMRyafsq-ONvVTFg48044" class="class_56">५</a> ज्ञानीजन उस अविनाशी परमपदको प्राप्त होते हैं ⁠।⁠।⁠ ५ ⁠।⁠।</div>
<div class="class_66">न तद्‌भासयते सूर्यो न शशाङ्को न पावकः ⁠।</div>
<div class="class_66">यद् गत्वा न निवर्तन्ते तद् धाम परमं मम ⁠।⁠।⁠ ६ ⁠।⁠।</div>
<div class="class_68">जिस परम पदको प्राप्त होकर मनुष्य लौटकर संसारमें नहीं आते, उस स्वयंप्रकाश परम पदको न सूर्य प्रकाशित कर सकता है, न चन्द्रमा और न अग्नि ही;<span id="LAzo2OEMRyafsq-ONvVTFg50068"></span><a href="part0269_u2.xhtml#LAzo2OEMRyafsq-ONvVTFg48220" class="class_56">६</a> वही मेरा परम धाम है<span id="LAzo2OEMRyafsq-ONvVTFg49503"></span><a href="part0269_u2.xhtml#LAzo2OEMRyafsq-ONvVTFg48221" class="class_56">७</a> ⁠।⁠।⁠ ६ ⁠।⁠।</div>
<div class="class_68">सम्बन्ध—<span class="class_263">पहलेसे तीसरे श्लोकतक संसारवृक्षके नामसे क्षर पुरुषका वर्णन किया, उसमें जीवरूप अक्षर पुरुषके बन्धनका हेतु उसके द्वारा मनुष्ययोनिमें अहंता-ममता और आसक्तिपूर्वक किये हुए कर्मोंको बताया तथा उस बन्धनसे छूटनेका उपाय सृष्टिकर्ता आदिपुरुष पुरुषोत्तमकी शरण ग्रहण करना बताया। इसपर यह जिज्ञासा होती है कि उपर्युक्त प्रकारसे बँधे हुए जीवका क्या स्वरूप है और उसका वास्तविक स्वरूप क्या है, उसे कौन कैसे जानता है; अतः इन सब बातोंका स्पष्टीकरण करनेके लिये पहले जीवका स्वरूप बतलाते हैं</span>—</div>
<div class="class_244"><span class="class_60">ममैवांशो जीवलोके</span><span id="LAzo2OEMRyafsq-ONvVTFg49701"></span><a href="part0269_u2.xhtml#LAzo2OEMRyafsq-ONvVTFg48205" class="class_108">१</a><span class="class_60"> जीवभूतः सनातनः ⁠।</span></div>
<div class="class_66">मनःषष्ठानीन्द्रियाणि प्रकृतिस्थानि कर्षति ⁠।⁠।⁠ ७ ⁠।⁠।</div>
<div class="class_68">इस देहमें यह सनातन जीवात्मा मेरा ही अंश है<span id="LAzo2OEMRyafsq-ONvVTFg50171"></span><a href="part0269_u2.xhtml#LAzo2OEMRyafsq-ONvVTFg48661" class="class_56">२</a> और वही इन प्रकृतिमें स्थित मन और पाँचों इन्द्रियोंको<span id="LAzo2OEMRyafsq-ONvVTFg49473"></span><a href="part0269_u2.xhtml#LAzo2OEMRyafsq-ONvVTFg48662" class="class_56">३</a> आकर्षण करता है ⁠।⁠।⁠ ७ ⁠।⁠।</div>
<div class="class_68">सम्बन्ध—<span class="class_263">यह जीवात्मा मनसहित छः इन्द्रियोंको किस समय, किस प्रकार और किसलिये आकर्षित करता है तथा वे मनसहित छः इन्द्रियाँ कौन-कौन हैं—ऐसी जिज्ञासा होनेपर अब दो श्लोकोंमें इसका उत्तर दिया जाता है</span>—</div>
<div class="class_244"><span class="class_60">शरीरं यदवाप्नोति यच्चाप्युत्क्रामतीश्वरः</span><span id="LAzo2OEMRyafsq-ONvVTFg48667"></span><a href="part0269_u2.xhtml#LAzo2OEMRyafsq-ONvVTFg48255" class="class_108">४</a><span class="class_60"> ⁠।</span></div>
<div class="class_244"><span class="class_60">गृहीत्वैतानि</span><span id="LAzo2OEMRyafsq-ONvVTFg48281"></span><a href="part0269_u2.xhtml#LAzo2OEMRyafsq-ONvVTFg48566" class="class_108">५</a><span class="class_60"> संयाति वायुर्गन्धानिवाशयात् ⁠।⁠।⁠ ८ ⁠।⁠।</span></div>
<div class="class_68">वायु गन्धके स्थानसे गन्धको जैसे ग्रहण करके ले जाता है, वैसे ही देहादिका स्वामी जीवात्मा भी जिस शरीरका त्याग करता है, उससे इन मनसहित इन्द्रियोंको ग्रहण करके फिर जिस शरीरको प्राप्त होता है, उसमें जाता है<span id="LAzo2OEMRyafsq-ONvVTFg48666"></span><a href="part0269_u2.xhtml#LAzo2OEMRyafsq-ONvVTFg48502" class="class_56">६</a> ⁠।⁠।⁠ ८ ⁠।⁠।</div>
<div class="class_66">श्रोत्रं चक्षुः स्पर्शनं च रसनं घ्राणमेव च ⁠।</div>
<div class="class_66">अधिष्ठाय मनश्चायं विषयानुपसेवते ⁠।⁠।⁠ ९ ⁠।⁠।</div>
<div class="class_68">यह जीवात्मा श्रोत्र, चक्षु और त्वचाको तथा रसना, घ्राण और मनको आश्रय करके अर्थात् इन सबके सहारेसे ही विषयोंका सेवन करता है<span id="LAzo2OEMRyafsq-ONvVTFg49001"></span><a href="part0269_u2.xhtml#LAzo2OEMRyafsq-ONvVTFg49280" class="class_56">७</a> ⁠।⁠।⁠ ९ ⁠।⁠।</div>
<div class="class_66">उत्क्रामन्तं स्थितं वापि भुञ्जानं वा गुणान्वितम् ⁠।</div>
<div class="class_66">विमूढा नानुपश्यन्ति पश्यन्ति ज्ञानचक्षुषः ⁠।⁠।⁠ १० ⁠।⁠।</div>
<div class="class_68">शरीरको छोड़कर जाते हुएको अथवा शरीरमें स्थित हुएको अथवा विषयोंको भोगते हुएको—इस प्रकार तीनों गुणोंसे युक्त हुएको भी अज्ञानीजन नहीं जानते, केवल ज्ञानरूप नेत्रोंवाले ज्ञानीजन ही तत्त्वसे जानते हैं<span id="LAzo2OEMRyafsq-ONvVTFg48412"></span><a href="part0269_u2.xhtml#LAzo2OEMRyafsq-ONvVTFg48409" class="class_56">८</a> ⁠।⁠।⁠ १० ⁠।⁠।</div>
<div class="class_66">यतन्तो योगिनश्चैनं पश्यन्त्यात्मन्यवस्थितम् ⁠।</div>
<div class="class_66">यतन्तोऽप्यकृतात्मानो नैनं पश्यन्त्यचेतसः ⁠।⁠।⁠ ११ ⁠।⁠।</div>
<div class="class_68">यत्न करनेवाले योगीजन भी अपने हृदयमें स्थित इस आत्माको तत्त्वसे जानते हैं;<span id="LAzo2OEMRyafsq-ONvVTFg50131"></span><a href="part0269_u2.xhtml#LAzo2OEMRyafsq-ONvVTFg50320" class="class_56">१</a> किंतु जिन्होंने अपने अन्तःकरणको शुद्ध नहीं किया है, ऐसे अज्ञानीजन तो यत्न करते रहनेपर भी इस आत्माको नहीं जानते<span id="LAzo2OEMRyafsq-ONvVTFg50043"></span><a href="part0269_u2.xhtml#LAzo2OEMRyafsq-ONvVTFg50321" class="class_56">२</a> ⁠।⁠।⁠ ११ ⁠।⁠।</div>
<div class="class_68">सम्बन्ध—<span class="class_263">छठे श्लोकपर दो शंकाएँ होती हैं—पहली यह कि सबके प्रकाशक सूर्य, चन्द्रमा और अग्नि आदि तेजोमय पदार्थ परमात्माको क्यों नहीं प्रकाशित कर सकते और दूसरी यह कि परमधामको प्राप्त होनेके बाद पुरुष वापस क्यों नहीं लौटते। इनमेंसे दूसरी शंकाके उत्तरमें सातवें श्लोकमें जीवात्माको परमेश्वरका सनातन अंश बतलाकर ग्यारहवें श्लोकतक उसके स्वरूप, स्वभाव और व्यवहारका वर्णन करते हुए उसका यथार्थ स्वरूप जाननेवालोंकी महिमा कही गयी। अब पहली शंकाका उत्तर देनेके लिये भगवान् बारहवेंसे पंद्रहवें श्लोकोंतक गुण, प्रभाव और ऐश्वर्यसहित अपने स्वरूपका वर्णन करते हैं</span>—</div>
<div class="class_66">यदादित्यगतं तेजो जगद् भासयतेऽखिलम् ⁠।</div>
<div class="class_66">यच्चन्द्रमसि यच्चाग्नौ तत् तेजो विद्धि मामकम् ⁠।⁠।⁠ १२ ⁠।⁠।</div>
<div class="class_68">सूर्यमें स्थित जो तेज सम्पूर्ण जगत्‌को प्रकाशित करता है तथा जो तेज चन्द्रमामें है और जो अग्निमें है, उसको तू मेरा ही तेज जान<span id="LAzo2OEMRyafsq-ONvVTFg50075"></span><a href="part0269_u2.xhtml#LAzo2OEMRyafsq-ONvVTFg47709" class="class_56">३</a> ⁠।⁠।⁠ १२ ⁠।⁠।</div>
<div class="class_66">गामाविश्य च भूतानि धारयाम्यहमोजसा ⁠।</div>
<div class="class_66">पुष्णामि चौषधीः सर्वाः सोमो भूत्वा रसात्मकः ⁠।⁠।⁠ १३ ⁠।⁠।</div>
<div class="class_68">और मैं ही पृथ्वीमें प्रवेश करके अपनी शक्तिसे सब भूतोंको धारण करता हूँ<span id="LAzo2OEMRyafsq-ONvVTFg48520"></span><a href="part0269_u2.xhtml#LAzo2OEMRyafsq-ONvVTFg48014" class="class_56">४</a> और रसस्वरूप अर्थात् अमृतमय चन्द्रमा होकर सम्पूर्ण ओषधियोंको अर्थात् वनस्पतियोंको पुष्ट करता हूँ<span id="LAzo2OEMRyafsq-ONvVTFg49525"></span><a href="part0269_u2.xhtml#LAzo2OEMRyafsq-ONvVTFg48015" class="class_56">५</a> ⁠।⁠।⁠ १३ ⁠।⁠।</div>
<div class="class_66">अहं वैश्वानरो भूत्वा प्राणिनां देहमाश्रितः ⁠।</div>
<div class="class_66">प्राणापानसमायुक्तः पचाम्यन्नं चतुर्विधम् ⁠।⁠।⁠ १४ ⁠।⁠।</div>
<div class="class_68">मैं ही सब प्राणियोंके शरीरमें स्थित रहनेवाला प्राण और अपानसे संयुक्त वैश्वानर अग्निरूप होकर चार प्रकारके अन्नको पचाता हूँ<span id="LAzo2OEMRyafsq-ONvVTFg48114"></span><a href="part0269_u2.xhtml#LAzo2OEMRyafsq-ONvVTFg49410" class="class_56">६</a> ⁠।⁠।⁠ १४ ⁠।⁠।</div>
<div class="class_66">सर्वस्य चाहं हृदि संनिविष्टो</div>
<div class="class_67">मत्तः स्मृतिर्ज्ञानमपोहनं च ⁠।</div>
<div class="class_66">वेदैश्च सर्वैरहमेव वेद्यो</div>
<div class="class_67">वेदान्तकृद् वेदविदेव चाहम् ⁠।⁠।⁠ १५ ⁠।⁠।</div>
<div class="class_68">मैं ही सब प्राणियोंके हृदयमें अन्तर्यामीरूपसे स्थित हूँ तथा मुझसे ही स्मृति, ज्ञान और अपोहन होता है<span id="LAzo2OEMRyafsq-ONvVTFg49827"></span><a href="part0269_u2.xhtml#LAzo2OEMRyafsq-ONvVTFg48802" class="class_56">१</a> और सब वेदोंद्वारा मैं ही जाननेके योग्य हूँ<span id="LAzo2OEMRyafsq-ONvVTFg48204"></span><a href="part0269_u2.xhtml#LAzo2OEMRyafsq-ONvVTFg48803" class="class_56">२</a> तथा वेदान्तका कर्ता<span id="LAzo2OEMRyafsq-ONvVTFg49508"></span><a href="part0269_u2.xhtml#LAzo2OEMRyafsq-ONvVTFg48804" class="class_56">३</a> और वेदोंको जाननेवाला भी मैं ही हूँ ⁠।⁠।⁠ १५ ⁠।⁠।</div>
<div class="class_68">सम्बन्ध—<span class="class_263">पहलेसे छठे श्लोकतक वृक्षरूपसे संसारका, दृढ़ वैराग्यके द्वारा उसके छेदनका, परमेश्वरकी शरणमें जानेका, परमात्माको प्राप्त होनेवाले पुरुषोंके लक्षणोंका और परमधामस्वरूप परमेश्वरकी महिमाका वर्णन करते हुए अश्वत्थवृक्षरूप क्षर पुरुषका प्रकरण पूरा किया गया। तदनन्तर सातवें श्लोकसे ‘जीव’ शब्दवाच्य उपासक अक्षर पुरुषका प्रकरण आरम्भ करके उसके स्वरूप, शक्ति, स्वभाव और व्यवहारका वर्णन करनेके बाद उसे जाननेवालोंकी महिमा कहते हुए ग्यारहवें श्लोकतक उस प्रकरणको पूरा किया। फिर बारहवें श्लोकसे उपास्यदेव ‘पुरुषोत्तम’ का प्रकरण आरम्भ करके पंद्रहवें श्लोकतक उसके गुण, प्रभाव और स्वरूपका वर्णन करते हुए उस प्रकरणको भी पूरा किया। अब अध्यायकी समाप्तितक पूर्वोक्त तीनों प्रकरणोंका सार संक्षेपमें बतलानेके लिये अगले श्लोकोंमें क्षर, अक्षर और पुरुषोत्तमका वर्णन करते हैं</span>—</div>
<div class="class_66">द्वाविमौ पुरुषौ लोके क्षरश्चाक्षर एव च ⁠।</div>
<div class="class_244"><span class="class_60">क्षरः सर्वाणि भूतानि कूटस्थोऽक्षर उच्यते</span><span id="LAzo2OEMRyafsq-ONvVTFg50011"></span><a href="part0269_u2.xhtml#LAzo2OEMRyafsq-ONvVTFg50168" class="class_108">४</a><span class="class_60"> ⁠।⁠।⁠ १६ ⁠।⁠।</span></div>
<div class="class_68">इस संसारमें नाशवान् और अविनाशी भी, ये दो प्रकारके पुरुष हैं। इनमें सम्पूर्ण भूतप्राणियोंके शरीर तो नाशवान् और जीवात्मा अविनाशी कहा जाता है ⁠।⁠।⁠ १६ ⁠।⁠।</div>
<div class="class_66">उत्तमः पुरुषस्त्वन्यः परमात्मेत्युदाहृतः ⁠।</div>
<div class="class_66">यो लोकत्रयमाविश्य बिभर्त्यव्यय ईश्वरः ⁠।⁠।⁠ १७ ⁠।⁠।</div>
<div class="class_68">इन दोनोंसे उत्तम पुरुष तो अन्य ही है,<span id="LAzo2OEMRyafsq-ONvVTFg50000"></span><a href="part0269_u2.xhtml#LAzo2OEMRyafsq-ONvVTFg49431" class="class_56">५</a> जो तीनों लोकोंमें प्रवेश करके सबका धारण-पोषण करता है एवं अविनाशी परमेश्वर और परमात्मा—इस प्रकार कहा गया है<span id="LAzo2OEMRyafsq-ONvVTFg48422"></span><a href="part0269_u2.xhtml#LAzo2OEMRyafsq-ONvVTFg49432" class="class_56">६</a> ⁠।⁠।⁠ १७ ⁠।⁠।</div>
<div class="class_66">यस्मात् क्षरमतीतोऽहमक्षरादपि चोत्तमः ⁠।</div>
<div class="class_66">अतोऽस्मि लोके वेदे च प्रथितः पुरुषोत्तमः ⁠।⁠।⁠ १८ ⁠।⁠।</div>
<div class="class_68">क्योंकि मैं नाशवान् जडवर्ग-क्षेत्रसे तो सर्वथा अतीत हूँ और अविनाशी जीवात्मासे भी उत्तम हूँ,<span id="LAzo2OEMRyafsq-ONvVTFg49443"></span><a href="part0269_u2.xhtml#LAzo2OEMRyafsq-ONvVTFg47687" class="class_56">१</a> इसलिये लोकमें और वेदमें भी पुरुषोत्तम नामसे प्रसिद्ध हूँ ⁠।⁠।⁠ १८ ⁠।⁠।</div>
<div class="class_244"><span class="class_60">यो मामेवमसम्मूढो</span><span id="LAzo2OEMRyafsq-ONvVTFg48444"></span><a href="part0269_u2.xhtml#LAzo2OEMRyafsq-ONvVTFg48047" class="class_108">२</a><span class="class_60"> जानाति पुरुषोत्तमम् ⁠।</span></div>
<div class="class_244"><span class="class_60">स सर्वविद्</span><span id="LAzo2OEMRyafsq-ONvVTFg50070"></span><a href="part0269_u2.xhtml#LAzo2OEMRyafsq-ONvVTFg48051" class="class_108">३</a><span class="class_60"> भजति मां सर्वभावेन भारत ⁠।⁠।⁠ १९ ⁠।⁠।</span></div>
<div class="class_68">हे भारत! जो ज्ञानी पुरुष मुझको इस प्रकार तत्त्वसे पुरुषोत्तम जानता है,<span id="LAzo2OEMRyafsq-ONvVTFg49983"></span><a href="part0269_u2.xhtml#LAzo2OEMRyafsq-ONvVTFg50344" class="class_56">४</a> वह सर्वज्ञ पुरुष सब प्रकारसे निरन्तर मुझ वासुदेव परमेश्वरको ही भजता है<span id="LAzo2OEMRyafsq-ONvVTFg50039"></span><a href="part0269_u2.xhtml#LAzo2OEMRyafsq-ONvVTFg50345" class="class_56">५</a> ⁠।⁠।⁠ १९ ⁠।⁠।</div>
<div class="class_244"><span class="class_60">इति गुह्यतमं</span><span id="LAzo2OEMRyafsq-ONvVTFg48370"></span><a href="part0269_u2.xhtml#LAzo2OEMRyafsq-ONvVTFg48886" class="class_108">६</a><span class="class_60"> शास्त्रमिदमुक्तं मयानघ</span><span id="LAzo2OEMRyafsq-ONvVTFg48352"></span><a href="part0269_u2.xhtml#LAzo2OEMRyafsq-ONvVTFg48887" class="class_108">७</a><span class="class_60"> ⁠।</span></div>
<div class="class_66">एतद् बुद्‌ध्वा बुद्धिमान् स्यात् कृतकृत्यश्च भारत ⁠।⁠।⁠ २० ⁠।⁠।</div>
<div class="class_68">हे निष्पाप अर्जुन! इस प्रकार यह अति रहस्य-युक्त गोपनीय शास्त्र मेरे द्वारा कहा गया, इसको तत्त्वसे जानकर मनुष्य ज्ञानवान् और कृतार्थ हो जाता है<span id="LAzo2OEMRyafsq-ONvVTFg49808"></span><a href="part0269_u2.xhtml#LAzo2OEMRyafsq-ONvVTFg49818" class="class_56">१</a> ⁠।⁠।⁠ २० ⁠।⁠।</div>
<div class="class_70">इति श्रीमहाभारते भीष्मपर्वणि श्रीमद्भगवद्‌गीतापर्वणि श्रीमद्भगवद्‌गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे पुरुषोत्तमयोगो नाम पञ्चदशोऽध्यायः ⁠।⁠।⁠ १५ ⁠।⁠। भीष्मपर्वणि तु एकोनचत्वारिंशोऽध्यायः ⁠।⁠।⁠ ३९ ⁠।⁠।</div>
<div class="class_71">इस प्रकार श्रीमहाभारत भीष्मपर्वके श्रीमद्भगवद्‌गीतापर्वके अन्तर्गत ब्रह्मविद्या एवं योगशास्त्ररूप श्रीमद्भगवद्‌गीतोपनिषद्, श्रीकृष्णार्जुनसंवादमें पुरुषोत्तमयोग नामक पंद्रहवाँ अध्याय पूरा हुआ ⁠।⁠।⁠ १५ ⁠।⁠। भीष्मपर्वमें उनतालीसवाँ अध्याय पूरा हुआ ⁠।⁠।⁠ ३९ ⁠।⁠।</div>
<div class="class_98"><img src="image_292.jpg" alt="" class="class_42"/></div>
<hr class="class_75"/>
<div id="LAzo2OEMRyafsq-ONvVTFg47769" class="class_78"><a href="part0268_u1.xhtml#LAzo2OEMRyafsq-ONvVTFg48779" class="class_36">१</a>. ‘मूल’ शब्द कारणका वाचक है। इस संसारवृक्षकी उत्पत्ति और इसका विस्तार आदिपुरुष नारायणसे ही हुआ है, यह बात अगले चौथे श्लोकमें और अन्यत्र भी स्थान-स्थानपर कही गयी है। वे आदिपुरुष परमेश्वर नित्य, अनन्त और सबके आधार हैं एवं सगुणरूपसे सबसे ऊपर नित्य-धाममें निवास करते हैं, इसलिये ‘ऊर्ध्व’ नामसे कहे जाते हैं। यह संसारवृक्ष उन्हीं मायापति सर्वशक्तिमान् परमेश्वरसे उत्पन्न हुआ है, इसलिये इसको ‘ऊर्ध्वमूल’ अर्थात् ऊपरकी ओर मूलवाला कहते हैं। अभिप्राय यह है कि अन्य साधारण वृक्षोंका मूल तो नीचे पृथ्वीके अंदर रहा करता है, पर इस संसारवृक्षका मूल ऊपर है—यह बड़ी अलौकिक बात है।</div>
<div id="LAzo2OEMRyafsq-ONvVTFg47771" class="class_78"><a href="part0268_u1.xhtml#LAzo2OEMRyafsq-ONvVTFg48545" class="class_36">२</a>. संसारवृक्षकी उत्पत्तिके समय सबसे पहले ब्रह्माका उद्भव होता है, इस कारण ब्रह्मा ही इसकी प्रधान शाखा हैं। ब्रह्माका लोक आदिपुरुष नारायणके नित्यधामकी अपेक्षा नीचे है एवं ब्रह्माजीका अधिकार भी भगवान्‌की अपेक्षा नीचा है—ब्रह्मा उन आदिपुरुष नारायणसे ही उत्पन्न होते हैं और उन्हींके शासनमें रहते हैं—इसलिये इस संसारवृक्षको ‘नीचेकी ओर शाखावाला’ कहा है।</div>
<div id="LAzo2OEMRyafsq-ONvVTFg48691" class="class_78"><a href="part0268_u1.xhtml#LAzo2OEMRyafsq-ONvVTFg49396" class="class_36">३</a>. यद्यपि यह संसारवृक्ष परिवर्तनशील होनेके कारण नाशवान्, अनित्य और क्षणभंगुर है, तो भी इसका प्रवाह अनादिकालसे चला आता है, इसके प्रवाहका अन्त भी देखनेमें नहीं आता; इसलिये इसको अव्यय अर्थात् अविनाशी कहते हैं; क्योंकि इसका मूल सर्वशक्तिमान् परमेश्वर नित्य अविनाशी हैं, किंतु वास्तवमें यह संसारवृक्ष अविनाशी नहीं है। यदि यह अव्यय होता तो न तो अगले तीसरे श्लोकमें यह कहा जाता कि इसका जैसा स्वरूप बतलाया गया है, वैसा उपलब्ध नहीं होता और न इसको वैराग्यरूप दृढ़ शस्त्रके द्वारा छेदन करनेके लिये ही कहना बनता।</div>
<div id="LAzo2OEMRyafsq-ONvVTFg48692" class="class_78"><a href="part0268_u1.xhtml#LAzo2OEMRyafsq-ONvVTFg48139" class="class_36">४</a>. पत्ते वृक्षकी शाखासे उत्पन्न एवं वृक्षकी रक्षा और वृद्धि करनेवाले होते हैं। वेद भी इस संसाररूप वृक्षकी मुख्य शाखारूप ब्रह्मासे प्रकट हुए हैं और वेदविहित कर्मोंसे ही संसारकी वृद्धि और रक्षा होती है, इसलिये वेदोंको पत्तोंका स्थान दिया गया है।</div>
<div id="LAzo2OEMRyafsq-ONvVTFg48693" class="class_78"><a href="part0268_u1.xhtml#LAzo2OEMRyafsq-ONvVTFg48337" class="class_36">५</a>. इससे यह भाव दिखलाया गया है कि जो मनुष्य मूलसहित इस संसारवृक्षको इस प्रकार तत्त्वसे जानता है कि सर्वशक्तिमान् परमेश्वरकी मायासे उत्पन्न यह संसार वृक्षकी भाँति उत्पत्ति-विनाशशील और क्षणिक है, अतएव इसकी चमक-दमकमें न फँसकर इसको उत्पन्न करनेवाले मायापति परमेश्वरकी शरणमें जाना चाहिये और ऐसा समझकर संसारसे विरक्त और उपरत होकर जो भगवान्‌की शरण ग्रहण कर लेता है, वही वास्तवमें वेदोंको जाननेवाला है; क्योंकि पंद्रहवें श्लोकमें सब वेदोंके द्वारा जाननेयोग्य भगवान्‌को ही बतलाया है।</div>
<div id="LAzo2OEMRyafsq-ONvVTFg49799" class="class_78"><a href="part0268_u1.xhtml#LAzo2OEMRyafsq-ONvVTFg48092" class="class_36">६</a>. मनुष्यशरीरमें कर्म करनेका अधिकार है एवं मनुष्यशरीरके द्वारा अहंता, ममता और वासनापूर्वक किये हुए कर्म बन्धनके हेतु माने गये हैं; इसीलिये ये मूल मनुष्यलोकमें कर्मानुसार बाँधनेवाले हैं। दूसरी सभी योनियाँ भोग-योनियाँ हैं, उनमें कर्मोंका अधिकार नहीं है; अतः वहाँ अहंता, ममता और वासनारूप मूल होनेपर भी वे कर्मानुसार बाँधनेवाले नहीं बनते।</div>
<div id="LAzo2OEMRyafsq-ONvVTFg49915" class="class_78"><a href="part0268_u1.xhtml#LAzo2OEMRyafsq-ONvVTFg50208" class="class_36">७</a>. अच्छी और बुरी योनियोंकी प्राप्ति गुणोंके संगसे होती है (गीता १३।२१) एवं समस्त लोक और प्राणियोंके शरीर तीनों गुणोंके ही परिणाम हैं, यह भाव समझानेके लिये उन शाखाओंको गुणोंके द्वारा बढ़ी हुई कहा गया है और उन शाखा-स्थानीय देव, मनुष्य और तिर्यक् आदि योनियोंके शब्द, स्पर्श, रूप, रस और गन्ध—इन पाँचों विषयोंके रसोपभोगको ही यहाँ कोंपल बतलाया गया है।</div>
<div id="LAzo2OEMRyafsq-ONvVTFg49916" class="class_78"><a href="part0268_u1.xhtml#LAzo2OEMRyafsq-ONvVTFg50384" class="class_36">१</a>. ब्रह्मलोकसे लेकर पातालपर्यन्त जितने भी लोक और उनमें निवास करनेवाली योनियाँ हैं, वे ही सब इस संसारवृक्षकी बहुत-सी शाखाएँ हैं।</div>
<div id="LAzo2OEMRyafsq-ONvVTFg48847" class="class_78"><a href="part0269_u2.xhtml#LAzo2OEMRyafsq-ONvVTFg48408" class="class_36">२</a>. इस बातका पता नहीं है कि इसकी यह प्रकट होने और लय होनेकी परम्परा कबसे आरम्भ हुई और कबतक चलती रहेगी। स्थितिकालमें भी यह निरन्तर परिवर्तित होता रहता है; जो रूप पहले क्षणमें है, वह दूसरे क्षणमें नहीं रहता। इस प्रकार इस संसारवृक्षका आदि, अन्त और स्थिति—तीनों ही उपलब्ध नहीं होते।</div>
<div id="LAzo2OEMRyafsq-ONvVTFg48848" class="class_78"><a href="part0269_u2.xhtml#LAzo2OEMRyafsq-ONvVTFg49553" class="class_36">३</a>. इस संसारवृक्षके जो अविद्यामूलक अहंता, ममता और वासनारूप मूल हैं, वे अनादिकालसे पुष्ट होते रहनेके कारण अत्यन्त दृढ़ हो गये हैं; अतएव उस वृक्षको अति दृढ़ मूलोंसे युक्त बतलाया गया है। विवेकद्वारा समस्त संसारको नाशवान् और क्षणिक समझकर इस लोक और परलोकके स्त्री-पुत्र, धन, मकान तथा मान, बड़ाई, प्रतिष्ठा और स्वर्ग आदि समस्त भोगोंमें सुख, प्रीति और रमणीयताका न भासना—उनमें आसक्तिका सर्वथा अभाव हो जाना ही दृढ़ वैराग्य है, उसीका नाम यहाँ ‘असंग-शस्त्र’ है। इस असंग-शस्त्रद्वारा जो चराचर समस्त संसारके चिन्तनका त्याग कर देना—उससे उपरत हो जाना है एवं अहंता, ममता और वासनारूप मूलोंका उच्छेद कर देना है—यही उस संसारवृक्षका दृढ़ वैराग्यरूप शस्त्रके द्वारा समूल उच्छेद करना है।</div>
<div id="LAzo2OEMRyafsq-ONvVTFg49742" class="class_78"><a href="part0269_u2.xhtml#LAzo2OEMRyafsq-ONvVTFg47919" class="class_36">४</a>. इस अध्यायके पहले श्लोकमें जिसे ‘ऊर्ध्व’ कहा गया है, गीताके चौदहवें अध्यायके छब्बीसवें श्लोकमें जो ‘माम्’ पदसे और सत्ताईसवें श्लोकमें ‘अहम्’ पदसे कहा गया है एवं अन्यान्य स्थलोंमें जिसको कहीं परम पद, कहीं अव्यय पद और कहीं परम गति तथा कहीं परम धामके नामसे भी कहा है, उसीको यहाँ परम पदके नामसे कहते हैं। उस सर्वशक्तिमान्, सर्वाधार परमेश्वरको प्राप्त करनेकी इच्छासे जो बार-बार उनके गुण और प्रभावके सहित स्वरूपका मनन और निदिध्यासनद्वारा अनुसंधान करते रहना है, यही उस परम पदको खोजना है। अतः उपर्युक्त प्रकारसे उसका अनुसंधान करनेके लिये अपने अंदर जरा भी अभिमान न आने देकर और सब प्रकारसे उस परमेश्वरकी शरण लेकर—उसका अनन्य आश्रय लेकर उसीपर पूर्ण विश्वासपूर्वक निर्भर हो जाना चाहिये।</div>
<div id="LAzo2OEMRyafsq-ONvVTFg48134" class="class_78"><a href="part0269_u2.xhtml#LAzo2OEMRyafsq-ONvVTFg49838" class="class_36">१</a>. जो जाति, गुण, ऐश्वर्य और विद्या आदिके सम्बन्धसे अपने अंदर तनिक भी बड़प्पनकी भावना नहीं करते एवं जिनका मान, बड़ाई या प्रतिष्ठासे तथा अविवेक और भ्रम आदि तमोगुणके भावोंसे लेशमात्र भी सम्बन्ध नहीं रह गया है—ऐसे पुरुषोंको ‘निर्मानमोहाः’ कहते हैं।</div>
<div id="LAzo2OEMRyafsq-ONvVTFg48135" class="class_78"><a href="part0269_u2.xhtml#LAzo2OEMRyafsq-ONvVTFg47754" class="class_36">२</a>. जिनकी इस लोक और परलोकके भोगोंमें जरा भी आसक्ति नहीं रह गयी है, विषयोंके साथ सम्बन्ध होनेपर भी जिनके अन्तःकरणमें किसी प्रकारका विकार नहीं हो सकता—ऐसे पुरुषोंको ‘जितसङ्गदोषाः’ कहते हैं।</div>
<div id="LAzo2OEMRyafsq-ONvVTFg47964" class="class_78"><a href="part0269_u2.xhtml#LAzo2OEMRyafsq-ONvVTFg48268" class="class_36">३</a>. ‘अध्यात्म’ शब्द यहाँ परमात्माके स्वरूपका वाचक है। अतएव परमात्माके स्वरूपमें जिनकी नित्य स्थिति हो गयी है, जिनका क्षणमात्रके लिये भी परमात्मासे वियोग नहीं होता और जिनकी स्थिति सदा अटल बनी रहती है—ऐसे पुरुषोंको ‘अध्यात्मनित्याः’ कहते हैं।</div>
<div id="LAzo2OEMRyafsq-ONvVTFg47965" class="class_78"><a href="part0269_u2.xhtml#LAzo2OEMRyafsq-ONvVTFg48388" class="class_36">४</a>. जिनकी सब प्रकारकी कामनाएँ सर्वथा नष्ट हो गयी हैं, जिनमें इच्छा, कामना, तृष्णा या वासना आदि लेशमात्र भी नहीं रह गयी हैं—ऐसे पुरुषोंको ‘विनिवृत्तकामाः’ कहते हैं।</div>
<div id="LAzo2OEMRyafsq-ONvVTFg48044" class="class_78"><a href="part0269_u2.xhtml#LAzo2OEMRyafsq-ONvVTFg47688" class="class_36">५</a>. शीत-उष्ण, प्रिय-अप्रिय, मान-अपमान, स्तुति-निन्दा—इत्यादि द्वन्द्वोंको सुख और दुःखमें हेतु होनेसे सुख-दुःखसंज्ञक कहा गया है। इन सबसे किंचिन्मात्र भी सम्बन्ध न रखना अर्थात् किसी भी द्वन्द्वके संयोग-वियोगमें जरा भी राग-द्वेष, हर्ष-शोकादि विकारका न होना ही उन द्वन्द्वोंसे सर्वथा मुक्त होना है।</div>
<div id="LAzo2OEMRyafsq-ONvVTFg48220" class="class_78"><a href="part0269_u2.xhtml#LAzo2OEMRyafsq-ONvVTFg50068" class="class_36">६</a>. समस्त संसारको प्रकाशित करनेवाले सूर्य, चन्द्रमा और अग्नि एवं ये जिनके देवता हैं—वे चक्षु, मन और वाणी कोई भी उस परम पदको प्रकाशित नहीं कर सकते। इनके अतिरिक्त और भी जितने प्रकाशक तत्त्व माने गये हैं, उनमेंसे भी कोई या सब मिलकर भी उस परम पदको प्रकाशित करनेमें समर्थ नहीं हैं; क्योंकि ये सब उसीके प्रकाशसे—उसीकी सत्ता-स्फूर्तिके किसी अंशसे स्वयं प्रकाशित होते हैं (गीता १५।१२)।</div>
<div id="LAzo2OEMRyafsq-ONvVTFg48221" class="class_81"><div class="class_82"><a href="part0269_u2.xhtml#LAzo2OEMRyafsq-ONvVTFg49503" class="class_36">७</a>. जहाँ पहुँचनेके बाद इस संसारसे कभी किसी भी कालमें और किसी भी अवस्थामें पुनः सम्बन्ध नहीं हो सकता, वही मेरा परम धाम अर्थात् मायातीत धाम है और वही मेरा भाव और स्वरूप है। इसीको अव्यक्त, अक्षर और परम गति भी कहते हैं (गीता ८।२१)। इसीका वर्णन करती हुई श्रुति कहती है—</div><div class="class_82"><span class="class_60">‘यत्र न सूर्यस्तपति यत्र न वायुर्वाति यत्र न चन्द्रमा भाति यत्र न नक्षत्राणि भान्ति यत्र नाग्निर्दहति यत्र न मृत्युः प्रविशति यत्र न दुःखानि प्रविशन्ति सदानन्दं परमानन्दं शान्तं शाश्वतं सदाशिवं ब्रह्मादिवन्दितं योगिध्येयं परं पदं यत्र गत्वा न निवर्तन्ते योगिनः ⁠।’</span> (बृहज्जाबाल उप० ८।६)</div><div class="class_99">‘जहाँ सूर्य नहीं तपता, जहाँ वायु नहीं बहता, जहाँ चन्द्रमा नहीं प्रकाशित होता, जहाँ तारे नहीं चमकते, जहाँ अग्नि नहीं चलाता, जहाँ मृत्यु नहीं प्रवेश करती, जहाँ दुःख नहीं प्रवेश करते और जहाँ जाकर योगी लौटते नहीं—वह सदानन्द, परमानन्द, शान्त, सनातन, सदा कल्याणस्वरूप, ब्रह्मादि देवताओंके द्वारा वन्दित, योगियोंका ध्येय परम पद है।’</div></div>
<div id="LAzo2OEMRyafsq-ONvVTFg48205" class="class_78"><a href="part0269_u2.xhtml#LAzo2OEMRyafsq-ONvVTFg49701" class="class_36">१</a>. ‘जीवलोके’ पद यहाँ जीवात्माके निवासस्थान ‘शरीर’ का वाचक है। स्थूल, सूक्ष्म और कारण—इन तीनों प्रकारके शरीरोंका इसमें अन्तर्भाव है। इनमें स्थित जीवात्माको सनातन और अपना अंश बतलाया है।</div>
<div id="LAzo2OEMRyafsq-ONvVTFg48661" class="class_78"><a href="part0269_u2.xhtml#LAzo2OEMRyafsq-ONvVTFg50171" class="class_36">२</a>. जैसे सर्वत्र समभावसे स्थित विभागरहित महाकाश घड़े और मकान आदिके सम्बन्धसे विभक्त-सा प्रतीत होने लगता है और उन घड़े आदिमें स्थित आकाश महाकाशका अंश माना जाता है, उसी प्रकार यद्यपि मैं विभागरहित समभावसे सर्वत्र व्याप्त हूँ, तो भी भिन्न-भिन्न शरीरोंके सम्बन्धसे पृथक्-पृथक् विभक्त-सा प्रतीत होता हूँ (गीता १३।१६) और उन शरीरोंमें स्थित जीव मेरा अंश माना जाता है तथा इस प्रकारका यह विभाग अनादि है, नवीन नहीं बना है। यही भाव दिखलानेके लिये जीवात्माको भगवान्‌ने अपना सनातन अंश बतलाया है।</div>
<div id="LAzo2OEMRyafsq-ONvVTFg48662" class="class_78"><a href="part0269_u2.xhtml#LAzo2OEMRyafsq-ONvVTFg49473" class="class_36">३</a>. पाँच ज्ञानेन्द्रिय और एक मन—इन छहोंकी ही सब विषयोंका अनुभव करनेमें प्रधानता है, कर्मेन्द्रियोंका कार्य भी बिना ज्ञानेन्द्रियोंके नहीं चलता; इसलिये यहाँ मनके सहित इन्द्रियोंकी संख्या छः बतलायी गयी है। अतएव पाँच कर्मेन्द्रियोंका इनमें अन्तर्भाव समझ लेना चाहिये।</div>
<div id="LAzo2OEMRyafsq-ONvVTFg48255" class="class_78"><a href="part0269_u2.xhtml#LAzo2OEMRyafsq-ONvVTFg48667" class="class_36">४</a>. जीवात्माको ईश्वर कहकर भगवान्‌ने यह भाव दिखलाया है कि यह इन मन-बुद्धिके सहित समस्त इन्द्रियोंका शासक और स्वामी है, इसीलिये इनको आकर्षित करनेमें समर्थ है।</div>
<div id="LAzo2OEMRyafsq-ONvVTFg48566" class="class_78"><a href="part0269_u2.xhtml#LAzo2OEMRyafsq-ONvVTFg48281" class="class_36">५</a>. मन अन्तःकरणका उपलक्षण होनेसे बुद्धिका उसमें अन्तर्भाव है और पाँच कर्मेन्द्रियों और पाँच प्राणोंका अन्तर्भाव ज्ञानेन्द्रियोंमें है, अतः यहाँ ‘एतानि’ पद इन सत्रह तत्त्वोंके समुदायरूप सूक्ष्मशरीरका बोधक है।</div>
<div id="LAzo2OEMRyafsq-ONvVTFg48502" class="class_81"><div class="class_82"><a href="part0269_u2.xhtml#LAzo2OEMRyafsq-ONvVTFg48666" class="class_36">६</a>. यहाँ आधारके स्थानमें स्थूलशरीर है, गन्धके स्थानमें सूक्ष्मशरीर है और वायुके स्थानमें जीवात्मा है। जैसे वायु गन्धको एक स्थानसे उड़ाकर दूसरे स्थानमें ले जाता है, उसी प्रकार जीवात्मा भी इन्द्रिय, मन, बुद्धि और प्राणोंके समुदायरूप सूक्ष्मशरीरको एक स्थूलशरीरसे निकालकर दूसरे स्थूलशरीरमें ले जाता है।</div><div class="class_99">यद्यपि जीवात्मा परमात्माका ही अंश होनेके कारण वस्तुतः नित्य और अचल है, उसका कहीं आना-जाना नहीं बन सकता, तथापि सूक्ष्मशरीरके साथ इसका सम्बन्ध होनेके कारण सूक्ष्मशरीरके द्वारा एक स्थूलशरीरसे दूसरे स्थूलशरीरमें जीवात्माका जाना-सा प्रतीत होता है; इसलिये यहाँ ‘संयाति’ क्रियाका प्रयोग करके जीवात्माका एक शरीरसे दूसरे शरीरमें जाना बतलाया गया है। गीताके दूसरे अध्यायके २२वें श्लोकमें भी यही बात कही गयी है।</div></div>
<div id="LAzo2OEMRyafsq-ONvVTFg49280" class="class_78"><a href="part0269_u2.xhtml#LAzo2OEMRyafsq-ONvVTFg49001" class="class_36">७</a>. वास्तवमें आत्मा न तो कर्मोंका कर्ता है और न उनके फलस्वरूप विषय एवं सुख-दुःखादिका भोक्ता ही; किंतु प्रकृति और उसके कार्योंके साथ जो उसका अज्ञानसे अनादि सम्बन्ध माना हुआ है, उसके कारण वह कर्ता-भोक्ता बना हुआ है (गीता १३।२१)। श्रुतिमें भी कहा गया है—‘आत्मेन्द्रियमनोयुक्तं भोक्तेत्याहुर्मनीषिणः ⁠।’ (कठोपनिषद् १।३।४) अर्थात् ‘मन, बुद्धि और इन्द्रियोंसे युक्त आत्माको ही ज्ञानीजन भोक्ता—ऐसा कहते हैं।’</div>
<div id="LAzo2OEMRyafsq-ONvVTFg48409" class="class_78"><a href="part0269_u2.xhtml#LAzo2OEMRyafsq-ONvVTFg48412" class="class_36">८</a>. ज्ञानीजन शरीर छोड़कर जाते समय, शरीरमें रहते समय और विषयोंका उपभोग करते समय हरेक अवस्थामें ही वह आत्मा वास्तवमें प्रकृतिसे सर्वथा अतीत, शुद्ध, बोधस्वरूप और असंग ही है—ऐसा समझते हैं।</div>
<div id="LAzo2OEMRyafsq-ONvVTFg50320" class="class_78"><a href="part0269_u2.xhtml#LAzo2OEMRyafsq-ONvVTFg50131" class="class_36">१</a>. जिनका अन्तःकरण शुद्ध है और अपने वशमें है तथा जो आत्मस्वरूपको जाननेके लिये निरन्तर श्रवण, मनन और निदिध्यासनादि प्रयत्न करते रहते हैं, ऐसे उच्चकोटिके साधक ही ‘यत्न करनेवाले योगीजन’ हैं तथा जिस जीवात्माका प्रकरण चल रहा है और जो शरीरके सम्बन्धसे हृदयमें स्थित कहा जाता है, उसके नित्य-शुद्ध-विज्ञानानन्दमय वास्तविक स्वरूपको यथार्थ जान लेना ही उनका ‘इस आत्माको तत्त्वसे जानना’ है।</div>
<div id="LAzo2OEMRyafsq-ONvVTFg50321" class="class_78"><a href="part0269_u2.xhtml#LAzo2OEMRyafsq-ONvVTFg50043" class="class_36">२</a>. जिनका अन्तःकरण शुद्ध नहीं है अर्थात् न तो निष्काम कर्म आदिके द्वारा जिनके अन्तःकरणका मल सर्वथा धुल गया है एवं न जिन्होंने भक्ति आदिके द्वारा चित्तको स्थिर करनेका ही कभी समुचित अभ्यास किया है, ऐसे मलिन और विक्षिप्त अन्तःकरणवाले पुरुषोंको ‘अकृतात्मा’ कहते हैं। ऐसे मनुष्य अपने अन्तःकरणको शुद्ध बनानेकी चेष्टा न करके यदि केवल उस आत्माको जाननेके लिये शास्त्रालोचनरूप प्रयत्न करते रहें तो भी उसके तत्त्वको नहीं समझ सकते।</div>
<div id="LAzo2OEMRyafsq-ONvVTFg47709" class="class_78"><a href="part0269_u2.xhtml#LAzo2OEMRyafsq-ONvVTFg50075" class="class_36">३</a>. सूर्य, चन्द्रमा और अग्निमें स्थित समस्त तेजको अपना तेज बतलाकर भगवान्‌ने यह भाव दिखलाया है कि उन तीनोंमें और वे जिनके देवता हैं—ऐसे नेत्र, मन और वाणीमें वस्तुको प्रकाशित करनेकी जो कुछ भी शक्ति है—वह मेरे ही तेजका एक अंश है। इसीलिये छठे श्लोकमें भगवान्‌ने कहा है कि सूर्य, चन्द्रमा और अग्नि—ये सब मेरे स्वरूपको प्रकाशित करनेमें समर्थ नहीं हैं।</div>
<div id="LAzo2OEMRyafsq-ONvVTFg48014" class="class_78"><a href="part0269_u2.xhtml#LAzo2OEMRyafsq-ONvVTFg48520" class="class_36">४</a>. इससे भगवान्‌ने यह भाव दिखलाया है कि इस पृथ्वीमें जो भूतोंको धारण करनेकी शक्ति प्रतीत होती है तथा इसी प्रकार और किसीमें जो धारण करनेकी शक्ति है, वह वास्तवमें उसकी नहीं, मेरी ही शक्तिका एक अंश है। अतएव मैं स्वयं ही पृथ्वीमें प्रविष्ट होकर अपने बलसे समस्त प्राणियोंको धारण करता हूँ।</div>
<div id="LAzo2OEMRyafsq-ONvVTFg48015" class="class_78"><a href="part0269_u2.xhtml#LAzo2OEMRyafsq-ONvVTFg49525" class="class_36">५</a>. ‘ओषधिः’ शब्द पत्र, पुष्प और फल आदि समस्त अंग-प्रत्यंगोंके सहित वृक्ष, लता और तृण आदि जिनके भेद हैं—ऐसी समस्त वनस्पतियोंका वाचक है तथा ‘मैं ही चन्द्रमा बनकर समस्त ओषधियोंका पोषण करता हूँ’ इससे भगवान्‌ने यह दिखलाया है कि जिस प्रकार चन्द्रमामें प्रकाशनशक्ति मेरे ही प्रकाशका अंश है, उसी प्रकार जो उसमें पोषण करनेकी शक्ति है, वह भी मेरी ही शक्तिका एक अंश है; अतएव मैं ही चन्द्रमाके रूपमें प्रकट होकर सबका पोषण करता हूँ।</div>
<div id="LAzo2OEMRyafsq-ONvVTFg49410" class="class_78"><a href="part0269_u2.xhtml#LAzo2OEMRyafsq-ONvVTFg48114" class="class_36">६</a>. यहाँ भगवान् यह बतला रहे हैं कि जिस प्रकार अग्निकी प्रकाशनशक्ति मेरे ही तेजका अंश है, उसी प्रकार उसका जो उष्णत्व है अर्थात् उसकी जो पाचन, दीपन करनेकी शक्ति है, वह भी मेरी ही शक्तिका अंश है। अतएव मैं ही प्राण और अपानसे संयुक्त प्राणियोंके शरीरमें निवास करनेवाले वैश्वानर अग्निके रूपमें भक्ष्य, भोज्य, लेह्य और चोष्य पदार्थोंको अर्थात् दाँतोंसे चबाकर खाये जानेवाले रोटी, भात आदि; निगलकर खाये जानेवाले रबड़ी, दूध, पानी आदि; चाटकर खाये जानेवाले शहद, चटनी आदि और चूसकर खाये जानेवाले ऊख आदि—ऐसे चार प्रकारके भोजनको पचाता हूँ।</div>
<div id="LAzo2OEMRyafsq-ONvVTFg48802" class="class_78"><a href="part0269_u2.xhtml#LAzo2OEMRyafsq-ONvVTFg49827" class="class_36">१</a>. पहले देखी-सुनी या किसी प्रकार भी अनुभव की हुई वस्तु या घटनादिके स्मरणका नाम ‘स्मृति’ है। किसी भी वस्तुको यथार्थ जान लेनेकी शक्तिका नाम ‘ज्ञान’ है तथा संशय, विपर्यय आदि वितर्क-चालका वाचक ‘ऊहन’ है और उसके दूर होनेका नाम ‘अपोहन’ है। ये तीनों मुझसे ही होते हैं, यह कहकर भगवान्‌ने यह भाव दिखलाया है कि सबके हृदयमें स्थित मैं अन्तर्यामी परमेश्वर ही सब प्राणियोंके कर्मानुसार उपर्युक्त स्मृति, ज्ञान और अपोहन आदि भावोंको उनके अन्तःकरणमें उत्पन्न करता हूँ।</div>
<div id="LAzo2OEMRyafsq-ONvVTFg48803" class="class_78"><a href="part0269_u2.xhtml#LAzo2OEMRyafsq-ONvVTFg48204" class="class_36">२</a>. इससे भगवान्‌ने यह भाव दिखलाया है कि वेदोंमें कर्मकाण्ड, उपासनाकाण्ड और ज्ञानकाण्डात्मक जितने भी वर्णन हैं, उन सबका अन्तिम लक्ष्य संसारमें वैराग्य उत्पन्न करके सब प्रकारके अधिकारियोंको मेरा ही ज्ञान करा देना है। अतएव उनके द्वारा जो मनुष्य मेरे स्वरूपका ज्ञान प्राप्त करते हैं, वे ही वेदोंके अर्थको ठीक समझते हैं। इसके विपरीत जो लोग सांसारिक भोगोंमें फँसे रहते हैं, वे उनके अर्थको ठीक नहीं समझते।</div>
<div id="LAzo2OEMRyafsq-ONvVTFg48804" class="class_78"><a href="part0269_u2.xhtml#LAzo2OEMRyafsq-ONvVTFg49508" class="class_36">३</a>. इससे भगवान्‌ने यह भाव दिखलाया है कि वेदोंमें प्रतीत होनेवाले विरोधोंका वास्तविक समन्वय करके मनुष्यको शान्ति प्रदान करनेवाला मैं ही हूँ।</div>
<div id="LAzo2OEMRyafsq-ONvVTFg50168" class="class_78"><a href="part0269_u2.xhtml#LAzo2OEMRyafsq-ONvVTFg50011" class="class_36">४</a>. जिन दोनों तत्त्वोंका वर्णन गीताके सातवें अध्यायमें ‘अपरा’ और ‘परा’ प्रकृतिके नामसे (७।४, ५), आठवें अध्यायमें ‘अधिभूत’ और ‘अध्यात्म’ के नामसे (८।४, ३), तेरहवें अध्यायमें ‘क्षेत्र’ और ‘क्षेत्रज्ञ’ के नामसे (१३।१) और इस अध्यायमें पहले ‘अश्वत्थ’ और ‘जीव’ के नामसे किया गया है, उनमेंसे एकको ‘क्षर’ और दूसरेको ‘अक्षर’ कहकर भगवान्‌ने यह भाव दिखलाया है कि दोनों परस्पर अत्यन्त विलक्षण हैं; क्योंकि ‘भूतानि’ पद यहाँ समस्त जीवोंके स्थूल, सूक्ष्म और कारण—तीनों प्रकारके शरीरोंका वाचक है और ‘कूटस्थ’ शब्द यहाँ समस्त शरीरोंमें रहनेवाले आत्माका वाचक है। यह सदा एक-सा रहता है, इसमें परिवर्तन नहीं होता; इसलिये इसे ‘कूटस्थ’ कहते हैं और इसका कभी किसी अवस्थामें क्षय, नाश या अभाव नहीं होता; इसलिये यह अक्षर है।</div>
<div id="LAzo2OEMRyafsq-ONvVTFg49431" class="class_78"><a href="part0269_u2.xhtml#LAzo2OEMRyafsq-ONvVTFg50000" class="class_36">५</a>. ‘उत्तम पुरुष’ नित्य, शुद्ध, बुद्ध, मुक्त, सर्वशक्तिमान्, परमदयालु, सर्वगुणसम्पन्न पुरुषोत्तम भगवान्‌का वाचक है, वह पूर्वोक्त क्षर और अक्षर दोनों पुरुषोंसे विलक्षण और अत्यन्त श्रेष्ठ है।</div>
<div id="LAzo2OEMRyafsq-ONvVTFg49432" class="class_81"><div class="class_82"><a href="part0269_u2.xhtml#LAzo2OEMRyafsq-ONvVTFg48422" class="class_36">६</a>. जो तीनों लोकोंमें प्रविष्ट रहकर उनके नाश होनेपर भी कभी नष्ट नहीं होता, सदा ही निर्विकार, एकरस रहता है तथा जो क्षर और अक्षर—इन दोनोंका नियामक और स्वामी तथा सर्वशक्तिमान् ईश्वर है एवं जो गुणातीत, शुद्ध और सबका आत्मा है—वही परमात्मा ‘पुरुषोत्तम’ है।</div><div class="class_99">क्षर, अक्षर और ईश्वर—इन तीनों तत्त्वोंका वर्णन श्वेताश्वतरोपनिषद्‌में इस प्रकार आया है—</div><div class="class_84"><span class="class_60">क्षरं प्रधानममृताक्षरं हरः क्षरात्मानावीशते देव एकः ⁠।</span> (१।१०)</div><div class="class_99">‘प्रधान यानी प्रकृतिका नाम क्षर है और उसके भोक्ता अविनाशी आत्माका नाम अक्षर है। प्रकृति और आत्मा—इन दोनोंका शासन एक देव (पुरुषोत्तम) करता है।’</div></div>
<div id="LAzo2OEMRyafsq-ONvVTFg47687" class="class_78"><a href="part0269_u2.xhtml#LAzo2OEMRyafsq-ONvVTFg49443" class="class_36">१</a>. अपनेको ‘क्षर’ पुरुषसे अतीत बतलाकर भगवान्‌ने यह दिखलाया है कि मैं क्षर पुरुषसे सर्वथा सबन्धरहित और अतीत हूँ। अक्षरसे अपनेको उत्तम बतलाकर यह भाव दिखलाया है कि क्षर पुरुषकी भाँति अक्षरसे मैं अतीत तो नहीं हूँ; क्योंकि वह मेरा ही अंश होनेके कारण अविनाशी और चेतन है; किंतु उससे मैं उत्तम अवश्य हूँ; क्योंकि वह अल्पज्ञ है, मैं सर्वज्ञ हूँ; वह नियम्य है, मैं नियामक हूँ; वह मेरा उपासक है, मैं उसका स्वामी उपास्यदेव हूँ और वह अल्पशक्तिसम्पन्न है, मैं सर्वशक्तिमान् हूँ; अतएव उसकी अपेक्षा मैं सब प्रकारसे उत्तम हूँ।</div>
<div id="LAzo2OEMRyafsq-ONvVTFg48047" class="class_78"><a href="part0269_u2.xhtml#LAzo2OEMRyafsq-ONvVTFg48444" class="class_36">२</a>. जिसका ज्ञान संशय, विपर्यय आदि दोषोंसे शून्य हो, जिसमें मोहका जरा भी अंश न हो, उसे ‘असम्मूढ’ कहते हैं।</div>
<div id="LAzo2OEMRyafsq-ONvVTFg48051" class="class_78"><a href="part0269_u2.xhtml#LAzo2OEMRyafsq-ONvVTFg50070" class="class_36">३</a>. इस अध्यायमें क्षर, अक्षर और पुरुषोत्तम—इस प्रकार तीन भागोंमें विभक्त करके समस्त पदार्थोंका वर्णन किया गया है। अतएव जो क्षर और अक्षर दोनोंके यथार्थ स्वरूपको समझकर उनसे भी अत्यन्त उत्तम पुरुषोत्तमके तत्त्वको जानता है, वही ‘सर्वविद्’ है।</div>
<div id="LAzo2OEMRyafsq-ONvVTFg50344" class="class_78"><a href="part0269_u2.xhtml#LAzo2OEMRyafsq-ONvVTFg49983" class="class_36">४</a>. इस कथनसे भगवान्‌ने यह बतलाया है कि मुझ सर्वशक्तिमान्, सर्वाधार, समस्त जगत्‌का सृजन, पालन और संहार आदि करनेवाले, सबके परम सुहृद् सबके एकमात्र नियन्ता, सर्वगुणसम्पन्न, परम दयालु, परम प्रेमी, सर्वान्तर्यामी, सर्वव्यापी परमेश्वरको उपर्युक्त दो श्लोकोंमें वर्णित प्रकारसे क्षर और अक्षर दोनों पुरुषोंसे उत्तम निर्गुण-सगुण—गुणातीत और सर्वगुणसम्पन्न साकार-निराकार, व्यक्ताव्यक्तस्वरूप परम पुरुष मान लेना ही मुझको ‘पुरुषोत्तम’ जानना है।</div>
<div id="LAzo2OEMRyafsq-ONvVTFg50345" class="class_78"><a href="part0269_u2.xhtml#LAzo2OEMRyafsq-ONvVTFg50039" class="class_36">५</a>. भगवान्‌को पुरुषोत्तम समझनेवाले पुरुषका जो समस्त जगत्‌से प्रेम हटाकर केवलमात्र परम प्रेमास्पद एक परमेश्वरमें ही पूर्ण प्रेम करना; एवं बुद्धिसे भगवान्‌के गुण, प्रभाव, तत्त्व, रहस्य, लीला, स्वरूप और महिमापर पूर्ण विश्वास करना; उनके नाम, गुण, प्रभाव, चरित्र और स्वरूप आदिका श्रद्धा और प्रेमपूर्वक मनसे चिन्तन करना, कानोंसे श्रवण करना, वाणीसे कीर्तन करना, नेत्रोंसे दर्शन करना एवं उनकी आज्ञाके अनुसार सब कुछ उनका समझकर तथा सबमें उनको व्याप्त समझकर कर्तव्यकर्मोंद्वारा सबको सुख पहुँचाते हुए उनकी सेवा आदि करना है—यही भगवान्‌को सब प्रकारसे भजना है।</div>
<div id="LAzo2OEMRyafsq-ONvVTFg48886" class="class_78"><a href="part0269_u2.xhtml#LAzo2OEMRyafsq-ONvVTFg48370" class="class_36">६</a>. इसे गुह्यतम बतलाकर भगवान्‌ने यह भाव दिखलाया है कि इस अध्यायमें मुझ सगुण परमेश्वरके गुण, प्रभाव, तत्त्व और रहस्यकी बात प्रधानतासे कही गयी है; इसलिये यह अतिशय गुप्त रखनेयोग्य है। मैं हर किसीके सामने इस प्रकारसे अपने गुण, प्रभाव, तत्त्व और ऐश्वर्यको प्रकट नहीं करता; अतएव तुम्हें भी अपात्रके सामने इस रहस्यको नहीं कहना चाहिये।</div>
<div id="LAzo2OEMRyafsq-ONvVTFg48887" class="class_78"><a href="part0269_u2.xhtml#LAzo2OEMRyafsq-ONvVTFg48352" class="class_36">७</a>. भगवान्‌ने अर्जुनको यहाँ ‘अनघ’ नामसे सम्बोधित करके यह भाव दिखलाया है कि तुम्हारे अंदर पाप नहीं है, तुम्हारा अन्तःकरण शुद्ध और निर्मल है, अतः तुम मेरे इस गुह्यतम उपदेशको सुनने और धारण करनेके पात्र हो।</div>
<div id="LAzo2OEMRyafsq-ONvVTFg49818" class="class_78"><a href="part0269_u2.xhtml#LAzo2OEMRyafsq-ONvVTFg49808" class="class_36">१</a>. इस अध्यायमें वर्णित भगवान्‌के गुण, प्रभाव, तत्त्व और स्वरूप आदिको भलीभाँति समझकर भगवान्‌को पूर्वोक्त प्रकारसे साक्षात् पुरुषोत्तम समझ लेना ही इस शास्त्रको तत्त्वसे जानना है तथा उसे जाननेवालेका जो उस पुरुषोत्तम भगवान्‌को अपरोक्षभावसे प्राप्त कर लेना है, यही उसका बुद्धिमान् अर्थात् ज्ञानवान् हो जाना है और समस्त कर्तव्योंको पूर्ण कर चुकना—सबके फलको प्राप्त हो जाना ही कृतकृत्य हो जाना है।</div>
</body>
</html>
