<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0091</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47377" class="class_92">त्रिसप्ततितमोऽध्यायः</div>
<div class="class_93">श्रीकृष्णका युधिष्ठिरको युद्धके लिये प्रोत्साहन देना</div>
<div class="class_86">श्रीभगवानुवाच</div>
<div class="class_54">संजयस्य श्रुतं वाक्यं भवतश्च श्रुतं मया ⁠।</div>
<div class="class_54">सर्वं जानाम्यभिप्रायं तेषां च भवतश्च यः ⁠।⁠।⁠ १ ⁠।⁠।</div>
<div class="class_55"><span class="class_60">श्रीभगवान् बोले—</span>राजन्! मैंने संजयकी और आपकी भी बातें सुनी हैं। कौरवोंका क्या अभिप्राय है, वह सब मैं जानता हूँ और आपका जो विचार है, उससे भी मैं अपरिचित नहीं हूँ ⁠।⁠।⁠ १ ⁠।⁠।</div>
<div class="class_54">तव धर्माश्रिता बुद्धिस्तेषां वैराश्रया मतिः ⁠।</div>
<div class="class_54">यदयुद्धेन लभ्येत तत् ते बहुमतं भवेत् ⁠।⁠।⁠ २ ⁠।⁠।</div>
<div class="class_55">आपकी बुद्धि धर्ममें स्थित है और उनकी बुद्धिने शत्रुताका आश्रय ले रखा है। आप तो बिना युद्ध किये जो कुछ मिल जाय, उसीको बहुत समझेंगे ⁠।⁠।⁠ २ ⁠।⁠।</div>
<div class="class_54">न चैवं नैष्ठिकं कर्म क्षत्रियस्य विशाम्पते ⁠।</div>
<div class="class_54">आहुराश्रमिणः सर्वे न भैक्षं क्षत्रियश्चरेत् ⁠।⁠।⁠ ३ ⁠।⁠।</div>
<div class="class_55">परंतु महाराज! यह क्षत्रियका नैष्ठिक (स्वाभाविक) कर्म नहीं है। सभी आश्रमोंके श्रेष्ठ पुरुषोंका यह कथन है कि क्षत्रियको भीख नहीं माँगनी चाहिये ⁠।⁠।⁠ ३ ⁠।⁠।</div>
<div class="class_54">जयो वधो वा संग्रामे धात्राऽऽदिष्टः सनातनः ⁠।</div>
<div class="class_54">स्वधर्मः क्षत्रियस्यैष कार्पण्यं न प्रशस्यते ⁠।⁠।⁠ ४ ⁠।⁠।</div>
<div class="class_55">उसके लिये विधाताने यही सनातन कर्तव्य बताया है कि वह संग्राममें विजय प्राप्त करे अथवा वहीं प्राण दे दे। यही क्षत्रियका स्वधर्म है। दीनता अथवा कायरता उसके लिये प्रशंसाकी वस्तु नहीं है ⁠।⁠।⁠ ४ ⁠।⁠।</div>
<div class="class_54">न हि कार्पण्यमास्थाय शक्या वृत्तिर्युधिष्ठिर ⁠।</div>
<div class="class_54">विक्रमस्व महाबाहो जहि शत्रून् परंतप ⁠।⁠।⁠ ५ ⁠।⁠।</div>
<div class="class_55">महाबाहु युधिष्ठिर! दीनताका आश्रय लेनेसे क्षत्रियकी जीविका नहीं चल सकती। शत्रुओंको संताप देनेवाले महाराज! अब पराक्रम दिखाइये और शत्रुओंका संहार कीजिये ⁠।⁠।⁠ ५ ⁠।⁠।</div>
<div class="class_54">अतिगृद्धाः कृतस्नेहा दीर्घकालं सहोषिताः ⁠।</div>
<div class="class_54">कृतमित्राः कृतबला धार्तराष्ट्राः परंतप ⁠।⁠।⁠ ६ ⁠।⁠।</div>
<div class="class_55">परंतप! धृतराष्ट्रके पुत्र बड़े लोभी हैं। इधर उन्होंने बहुत-से मित्र-राजाओंका संग्रह कर लिया है और उनके साथ दीर्घकालतक रहकर अपने प्रति उनका स्नेह भी बढ़ा लिया है। (शिक्षा और अभ्यास आदिके द्वारा भी) उन्होंने विशेष शक्तिका संचय कर लिया है ⁠।⁠।⁠ ६ ⁠।⁠।</div>
<div class="class_54">न पर्यायोऽस्ति यत् साम्यं त्वयि कुर्युर्विशाम्पते ⁠।</div>
<div class="class_54">बलवत्तां हि मन्यन्ते भीष्मद्रोणकृपादिभिः ⁠।⁠।⁠ ७ ⁠।⁠।</div>
<div class="class_55">अतः प्रजानाथ! ऐसा कोई उपाय नहीं है, जिससे (वे आपको आधा राज्य देकर) आपके प्रति समता (सन्धि) स्थापित करें। भीष्म, द्रोण और कृपाचार्य आदि उनके पक्षमें हैं, इसलिये वे अपनेको आपसे अधिक बलवान् समझते हैं ⁠।⁠।⁠ ७ ⁠।⁠।</div>
<div class="class_54">यावच्च मार्दवेनैतान् राजन्नुपचरिष्यसि ⁠।</div>
<div class="class_54">तावदेते हरिष्यन्ति तव राज्यमरिंदम ⁠।⁠।⁠ ८ ⁠।⁠।</div>
<div class="class_55">अतः शत्रुदमन राजन्! जबतक आप इनके साथ नर्मीका बर्ताव करेंगे, तबतक ये आपके राज्यका अपहरण करनेकी ही चेष्टा करेंगे ⁠।⁠।⁠ ८ ⁠।⁠।</div>
<div class="class_54">नानुक्रोशान्न कार्पण्यान्न च धर्मार्थकारणात् ⁠।</div>
<div class="class_54">अलं कर्तुं धार्तराष्ट्रास्तव काममरिंदम ⁠।⁠।⁠ ९ ⁠।⁠।</div>
<div class="class_55">शत्रुमर्दन नरेश! आप यह न समझें कि धृतराष्ट्रके पुत्र आपपर कृपा करके या अपनेको दीन-दुर्बल मानकर अथवा धर्म एवं अर्थकी ओर दृष्टि रखकर आपका मनोरथ पूर्ण कर देंगे ⁠।⁠।⁠ ९ ⁠।⁠।</div>
<div class="class_54">एतदेव निमित्तं ते पाण्डवास्तु यथा त्वयि ⁠।</div>
<div class="class_54">नान्वतप्यन्त कौपीनं तावत् कृत्वापि दुष्करम् ⁠।⁠।⁠ १० ⁠।⁠।</div>
<div class="class_55">पाण्डुनन्दन! कौरवोंके सन्धि न करनेका सबसे बड़ा कारण या प्रमाण तो यही है कि उन्होंने आपको कौपीन धारण कराकर तथा उतने दीर्घकालतकके लिये वनवासका दुष्कर कष्ट देकर भी कभी इसके लिये पश्चात्ताप नहीं किया ⁠।⁠।⁠ १० ⁠।⁠।</div>
<div class="class_54">पितामहस्य द्रोणस्य विदुरस्य च धीमतः ⁠।</div>
<div class="class_54">ब्राह्मणानां च साधूनां राज्ञश्च नगरस्य च ⁠।⁠।⁠ ११ ⁠।⁠।</div>
<div class="class_54">पश्यतां कुरुमुख्यानां सर्वेषामेव तत्त्वतः ⁠।</div>
<div class="class_54">दानशीलं मृदुं दान्तं धर्मशीलमनुव्रतम् ⁠।⁠।⁠ १२ ⁠।⁠।</div>
<div class="class_54">यत् त्वामुपधिना राजन् द्यूते वञ्चितवांस्तदा ⁠।</div>
<div class="class_54">न चापत्रपते तेन नृशंसः स्वेन कर्मणा ⁠।⁠।⁠ १३ ⁠।⁠।</div>
<div class="class_55">राजन्! आप दानशील, कोमलस्वभाव, मन और इन्द्रियोंको वशमें रखनेवाले, स्वभावतः धर्मपरायण तथा सबके हैं, तो भी क्रूर दुर्योधनने उस समय पितामह भीष्म, द्रोणाचार्य, बुद्धिमान् विदुर, साधु, ब्राह्मण, राजा धृतराष्ट्र, नगरनिवासी जनसमुदाय तथा कुरुकुलके सभी श्रेष्ठ पुरुषोंके देखते-देखते आपको जूएमें छलसे ठग लिया और अपने उस कुकृत्यके लिये वह अबतक लज्जाका अनुभव नहीं करता है ⁠।⁠।⁠ ११—१३ ⁠।⁠।</div>
<div class="class_54">तथाशीलसमाचारे राजन् मा प्रणयं कृथाः ⁠।</div>
<div class="class_54">वध्यास्ते सर्वलोकस्य किं पुनस्तव भारत ⁠।⁠।⁠ १४ ⁠।⁠।</div>
<div class="class_55">राजन्! ऐसे कुटिलस्वभाव और खोटे आचरणवाले दुर्योधनके प्रति आप प्रेम न दिखावें। भारत! धृतराष्ट्रके वे पुत्र तो सभी लोगोंके वध्य हैं; फिर आप उनका वध करें, इसके लिये तो कहना ही क्या है? ⁠।⁠।⁠ १४ ⁠।⁠।</div>
<div class="class_54">वाग्भिस्त्वप्रतिरूपाभिरतुदत् त्वां सहानुजम् ⁠।</div>
<div class="class_54">श्लाघमानः प्रहृष्टः सन् भ्रातृभिः सह भाषते ⁠।⁠।⁠ १५ ⁠।⁠।</div>
<div class="class_54">एतावत् पाण्डवानां हि नास्ति किंचिदिह स्वकम् ⁠।</div>
<div class="class_54">नामधेयं च गोत्रं च तदप्येषां न शिष्यते ⁠।⁠।⁠ १६ ⁠।⁠।</div>
<div class="class_55">(क्या आप वह दिन भूल गये, जब कि) दुर्योधनने भाइयोंसहित आपको अपने अनुचित वचनोंद्वारा मार्मिक पीड़ा पहुँचायी थी। वह अत्यन्त हर्षसे फूलकर अपनी मिथ्या प्रशंसा करता हुआ अपने भाइयोंके साथ कहता था—‘अब पाण्डवोंके पास इस संसारमें ‘अपनी’ कहनेके लिये इतनी-सी भी कोई वस्तु नहीं रह गयी है। केवल नाम और गोत्र बचा है, परंतु वह भी शेष नहीं रहेगा’ ⁠।⁠।⁠ १५-१६ ⁠।⁠।</div>
<div class="class_54">कालेन महता चैषां भविष्यति पराभवः ⁠।</div>
<div class="class_54">प्रकृतिं ते भजिष्यन्ति नष्टप्रकृतयो मयि ⁠।⁠।⁠ १७ ⁠।⁠।</div>
<div class="class_55">‘दीर्घकालके पश्चात् इनकी भारी पराजय होगी। इनकी स्वाभाविक शूरता-वीरता आदि नष्ट हो जायगी और ये मेरे पास ही प्राणत्याग करेंगे’ ⁠।⁠।⁠ १७ ⁠।⁠।</div>
<div class="class_54">दुःशासनेन पापेन तदा द्यूते प्रवर्तिते ⁠।</div>
<div class="class_54">अनाथवत् तदा देवी द्रौपदी सुदुरात्मना ⁠।⁠।⁠ १८ ⁠।⁠।</div>
<div class="class_54">आकृष्य केशे रुदती सभायां राजसंसदि ⁠।</div>
<div class="class_54">भीष्मद्रोणप्रमुखतो गौरिति व्याहृता मुहुः ⁠।⁠।⁠ १९ ⁠।⁠।</div>
<div class="class_55">उन दिनों जब जूएका खेल चल रहा था, अत्यन्त दुरात्मा पापी दुःशासन अनाथकी भाँति रोती-कलपती हुई महारानी द्रौपदीको उनके केश पकड़कर राजसभामें घसीट लाया और भीष्म तथा द्रोणाचार्य आदिके समक्ष उसने उनका उपहास करते हुए बारंबार उसे ‘गाय’ कहकर पुकारा ⁠।⁠।⁠ १८-१९ ⁠।⁠।</div>
<div class="class_54">भवता वारिताः सर्वे भ्रातरो भीमविक्रमाः ⁠।</div>
<div class="class_54">धर्मपाशनिबद्धाश्च न किंचित् प्रतिपेदिरे ⁠।⁠।⁠ २० ⁠।⁠।</div>
<div class="class_55">यद्यपि आपके भाई भयंकर पराक्रम प्रकट करनेमें समर्थ थे, तथापि आपने इन्हें रोक दिया, इसलिये धर्मबन्धनमें बँधे होनेके कारण ये उस समय उस अन्यायका कुछ भी प्रतीकार न कर सके ⁠।⁠।⁠ २० ⁠।⁠।</div>
<div class="class_54">एताश्चान्याश्च परुषा वाचः स समुदीरयन् ⁠।</div>
<div class="class_54">श्लाघते ज्ञातिमध्ये स्म त्वयि प्रव्रजिते वनम् ⁠।⁠।⁠ २१ ⁠।⁠।</div>
<div class="class_55">जब आप वनकी ओर जाने लगे, उस समय भी वह बन्धु-बान्धवोंके बीचमें ऊपर कही हुई तथा और भी बहुत-सी कठोर बातें कहकर अपनी प्रशंसा करता रहा ⁠।⁠।⁠ २१ ⁠।⁠।</div>
<div class="class_54">ये तत्रासन् समानीतास्ते दृष्ट्वा त्वामनागसम् ⁠।</div>
<div class="class_54">अश्रुकण्ठा रुदन्तश्च सभायामासते तदा ⁠।⁠।⁠ २२ ⁠।⁠।</div>
<div class="class_55">जो लोग वहाँ बुलाये गये थे, वे सभी नरेश आपको निरपराध देखकर रोते और आँसू बहाते हुए रुँधे हुए कण्ठसे उस समय चुपचाप सभामें बैठे रहे ⁠।⁠।</div>
<div class="class_54">न चैनमभ्यनन्दंस्ते राजानो ब्राह्मणैः सह ⁠।</div>
<div class="class_54">सर्वे दुर्योधनं तत्र निन्दन्ति स्म सभासदः ⁠।⁠।⁠ २३ ⁠।⁠।</div>
<div class="class_55">ब्राह्मणोंसहित उन राजाओंने वहाँ दुर्योधनकी प्रशंसा नहीं की। उस समय सभी सभासद् उसकी निन्दा ही कर रहे थे ⁠।⁠।⁠ २३ ⁠।⁠।</div>
<div class="class_54">कुलीनस्य च या निन्दा वधो वामित्रकर्शन ⁠।</div>
<div class="class_54">महागुणो वधो राजन् न तु निन्दा कुजीविका ⁠।⁠।⁠ २४ ⁠।⁠।</div>
<div class="class_55">शत्रुसूदन! कुलीन पुरुषकी निन्दा हो या वध—इनमेंसे वध ही उसके लिये अत्यन्त गुणकारक है; निन्दा नहीं। निन्दा तो जीवनको घृणित बना देती है ⁠।⁠।</div>
<div class="class_54">तदैव निहतो राजन् यदैव निरपत्रपः ⁠।</div>
<div class="class_54">निन्दितश्च महाराज पृथिव्यां सर्वराजभिः ⁠।⁠।⁠ २५ ⁠।⁠।</div>
<div class="class_55">महाराज! जब इस भूमण्डलके सभी राजाओंने निन्दा की, उसी समय उस निर्लज्ज दुर्योधनकी एक प्रकारसे मृत्यु हो गयी ⁠।⁠।⁠ २५ ⁠।⁠।</div>
<div class="class_54">ईषत् कार्यो वधस्तस्य यस्य चारित्रमीदृशम् ⁠।</div>
<div class="class_54">प्रस्कन्देन प्रतिस्तब्धश्छिन्नमूल इव द्रुमः ⁠।⁠।⁠ २६ ⁠।⁠।</div>
<div class="class_55">जिसका चरित्र इतना गिरा हुआ है, उसका वध करना तो बहुत साधारण कार्य है। जिसकी जड़ कट गयी हो और जो गोल वेदीके आधारपर खड़ा हो, उस वृक्षकी भाँति दुर्योधनके भी धराशायी होनेमें अब अधिक विलम्ब नहीं है ⁠।⁠।⁠ २६ ⁠।⁠।</div>
<div class="class_54">वध्यः सर्प इवानार्यः सर्वलोकस्य दुर्मतिः ⁠।</div>
<div class="class_54">जह्येनं त्वममित्रघ्न मा राजन् विचिकित्सिथाः ⁠।⁠।⁠ २७ ⁠।⁠।</div>
<div class="class_55">खोटी बुद्धिवाला दुराचारी दुर्योधन दुष्ट सर्पकी भाँति सब लोगोंके लिये वध्य है। शत्रुओंका नाश करनेवाले महाराज! आप दुविधामें न पड़ें, इस दुष्टको अवश्य मार डालें ⁠।⁠।⁠ २७ ⁠।⁠।</div>
<div class="class_54">सर्वथा त्वत्क्षमं चैतद् रोचते च ममानघ ⁠।</div>
<div class="class_54">यत् त्वं पितरि भीष्मे च प्रणिपातं समाचरेः ⁠।⁠।⁠ २८ ⁠।⁠।</div>
<div class="class_55">निष्पाप नरेश! आप जो पितृतुल्य धृतराष्ट्र तथा पितामह भीष्मके प्रति प्रणाम एवं नम्रतापूर्ण बर्ताव करते हैं, वह सर्वथा आपके योग्य है। मैं भी इसे पसंद करता हूँ ⁠।⁠।⁠ २८ ⁠।⁠।</div>
<div class="class_54">अहं तु सर्वलोकस्य गत्वा छेत्स्यामि संशयम् ⁠।</div>
<div class="class_54">येषामस्ति द्विधाभावो राजन् दुर्योधनं प्रति ⁠।⁠।⁠ २९ ⁠।⁠।</div>
<div class="class_55">राजन्! दुर्योधनके सम्बन्धमें जिन लोगोंका मन दुविधामें है—जो लोग उसके अच्छे या बुरे होनेका निर्णय नहीं कर सके हैं, उन सब लोगोंका संदेह मैं वहाँ जाकर दूर कर दूँगा ⁠।⁠।⁠ २९ ⁠।⁠।</div>
<div class="class_54">मध्ये राज्ञामहं तत्र प्रातिपौरुषिकान् गुणान् ⁠।</div>
<div class="class_54">तव संकीर्तयिष्यामि ये च तस्य व्यतिक्रमाः ⁠।⁠।⁠ ३० ⁠।⁠।</div>
<div class="class_55">मैं राजसभामें जुटे हुए भूपालोंकी मण्डलीमें आपके सर्वसाधारण गुणोंका वर्णन और दुर्योधनके दोषों तथा अपराधोंका उद्‌घाटन करूँगा ⁠।⁠।⁠ ३० ⁠।⁠।</div>
<div class="class_54">ब्रुवतस्तत्र मे वाक्यं धर्मार्थसहितं हितम् ⁠।</div>
<div class="class_54">निशम्य पार्थिवाः सर्वे नानाजनपदेश्वराः ⁠।⁠।⁠ ३१ ⁠।⁠।</div>
<div class="class_54">त्वयि सम्प्रतिपत्स्यन्ते धर्मात्मा सत्यवागिति ⁠।</div>
<div class="class_54">तस्मिंश्चाधिगमिष्यन्ति यथा लोभादवर्तत ⁠।⁠।⁠ ३२ ⁠।⁠।</div>
<div class="class_55">मेरे मुखसे धर्म और अर्थसे संयुक्त हितकर वचन सुनकर नाना जनपदोंके स्वामी समस्त भूपाल आपके विषयमें यह निश्चितरूपसे समझ लेंगे कि युधिष्ठिर धर्मात्मा तथा सत्यवादी हैं और दुर्योधनके सम्बन्धमें भी उन्हें यह निश्चय हो जायगा कि उसने लोभसे प्रेरित होकर ही सारा अनुचित बर्ताव किया है ⁠।⁠।⁠ ३१-३२ ⁠।⁠।</div>
<div class="class_54">गर्हयिष्यामि चैवैनं पौरजानपदेष्वपि ⁠।</div>
<div class="class_54">वृद्धबालानुपादाय चातुर्वर्ण्ये समागते ⁠।⁠।⁠ ३३ ⁠।⁠।</div>
<div class="class_55">मैं वहाँ आये हुए चारों वर्णोंके आबालवृद्ध जनसमुदायको अपनाकर उनके सामने तथा पुरवासियों और देशवासियोंके समक्ष भी इस दुर्योधनकी निन्दा करूँगा ⁠।⁠।⁠ ३३ ⁠।⁠।</div>
<div class="class_54">शमं वै याचमानस्त्वं नाधर्मं तत्र लप्स्यसे ⁠।</div>
<div class="class_54">कुरून् विगर्हयिष्यन्ति धृतराष्ट्रं च पार्थिवाः ⁠।⁠।⁠ ३४ ⁠।⁠।</div>
<div class="class_55">वहाँ शान्तिके लिये याचना करनेपर आप अधर्मके भी भागी न होंगे। सब राजा कौरवोंकी तथा धृतराष्ट्रकी ही निन्दा करेंगे ⁠।⁠।⁠ ३४ ⁠।⁠।</div>
<div class="class_54">तस्मिँल्लोकपरित्यक्ते किं कार्यमवशिष्यते ⁠।</div>
<div class="class_54">हते दुर्योधने राजन् यदन्यत् क्रियतामिति ⁠।⁠।⁠ ३५ ⁠।⁠।</div>
<div class="class_55">सब लोग दुर्योधनको अन्यायी समझकर त्याग देंगे और वह निन्दनीय होनेके कारण नष्टप्राय हो जायगा। उस दशामें आपका दूसरा कौन-सा कार्य शेष रह जाता है जिसे सम्पन्न किया जाय ⁠।⁠।⁠ ३५ ⁠।⁠।</div>
<div class="class_54">यात्वा चाहं कुरून् सर्वान् युष्मदर्थमहापयन् ⁠।</div>
<div class="class_54">यतिष्ये प्रशमं कर्तुं लक्षयिष्ये च चेष्टितम् ⁠।⁠।⁠ ३६ ⁠।⁠।</div>
<div class="class_55">वहाँ पहुँचकर आपके स्वार्थकी सिद्धिमें तनिक भी त्रुटि न आने देते हुए मैं समस्त कौरवोंसे सन्धिस्थापनके लिये प्रयत्न करूँगा और उनकी चेष्टाओंपर दृष्टि रखूँगा ⁠।⁠।⁠ ३६ ⁠।⁠।</div>
<div class="class_54">कौरवाणां प्रवृत्तिं च गत्वा युद्धाधिकारिकाम् ⁠।</div>
<div class="class_54">निशम्य विनिवर्तिष्ये जयाय तव भारत ⁠।⁠।⁠ ३७ ⁠।⁠।</div>
<div class="class_55">भारत! मैं जाकर कौरवोंकी युद्धविषयक तैयारीकी बातें जान-सुनकर आपकी विजयके लिये पुनः यहाँ लौट आऊँगा ⁠।⁠।⁠ ३७ ⁠।⁠।</div>
<div class="class_54">सर्वथा युद्धमेवाहमाशंसामि परैः सह ⁠।</div>
<div class="class_54">निमित्तानि हि सर्वाणि तथा प्रादुर्भवन्ति मे ⁠।⁠।⁠ ३८ ⁠।⁠।</div>
<div class="class_55">मुझे तो शत्रुओंके साथ सर्वथा युद्ध होनेकी ही सम्भावना हो रही है; क्योंकि मेरे सामने ऐसे ही लक्षण (शकुन) प्रकट हो रहे हैं ⁠।⁠।⁠ ३८ ⁠।⁠।</div>
<div class="class_54">मृगाः शकुन्ताश्च वदन्ति घोरं</div>
<div class="class_57">हस्त्यश्वमुख्येषु निशामुखेषु ⁠।</div>
<div class="class_54">घोराणि रूपाणि तथैव चाग्नि-</div>
<div class="class_57">र्वर्णान् बहून् पुष्यति घोररूपान् ⁠।⁠।⁠ ३९ ⁠।⁠।</div>
<div class="class_55">मृग (पशु) और पक्षी भयंकर शब्द कर रहे हैं। प्रदोषकालमें प्रमुख हाथियों और घोड़ोंके समुदायमें बड़ी भयानक आकृतियाँ प्रकट होती हैं। इसी प्रकार अग्निदेव भी नाना प्रकारके भयजनक वर्णों (रंगों)-को धारण करते हैं ⁠।⁠।⁠ ३९ ⁠।⁠।</div>
<div class="class_54">मनुष्यलोकक्षयकृत् सुघोरो</div>
<div class="class_57">नो चेदनुप्राप्त इहान्तकः स्यात् ⁠।</div>
<div class="class_54">शस्त्राणि यन्त्रं कवचान् रथांश्च</div>
<div class="class_57">नागान् हयांश्च प्रतिपादयित्वा ⁠।⁠।⁠ ४० ⁠।⁠।</div>
<div class="class_54">योधाश्च सर्वे कृतनिश्चयास्ते</div>
<div class="class_57">भवन्तु हस्त्यश्वरथेषु यत्ताः ⁠।</div>
<div class="class_54">सांग्रामिकं ते यदुपार्जनीयं</div>
<div class="class_57">सर्वं समग्रं कुरु तन्नरेन्द्र ⁠।⁠।⁠ ४१ ⁠।⁠।</div>
<div class="class_55">यदि मनुष्यलोकका संहार करनेवाली अत्यन्त भयंकर मृत्यु इनको नहीं प्राप्त हुई होती, तो ऐसी बातें देखनेमें नहीं आतीं। अतः नरेन्द्र! आपके समस्त योद्धा युद्धके लिये दृढ़ निश्चय करके भाँति-भाँतिके शस्त्र, यन्त्र, कवच, रथ, हाथी और घोड़ोंको सुसज्जित कर लें तथा उन हाथियों, घोड़ों एवं रथोंपर सवार हो युद्ध करनेके निमित्त सदा तैयार रहें। इसके सिवा आपको युद्धोपयोगी जिन समस्त वस्तुओंका संग्रह करना है उन सबका भी आप संग्रह कर लीजिये ⁠।⁠।⁠ ४०-४१ ⁠।⁠।</div>
<div class="class_54">दुर्योधनो न ह्यलमद्य दातुं</div>
<div class="class_57">जीवंस्तवैतन्नृपते कथंचित् ⁠।</div>
<div class="class_54">यत् ते पुरस्तादभवत् समृद्धं</div>
<div class="class_57">द्यूते हृतं पाण्डवमुख्य राज्यम् ⁠।⁠।⁠ ४२ ⁠।⁠।</div>
<div class="class_55">पाण्डवप्रवर! नरेश्वर! यह निश्चय मानिये, आपके पास पहले जो समृद्धिशाली राज्य-वैभव था और जिसे आपने जूएमें खो दिया था, वह सारा राज्य अब दुर्योधन अपने जीते-जी आपको कभी नहीं दे सकता ⁠।⁠।⁠ ४२ ⁠।⁠।</div>
<div class="class_87">इति श्रीमहाभारते उद्योगपर्वणि भगवद्यानपर्वणि कृष्णवाक्ये त्रिसप्ततितमोऽध्यायः ⁠।⁠।⁠ ७३ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें श्रीकृष्णवाक्यविषयक तिहत्तरवाँ अध्याय पूरा हुआ ⁠।⁠।⁠ ७३ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
