<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0211</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47492" class="class_92">चतुरशीत्यधिकशततमोऽध्यायः</div>
<div class="class_93">भीष्म तथा परशुरामजीका एक-दूसरेपर शक्ति और ब्रह्मास्त्रका प्रयोग</div>
<div class="class_86">भीष्म उवाच</div>
<div class="class_54">ततो रात्रौ व्यतीतायां प्रतिबुद्धोऽस्मि भारत ⁠।</div>
<div class="class_54">ततः संचिन्त्य वै स्वप्नमवापं हर्षमुत्तमम् ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी कहते हैं—</span>भारत! तदनन्तर रात बीतनेपर जब मेरी नींद खुली, तब उस स्वप्नकी बातको सोचकर मुझे बड़ा हर्ष प्राप्त हुआ ⁠।⁠।⁠ १ ⁠।⁠।</div>
<div class="class_54">ततः समभवद् युद्धं मम तस्य च भारत ⁠।</div>
<div class="class_54">तुमुलं सर्वभूतानां लोमहर्षणमद्भुतम् ⁠।⁠।⁠ २ ⁠।⁠।</div>
<div class="class_55">भारत! तदनन्तर मेरा और परशुरामजीका भयंकर युद्ध छिड़ गया, जो समस्त प्राणियोंके रोंगटे खड़े कर देनेवाला और अद्भुत था ⁠।⁠।⁠ २ ⁠।⁠।</div>
<div class="class_54">ततो बाणमयं वर्षं ववर्ष मयि भार्गवः ⁠।</div>
<div class="class_54">न्यवारयमहं तच्च शरजालेन भारत ⁠।⁠।⁠ ३ ⁠।⁠।</div>
<div class="class_55">उस समय भृगुनन्दन परशुरामजीने मुझपर बाणोंकी झड़ी लगा दी। भारत! तब मैंने अपने सायकसमूहोंसे उस बाणवर्षाको रोक दिया ⁠।⁠।⁠ ३ ⁠।⁠।</div>
<div class="class_54">ततः परमसंक्रुद्धः पुनरेव महातपाः ⁠।</div>
<div class="class_54">ह्यस्तनेन च कोपेन शक्तिं वै प्राहिणोन्मयि ⁠।⁠।⁠ ४ ⁠।⁠।</div>
<div class="class_55">तब महातपस्वी परशुराम पुनः मुझपर अत्यन्त कुपित हो गये। पहले दिनका भी कोप था ही। उससे प्रेरित होकर उन्होंने मेरे ऊपर शक्ति चलायी ⁠।⁠।⁠ ४ ⁠।⁠।</div>
<div class="class_54">इन्द्राशनिसमस्पर्शां यमदण्डसमप्रभाम् ⁠।</div>
<div class="class_54">ज्वलन्तीमग्निवत् संख्ये लेलिहानां समन्ततः ⁠।⁠।⁠ ५ ⁠।⁠।</div>
<div class="class_55">उसका स्पर्श इन्द्रके वज्रके समान भयंकर था। उसकी प्रभा यमदण्डके समान थी और उस संग्राममें अग्निके समान प्रज्वलित हुई वह शक्ति मानो सब ओरसे रक्त चाट रही थी ⁠।⁠।⁠ ५ ⁠।⁠।</div>
<div class="class_54">ततो भरतशार्दूल धिष्ण्यमाकाशगं यथा ⁠।</div>
<div class="class_54">स मामभ्यवधीत् तूर्णं जत्रुदेशे कुरूद्वह ⁠।⁠।⁠ ६ ⁠।⁠।</div>
<div class="class_55">भरतश्रेष्ठ! कुरुकुलरत्न! फिर आकाशवर्ती नक्षत्रके समान प्रकाशित होनेवाली उस शक्तिने तुरंत आकर मेरे गलेकी हँसलीपर आघात किया ⁠।⁠।⁠ ६ ⁠।⁠।</div>
<div class="class_54">अथास्रमस्रवद् घोरं गिरेर्गैरिकधातुवत् ⁠।</div>
<div class="class_54">रामेण सुमहाबाहो क्षतस्य छतजेक्षण ⁠।⁠।⁠ ७ ⁠।⁠।</div>
<div class="class_55">लाल नेत्रोंवाले महाबाहु दुर्योधन! परशुरामजीके द्वारा किये हुए उस गहरे आघातसे भयंकर रक्तकी धारा बह चली। मानो पर्वतसे गैरिक धातुमिश्रित जलका झरना झर रहा हो ⁠।⁠।⁠ ७ ⁠।⁠।</div>
<div class="class_54">ततोऽहं जामदग्न्याय भृशं क्रोधसमन्वितः ⁠।</div>
<div class="class_54">चिक्षेप मृत्युसंकाशं बाणं सर्पविषोपमम् ⁠।⁠।⁠ ८ ⁠।⁠।</div>
<div class="class_55">तब मैंने भी अत्यन्त कुपित हो सर्पविषके समान भयंकर मृत्युतुल्य बाण लेकर परशुरामजीके ऊपर चलाया ⁠।⁠।⁠ ८ ⁠।⁠।</div>
<div class="class_54">स तेनाभिहतो वीरो ललाटे द्विजसत्तमः ⁠।</div>
<div class="class_54">अशोभत महाराज सशृङ्ग इव पर्वतः ⁠।⁠।⁠ ९ ⁠।⁠।</div>
<div class="class_55">उस बाणने विप्रवर वीर परशुरामजीके ललाटमें चोट पहुँचायी। महाराज! उसके कारण वे शिखरयुक्त पर्वतके समान शोभा पाने लगे ⁠।⁠।⁠ ९ ⁠।⁠।</div>
<div class="class_54">स संरब्धः समावृत्य शरं कालान्तकोपमम् ⁠।</div>
<div class="class_54">संदधे बलवत् कृष्य घोरं शत्रुनिबर्हणम् ⁠।⁠।⁠ १० ⁠।⁠।</div>
<div class="class_55">तब उन्होंने भी रोषमें आकर काल और यमके समान भयंकर शत्रुनाशक बाणको हाथमें ले धनुषको बलपूर्वक खींचकर उसके ऊपर रखा ⁠।⁠।⁠ १० ⁠।⁠।</div>
<div class="class_54">स वक्षसि पपातोग्रः शरो व्याल इव श्वसन् ⁠।</div>
<div class="class_54">महीं राजंस्ततश्चाहमगमं रुधिराविलः ⁠।⁠।⁠ ११ ⁠।⁠।</div>
<div class="class_55">राजन्! उनका चलाया हुआ वह भयंकर बाण फुफकारते हुए सर्पके समान सनसनाता हुआ मेरी छातीपर आकर लगा। उससे लहूलुहान होकर मैं पृथ्वीपर गिर पड़ा ⁠।⁠।⁠ ११ ⁠।⁠।</div>
<div class="class_54">सम्प्राप्य तु पुनः संज्ञां जामदग्न्याय धीमते ⁠।</div>
<div class="class_54">प्राहिण्वं विमलां शक्तिं ज्वलन्तीमशनीमिव ⁠।⁠।⁠ १२ ⁠।⁠।</div>
<div class="class_55">पुनः चेतमें आनेपर मैंने बुद्धिमान् परशुरामजीके ऊपर प्रज्वलित वज्रके समान एक उज्ज्वल शक्ति चलायी ⁠।⁠।⁠ १२ ⁠।⁠।</div>
<div class="class_54">सा तस्य द्विजमुख्यस्य निपपात भुजान्तरे ⁠।</div>
<div class="class_54">विह्वलश्चाभवद् राजन् वेपथुश्चैनमाविशत् ⁠।⁠।⁠ १३ ⁠।⁠।</div>
<div class="class_55">वह शक्ति उन ब्राह्मणशिरोमणिकी दोनों भुजाओंके ठीक बीचमें जाकर लगी। राजन्! इससे वे विह्वल हो गये और उनके शरीरमें कँपकँपी आ गयी ⁠।⁠।⁠ १३ ⁠।⁠।</div>
<div class="class_54">तत एनं परिष्वज्य सखा विप्रो महातपाः ⁠।</div>
<div class="class_54">अकृतव्रणः शुभैर्वाक्यैराश्वासयदनेकधा ⁠।⁠।⁠ १४ ⁠।⁠।</div>
<div class="class_55">तब उनके महातपस्वी मित्र अकृतव्रणने उन्हें हृदयसे लगाकर सुन्दर वचनोंद्वारा अनेक प्रकारसे आश्वासन दिया ⁠।⁠।⁠ १४ ⁠।⁠।</div>
<div class="class_54">समाश्वस्तस्ततो रामः क्रोधामर्षसमन्वितः ⁠।</div>
<div class="class_54">प्रादुश्चके तदा ब्राह्मं परमास्त्रं महाव्रतः ⁠।⁠।⁠ १५ ⁠।⁠।</div>
<div class="class_55">तदनन्तर महाव्रती परशुरामजी धैर्ययुक्त हो क्रोध और अमर्षमें भर गये और उन्होंने परम उत्तम ब्रह्मास्त्रका प्रयोग किया ⁠।⁠।⁠ १५ ⁠।⁠।</div>
<div class="class_54">ततस्तत्प्रतिघातार्थं ब्राह्ममेवास्त्रमुत्तमम् ⁠।</div>
<div class="class_54">मया प्रयुक्तं जज्वाल युगान्तमिव दर्शयत् ⁠।⁠।⁠ १६ ⁠।⁠।</div>
<div class="class_55">तब उस अस्त्रका निवारण करनेके लिये मैंने भी उत्तम ब्रह्मास्त्रका ही प्रयोग किया। मेरा वह अस्त्र प्रलयकालका-सा दृश्य उपस्थित करता हुआ प्रज्वलित हो उठा ⁠।⁠।⁠ १६ ⁠।⁠।</div>
<div class="class_54">तयोर्ब्रह्मास्त्रयोरासीदन्तरा वै समागमः ⁠।</div>
<div class="class_54">असम्प्राप्यैव रामं च मां च भारतसत्तम ⁠।⁠।⁠ १७ ⁠।⁠।</div>
<div class="class_55">भरतवंशशिरोमणे! वे दोनों ब्रह्मास्त्र मेरे तथा परशुरामजीके पास न पहुँचकर बीचमें ही एक-दूसरेसे भिड़ गये ⁠।⁠।⁠ १७ ⁠।⁠।</div>
<div class="class_54">ततो व्योम्नि प्रादुरभूत् तेज एव हि केवलम् ⁠।</div>
<div class="class_54">भूतानि चैव सर्वाणि जग्मुरार्तिं विशाम्पते ⁠।⁠।⁠ १८ ⁠।⁠।</div>
<div class="class_55">प्रजानाथ! फिर तो आकाशमें केवल आगकी ही ज्वाला प्रकट होने लगी। इससे समस्त प्राणियोंको बड़ी पीड़ा हुई ⁠।⁠।⁠ १८ ⁠।⁠।</div>
<div class="class_54">ऋषयश्च सगन्धर्वा देवताश्चैव भारत ⁠।</div>
<div class="class_54">संतापं परमं जग्मुरस्त्रतेजोऽभिपीडिताः ⁠।⁠।⁠ १९ ⁠।⁠।</div>
<div class="class_55">भारत! उन ब्रह्मास्त्रोंके तेजसे पीड़ित होकर ऋषि, गन्धर्व तथा देवता भी अत्यन्त संतप्त हो उठे ⁠।⁠।⁠ १९ ⁠।⁠।</div>
<div class="class_54">ततश्चचाल पृथिवी सपर्वतवनद्रुमा ⁠।</div>
<div class="class_54">संतप्तानि च भूतानि विषादं जग्मुरुत्तमम् ⁠।⁠।⁠ २० ⁠।⁠।</div>
<div class="class_55">फिर तो पर्वत, वन और वृक्षोंसहित सारी पृथ्वी डोलने लगी। भूतलके समस्त प्राणी संतप्त हो अत्यन्त विषाद करने लगे ⁠।⁠।⁠ २० ⁠।⁠।</div>
<div class="class_54">प्रजज्वाल नभो राजन् धूमायन्ते दिशो दश ⁠।</div>
<div class="class_54">न स्थातुमन्तरिक्षे च शेकुराकाशगास्तदा ⁠।⁠।⁠ २१ ⁠।⁠।</div>
<div class="class_55">राजन्! उस समय आकाश जल रहा था। सम्पूर्ण दिशाओंमें धूम व्याप्त हो रहा था। आकाशचारी प्राणी भी आकाशमें ठहर न सके ⁠।⁠।⁠ २१ ⁠।⁠।</div>
<div class="class_54">ततो हाहाकृते लोके सदेवासुरराक्षसे ⁠।</div>
<div class="class_54">इदमन्तरमित्येवं मोक्तुकामोऽस्मि भारत ⁠।⁠।⁠ २२ ⁠।⁠।</div>
<div class="class_54">प्रस्वापमस्त्रं त्वरितो वचनाद् ब्रह्मवादिनाम् ⁠।</div>
<div class="class_54">विचित्रं च तदस्त्रं मे मनसि प्रत्यभात् तदा ⁠।⁠।⁠ २३ ⁠।⁠।</div>
<div class="class_55">तदनन्तर देवता, असुर तथा राक्षसोंसहित सम्पूर्ण जगत्‌में हाहाकार मच गया। भारत! ‘यही उपयुक्त अवसर है’ ऐसा मानकर मैंने तुरंत ही प्रस्वापनास्त्रको छोड़नेका विचार किया। फिर तो उन ब्रह्मवादी वसुओंके कथनानुसार उस विचित्र अस्त्रका मेरे मनमें स्मरण हो आया ⁠।⁠।</div>
<div class="class_87">इति श्रीमहाभारते उद्योगपर्वणि अम्बोपाख्यानपर्वणि परस्परब्रह्मास्त्रप्रयोगे चतुरशीत्यधिकशततमोऽध्यायः ⁠।⁠।⁠ १८४ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें परस्पर ब्रह्मास्त्रयोगविषयक एक सौ चौरासीवाँ अध्याय पूरा हुआ ⁠।⁠।⁠ १८४ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
