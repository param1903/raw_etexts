<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0179</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47461" class="class_92">षट्‌पञ्चाशदधिकशततमोऽध्यायः</div>
<div class="class_93">दुर्योधनके द्वारा भीष्मजीका प्रधान सेनापतिके पदपर अभिषेक और कुरुक्षेत्रमें पहुँचकर शिविर-निर्माण</div>
<div class="class_86">वैशम्पायन उवाच</div>
<div class="class_54">ततः शान्तनवं भीष्मं प्राञ्जलिर्धृतराष्ट्रजः ⁠।</div>
<div class="class_54">सह सर्वैर्महीपालैरिदं वचनमब्रवीत् ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर धृतराष्ट्रपुत्र दुर्योधन समस्त राजाओंके साथ शान्तनु-नन्दन भीष्मके पास जा हाथ जोड़कर इस प्रकार बोला— ⁠।⁠।⁠ १ ⁠।⁠।</div>
<div class="class_54">ऋते सेनाप्रणेतारं पृतना सुमहत्यपि ⁠।</div>
<div class="class_54">दीर्यते युद्धमासाद्य पिपीलिकपुटं यथा ⁠।⁠।⁠ २ ⁠।⁠।</div>
<div class="class_55">‘पितामह! कितनी ही बड़ी सेना क्यों न हो? किसी योग्य सेनापतिके बिना युद्धमें जाकर चींटियोंकी पंक्तिके समान छिन्न-भिन्न हो जाती है ⁠।⁠।⁠ २ ⁠।⁠।</div>
<div class="class_54">न हि जातु द्वयोर्बुद्धिः समा भवति कर्हिचित् ⁠।</div>
<div class="class_54">शौर्यं च बलनेतॄणां स्पर्धते च परस्परम् ⁠।⁠।⁠ ३ ⁠।⁠।</div>
<div class="class_55">‘दो पुरुषोंकी बुद्धि कभी समान नहीं होती। यदि दोनों ओर योग्य सेनापति हों तो उनका शौर्य एक-दूसरेकी होड़में बढ़ता है ⁠।⁠।⁠ ३ ⁠।⁠।</div>
<div class="class_54">श्रूयते च महाप्राज्ञ हैहयानमितौजसः ⁠।</div>
<div class="class_54">अभ्ययुर्ब्राह्मणाः सर्वे समुच्छ्रितकुशध्वजाः ⁠।⁠।⁠ ४ ⁠।⁠।</div>
<div class="class_55">‘महामते! सुना जाता है कि समस्त ब्राह्मणोंने अपनी कुशमयी ध्वजा फहराते हुए पहले कभी अमिततेजस्वी हैहयवंशके क्षत्रियोंपर आक्रमण किया था ⁠।⁠।⁠ ४ ⁠।⁠।</div>
<div class="class_54">तानभ्ययुस्तदा वैश्याः शूद्राश्चैव पितामह ⁠।</div>
<div class="class_54">एकतस्तु त्रयो वर्णा एकतः क्षत्रियर्षभाः ⁠।⁠।⁠ ५ ⁠।⁠।</div>
<div class="class_55">‘पितामह! उस समय ब्राह्मणोंके साथ वैश्यों और शूद्रोंने भी उनपर धावा किया था। एक ओर तीनों वर्णके लोग थे और दूसरी ओर चुने हुए श्रेष्ठ क्षत्रिय ⁠।⁠।⁠ ५ ⁠।⁠।</div>
<div class="class_54">ततो युद्धेष्वभज्यन्त त्रयो वर्णाः पुनः पुनः ⁠।</div>
<div class="class_54">क्षत्रियाश्च जयन्त्येव बहुलं चैकतो बलम् ⁠।⁠।⁠ ६ ⁠।⁠।</div>
<div class="class_55">‘तदनन्तर जब युद्ध आरम्भ हुआ, तब तीनों वर्णोंके लोग बारंबार पीठ दिखाकर भागने लगे। यद्यपि इनकी सेना अधिक थी तो भी क्षत्रियोंने एकमत होकर उनपर विजय पायी ⁠।⁠।⁠ ६ ⁠।⁠।</div>
<div class="class_54">ततस्ते क्षत्रियानेव पप्रच्छुर्द्विजसत्तमाः ⁠।</div>
<div class="class_54">तेभ्यः शशंसुर्धर्मज्ञा याथातथ्यं पितामह ⁠।⁠।⁠ ७ ⁠।⁠।</div>
<div class="class_55">‘पितामह! तब उन श्रेष्ठ ब्राह्मणोंने क्षत्रियोंसे ही पूछा—हमारी पराजयका क्या कारण है? उस समय धर्मज्ञ क्षत्रियोंने उनसे यथार्थ कारण बता दिया ⁠।⁠।⁠ ७ ⁠।⁠।</div>
<div class="class_54">वयमेकस्य शृण्वाना महाबुद्धिमतो रणे ⁠।</div>
<div class="class_54">भवन्तस्तु पृथक् सर्वे स्वबुद्धिवशवर्तिनः ⁠।⁠।⁠ ८ ⁠।⁠।</div>
<div class="class_55">‘वे बोले—हमलोग एक परम बुद्धिमान् पुरुषको सेनापति बनाकर युद्धमें उसीका आदेश सुनते और मानते हैं। परंतु आप सब लोग पृथक्-पृथक् अपनी ही बुद्धिके अधीन हो मनमाना बर्ताव करते हैं ⁠।⁠।⁠ ८ ⁠।⁠।</div>
<div class="class_54">ततस्ते ब्राह्मणाश्चक्रुरेकं सेनापतिं द्विजम् ⁠।</div>
<div class="class_54">नये सुकुशलं शूरमजयन् क्षत्रियांस्ततः ⁠।⁠।⁠ ९ ⁠।⁠।</div>
<div class="class_55">‘यह सुनकर उन ब्राह्मणोंने एक शूरवीर एवं नीति-निपुण ब्राह्मणको सेनापति बनाया और क्षत्रियोंपर विजय प्राप्त की ⁠।⁠।⁠ ९ ⁠।⁠।</div>
<div class="class_54">एवं ये कुशलं शूरं हितेप्सितमकल्मषम् ⁠।</div>
<div class="class_54">सेनापतिं प्रकुर्वन्ति ते जयन्ति रणे रिपून् ⁠।⁠।⁠ १० ⁠।⁠।</div>
<div class="class_55">‘इस प्रकार जो लोग किसी हितैषी, पापरहित तथा युद्ध-कुशल शूरवीरको सेनापति बना लेते हैं, वे संग्राममें शत्रुओंपर अवश्य विजय पाते हैं ⁠।⁠।⁠ १० ⁠।⁠।</div>
<div class="class_54">भवानुशनसा तुल्यो हितैषी च सदा मम ⁠।</div>
<div class="class_54">असंहार्यः स्थितो धर्मे स नः सेनापतिर्भव ⁠।⁠।⁠ ११ ⁠।⁠।</div>
<div class="class_55">‘आप सदा मेरा हित चाहनेवाले तथा नीतिमें शुक्राचार्यके समान हैं। आपको आपकी इच्छाके बिना कोई मार नहीं सकता। आप सदा धर्ममें ही स्थित रहते हैं, अतः हमारे प्रधान सेनापति हो जाइये ⁠।⁠।⁠ ११ ⁠।⁠।</div>
<div class="class_54">रश्मिवतामिवादित्यो वीरुधामिव चन्द्रमाः ⁠।</div>
<div class="class_54">कुबेर इव यक्षाणां देवानामिव वासवः ⁠।⁠।⁠ १२ ⁠।⁠।</div>
<div class="class_54">पर्वतानां यथा मेरुः सुपर्णः पक्षिणां यथा ⁠।</div>
<div class="class_54">कुमार इव देवानां वसूनामिव हव्यवाट् ⁠।⁠।⁠ १३ ⁠।⁠।</div>
<div class="class_55">‘जैसे किरणोंवाले तेजस्वी पदार्थोंके सूर्य, वृक्ष और ओषधियोंके चन्द्रमा, यक्षोंके कुबेर, देवताओंके इन्द्र, पर्वतोंके मेरु, पक्षियोंके गरुड़, समस्त देवयोनियोंके कार्तिकेय और वसुओंके अग्निदेव अधिपति एवं संरक्षक हैं (उसी प्रकार आप हमारी समस्त सेनाओंके अधिनायक और संरक्षक हों) ⁠।⁠।⁠ १२-१३ ⁠।⁠।</div>
<div class="class_54">भवता हि वंय गुप्ताः शक्रेणेव दिवौकसः ⁠।</div>
<div class="class_54">अनाधृष्या भविष्यामस्त्रिदशानामपि ध्रुवम् ⁠।⁠।⁠ १४ ⁠।⁠।</div>
<div class="class_55">‘इन्द्रके द्वारा सुरक्षित देवताओंकी भाँति आपके संरक्षणमें रहकर हमलोग निश्चय ही देवगणोंके लिये भी अजेय हो जायँगे ⁠।⁠।⁠ १४ ⁠।⁠।</div>
<div class="class_54">प्रयातु नो भवानग्रे देवानामिव पावकिः ⁠।</div>
<div class="class_54">वयं त्वामनुयास्यामः सौरभेया इवर्षभम् ⁠।⁠।⁠ १५ ⁠।⁠।</div>
<div class="class_55">‘जैसे कार्तिकेय देवताओंके आगे-आगे चलते हैं, वैसे ही आप हमारे अगुआ हों। जैसे बछड़े साँड़के पीछे चलते हैं, उसी प्रकार हम आपका अनुसरण करेंगे’ ⁠।⁠।⁠ १५ ⁠।⁠।</div>
<div class="class_59">भीष्म उवाच</div>
<div class="class_54">एवमेतन्महाबाहो यथा वदसि भारत ⁠।</div>
<div class="class_54">यथैव हि भवन्तो मे तथैव मम पाण्डवाः ⁠।⁠।⁠ १६ ⁠।⁠।</div>
<div class="class_55"><span class="class_60">भीष्मने कहा—</span>भारत! तुम जैसा कहते हो वह ठीक है, पर मेरे लिये जैसे तुम हो, वैसे ही पाण्डव हैं ⁠।⁠।⁠ १६ ⁠।⁠।</div>
<div class="class_54">अपि चैव मया श्रेयो वाच्यं तेषां नराधिप ⁠।</div>
<div class="class_54">संयोद्धव्यं तवार्थाय यथा मे समयः कृतः ⁠।⁠।⁠ १७ ⁠।⁠।</div>
<div class="class_55">नरेश्वर! मैं पाण्डवोंको उनके पूछनेपर अवश्य ही हितकी बात बताऊँगा और तुम्हारे लिये युद्ध करूँगा। ऐसी ही मैंने प्रतिज्ञा की है ⁠।⁠।⁠ १७ ⁠।⁠।</div>
<div class="class_54">न तु पश्यामि योद्धारमात्मनः सदृशं भुवि ⁠।</div>
<div class="class_54">ऋते तस्मान्नरव्याघ्रात् कुन्तीपुत्राद् धनंजयात् ⁠।⁠।⁠ १८ ⁠।⁠।</div>
<div class="class_55">मैं इस भूतलपर नरश्रेष्ठ कुन्तीपुत्र अर्जुनके सिवा दूसरे किसी योद्धाको अपने समान नहीं देखता हूँ ⁠।⁠।⁠ १८ ⁠।⁠।</div>
<div class="class_54">स हि वेद महाबुद्धिर्दिव्यान्यस्त्राण्यनेकशः ⁠।</div>
<div class="class_54">न तु मां विवृतो युद्धे जातु युध्येत पाण्डवः ⁠।⁠।⁠ १९ ⁠।⁠।</div>
<div class="class_55">महाबुद्धिमान् पाण्डुकुमार अर्जुन अनेक दिव्यास्त्रोंका ज्ञान रखते हैं; परंतु वे मेरे सामने आकर प्रकट रूपमें कभी युद्ध नहीं कर सकते ⁠।⁠।⁠ १९ ⁠।⁠।</div>
<div class="class_54">अहं चैव क्षणेनैव निर्मनुष्यमिदं जगत् ⁠।</div>
<div class="class_54">कुर्यां शस्त्रबलेनैव ससुरासुरराक्षसम् ⁠।⁠।⁠ २० ⁠।⁠।</div>
<div class="class_55">अर्जुनकी ही भाँति मैं भी यदि चाहूँ तो अपने शस्त्रोंके बलसे देवता, मनुष्य, असुर तथा राक्षसोंसहित इस सम्पूर्ण जगत्‌को क्षणभरमें निर्जीव बना दूँ ⁠।⁠।⁠ २० ⁠।⁠।</div>
<div class="class_54">न त्वेवोत्सादनीया मे पाण्डोः पुत्रा जनाधिप ⁠।</div>
<div class="class_54">तस्माद् योधान् हनिष्यामि प्रयोगेणायुतं सदा ⁠।⁠।⁠ २१ ⁠।⁠।</div>
<div class="class_54">एवमेषां करिष्यामि निधनं कुरुनन्दन ⁠।</div>
<div class="class_54">न चेत् ते मां हनिष्यन्ति पूर्वमेव समागमे ⁠।⁠।⁠ २२ ⁠।⁠।</div>
<div class="class_55">परंतु जनेश्वर! मैं पाण्डुके पुत्रोंकी किसी तरह हत्या नहीं करूँगा। कुरुनन्दन! यदि पाण्डव इस युद्धमें मुझे पहले ही नहीं मार डालेंगे तो मैं अपने अस्त्रोंके प्रयोगद्वारा प्रतिदिन उनके पक्षके दस हजार योद्धाओंका वध करता रहूँगा, मैं इस प्रकार इनकी सेनाका संहार करूँगा ⁠।⁠।⁠ २१-२२ ⁠।⁠।</div>
<div class="class_54">सेनापतिस्त्वहं राजन् समये नापरेण ते ⁠।</div>
<div class="class_54">भविष्यामि यथाकामं तन्मे श्रोतुमिहार्हसि ⁠।⁠।⁠ २३ ⁠।⁠।</div>
<div class="class_55">राजन्! मैं अपनी इच्छाके अनुसार एक शर्तपर तुम्हारा सेनापति होऊँगा। उसके बदले दूसरी शर्त नहीं मानूँगा। उस शर्तको तुम मुझसे यहाँ सुन लो ⁠।⁠।⁠ २३ ⁠।⁠।</div>
<div class="class_54">कर्णो वा युध्यतां पूर्वमहं वा पृथिवीपते ⁠।</div>
<div class="class_54">स्पर्धते हि सदात्यर्थं सूतपुत्रो मया रणे ⁠।⁠।⁠ २४ ⁠।⁠।</div>
<div class="class_55">पृथ्वीपते! या तो पहले कर्ण ही युद्ध कर ले या मैं ही युद्ध करूँ; क्योंकि यह सूतपुत्र सदा युद्धमें मुझसे अत्यन्त स्पर्धा रखता है ⁠।⁠।⁠ २४ ⁠।⁠।</div>
<div class="class_59">कर्ण उवाच</div>
<div class="class_54">नाहं जीवति गाङ्गेये राजन् योत्स्ये कथंचन ⁠।</div>
<div class="class_54">हते भीष्मे तु योत्स्यामि सह गाण्डीवधन्वना ⁠।⁠।⁠ २५ ⁠।⁠।</div>
<div class="class_55"><span class="class_60">कर्ण बोला—</span>राजन्! मैं गंगानन्दन भीष्मके जीते-जी किसी प्रकार युद्ध नहीं करूँगा। इनके मारे जानेपर ही गाण्डीवधारी अर्जुनके साथ लड़ूँगा ⁠।⁠।⁠ २५ ⁠।⁠।</div>
<div class="class_59">वैशम्पायन उवाच</div>
<div class="class_54">ततः सेनापतिं चक्रे विधिवद् भूरिदक्षिणम् ⁠।</div>
<div class="class_54">धृतराष्ट्रात्मजो भीष्मं सोऽभिषिक्तो व्यरोचत ⁠।⁠।⁠ २६ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर धृतराष्ट्रपुत्र दुर्योधनने प्रचुर दक्षिणा देनेवाले भीष्मजीका प्रधान सेनापतिके पदपर विधिपूर्वक अभिषेक किया। अभिषेक हो जानेपर उनकी बड़ी शोभा हुई ⁠।⁠।⁠ २६ ⁠।⁠।</div>
<div class="class_41"><img src="image_20123.jpg" alt="" class="class_121"/></div>
<div class="class_54">ततो भेरीश्च शङ्खांश्च शतशोऽथ सहस्रशः ⁠।</div>
<div class="class_54">वादयामासुरव्यग्रा वादका राजशासनात् ⁠।⁠।⁠ २७ ⁠।⁠।</div>
<div class="class_55">तदनन्तर बाजा बजानेवालोंने राजाकी आज्ञासे निर्भय होकर सैकड़ों और हजारों भेरियों तथा शंखोंको बजाया ⁠।⁠।⁠ २७ ⁠।⁠।</div>
<div class="class_54">सिंहनादाश्च विविधा वाहनानां च निःस्वनाः ⁠।</div>
<div class="class_54">प्रादुरासन्ननभ्रे च वर्षं रुधिरकर्दमम् ⁠।⁠।⁠ २८ ⁠।⁠।</div>
<div class="class_55">उस समय वीरोंके सिंहनाद तथा वाहनोंके नाना प्रकारके शब्द सब ओर गूँज उठे। बिना बादलके ही आकाशसे रक्तकी वर्षा होने लगी, जिसकी कीच जम गयी ⁠।⁠।⁠ २८ ⁠।⁠।</div>
<div class="class_54">निर्घाताः पृथिवीकम्पा गजबृंहितनिःस्वनाः ⁠।</div>
<div class="class_54">आसंश्च सर्वयोधानां पातयन्तो मनांस्युत ⁠।⁠।⁠ २९ ⁠।⁠।</div>
<div class="class_55">हाथियोंके चिग्घाड़नेके साथ ही बिजलीकी गड़गड़ाहटके समान भयंकर शब्द होने लगे। धरती डोलने लगी। इन सब उत्पातोंने प्रकट होकर समस्त योद्धाओंके मानसिक उत्साहको दबा दिया ⁠।⁠।⁠ २९ ⁠।⁠।</div>
<div class="class_54">वाचश्चाप्यशरीरिण्यो दिवश्चोल्काः प्रपेदिरे ⁠।</div>
<div class="class_54">शिवाश्च भयवेदिन्यो नेदुर्दीप्ततरा भृशम् ⁠।⁠।⁠ ३० ⁠।⁠।</div>
<div class="class_55">अशुभ आकाशवाणी सुनायी देने लगी, आकाशसे उल्काएँ गिरने लगीं, भयकी सूचना देनेवाली सियारिनियाँ जोर-जोरसे अमंगलजनक शब्द करने लगीं ⁠।⁠।⁠ ३० ⁠।⁠।</div>
<div class="class_54">सैनापत्ये यदा राजा गाङ्गेयमभिषिक्तवान् ⁠।</div>
<div class="class_54">तदैतान्युग्ररूपाणि बभूवुः शतशो नृप ⁠।⁠।⁠ ३१ ⁠।⁠।</div>
<div class="class_55">नरेश्वर! राजा दुर्योधनने जब गंगानन्दन भीष्मको सेनापतिके पदपर अभिषिक्त किया, उसी समय ये सैकड़ों भयानक उत्पात प्रकट हुए ⁠।⁠।⁠ ३१ ⁠।⁠।</div>
<div class="class_54">ततः सेनापतिं कृत्वा भीष्मं परबलार्दनम् ⁠।</div>
<div class="class_54">वाचयित्वा द्विजश्रेष्ठान् गोभिर्निष्कैश्च भूरिशः ⁠।⁠।⁠ ३२ ⁠।⁠।</div>
<div class="class_54">वर्धमानो जयाशीर्भिर्निर्ययौ सैनिकैर्वृतः ⁠।</div>
<div class="class_54">आपगेयं पुरस्कृत्य भ्रातृभिः सहितस्तदा ⁠।⁠।⁠ ३३ ⁠।⁠।</div>
<div class="class_54">स्कन्धावारेण महता कुरुक्षेत्रं जगाम ह ⁠।⁠।⁠ ३४ ⁠।⁠।</div>
<div class="class_55">इस प्रकार शत्रुसेनाको पीड़ित करनेवाले भीष्मको सेनापति बनाकर दुर्योधनने श्रेष्ठ ब्राह्मणोंसे स्वस्तिवाचन कराया और उन्हें गौओं तथा सुवर्णमुद्राओंकी भूरि-भूरि दक्षिणाएँ दीं। उस समय ब्राह्मणोंने विजयसूचक आशीर्वादोंद्वारा राजाका अभ्युदय मनाया और वह सैनिकोंसे घिरकर भीष्मजीको आगे करके भाइयोंके साथ हस्तिनापुरसे बाहर निकला तथा विशाल तम्बू-शामियानोंके साथ कुरुक्षेत्रको गया ⁠।⁠।⁠ ३२—३४ ⁠।⁠।</div>
<div class="class_54">परिक्रम्य कुरुक्षेत्रं कर्णेन सह कौरवः ⁠।</div>
<div class="class_54">शिबिरं मापयामास समे देशे जनाधिप ⁠।⁠।⁠ ३५ ⁠।⁠।</div>
<div class="class_55">जनमेजय! कर्णके साथ कुरुक्षेत्रमें जाकर दुर्योधनने एक समतल प्रदेशमें शिविरके लिये भूमिको नपवाया ⁠।⁠।⁠ ३५ ⁠।⁠।</div>
<div class="class_54">मधुरानूषरे देशे प्रभूतयवसेन्धने ⁠।</div>
<div class="class_54">यथैव हास्तिनपुरं तद्वच्छिबिरमाबभौ ⁠।⁠।⁠ ३६ ⁠।⁠।</div>
<div class="class_55">ऊसररहित मनोहर प्रदेशमें जहाँ घास और ईंधनकी बहुतायत थी, दुर्योधनकी सेनाका शिविर हस्तिनापुरकी भाँति सुशोभित होने लगा ⁠।⁠।⁠ ३६ ⁠।⁠।</div>
<div class="class_87">इति श्रीमहाभारते उद्योगपर्वणि सैन्यनिर्याणपर्वणि भीष्मसैनापत्ये षट्‌पञ्चाशदधिकशततमोऽध्यायः ⁠।⁠।⁠ १५६ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत सैन्यनिर्याणपर्वमें भीष्मका सेनापतित्वविषयक एक सौ छप्पनवाँ अध्याय पूरा हुआ ⁠।⁠।⁠ १५६ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
