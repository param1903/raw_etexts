<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0250</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47534" class="class_92">षड्‌विंशोऽध्यायः</div>
<div class="class_284">(श्रीमद्भगवद्‌गीतायां द्वितीयोऽध्यायः)</div>
<div class="class_285">अर्जुनको युद्धके लिये उत्साहित करते हुए भगवान्‌के द्वारा नित्यानित्य वस्तुके विवेचनपूर्वक सांख्ययोग, कर्मयोग एवं स्थितप्रज्ञकी स्थिति और महिमाका प्रतिपादन</div>
<div class="class_142">सम्बन्ध—पहले अध्यायमें गीतोक्त उपदेशकी प्रस्तावनाके रूपमें दोनों सेनाओंके महारथियोंका और उनकी शंखध्वनिका वर्णन करके अर्जुनका रथ दोनों सेनाओंके बीचमें खड़ा करनेकी बात कही गयी; उसके बाद दोनों सेनाओंमें स्थित स्वजनसमुदायको देखकर शोक और मोहके कारण अर्जुनके युद्धसे निवृत्त हो जानेकी और शस्त्र-अस्त्रोंको छोड़कर विषाद करते हुए बैठ जानेकी बात कहकर उस अध्यायकी समाप्ति की गयी। ऐसी स्थितिमें भगवान् श्रीकृष्णने अर्जुनसे क्या बात कही और किस प्रकार उसे युद्धके लिये पुनः तैयार किया; यह सब बतलानेकी आवश्यकता होनेपर संजय अर्जुनकी स्थितिका वर्णन करते हुए दूसरे अध्यायका आरम्भ करते हैं—</div>
<div class="class_59">संजय उवाच</div>
<div class="class_54">तं तथा कृपयाविष्टमश्रुपूर्णाकुलेक्षणम् ⁠।</div>
<div class="class_54">विषीदन्तमिदं वाक्यमुवाच मधुसूदनः ⁠।⁠।⁠ १ ⁠।⁠।</div>
<div class="class_55"><span class="class_60">संजय बोले—</span>इस प्रकार करुणासे व्याप्त और आँसुओंसे पूर्ण तथा व्याकुल नेत्रोंवाले शोकमुक्त उस अर्जुनके प्रति भगवान् मधुसूदनने यह वचन कहा ⁠।⁠।⁠ १ ⁠।⁠।</div>
<div class="class_59">श्रीभगवानुवाच</div>
<div class="class_54">कुतस्त्वा कश्मलमिदं विषमे समुपस्थितम् ⁠।</div>
<div class="class_54">अनार्यजुष्टमस्वर्ग्यमकीर्तिकरमर्जुन ⁠।⁠।⁠ २ ⁠।⁠।</div>
<div class="class_55"><span class="class_60">श्रीभगवान् बोले—</span>हे अर्जुन! तुझे इस असमयमें यह मोह किस हेतुसे प्राप्त हुआ? क्योंकि न तो यह श्रेष्ठ पुरुषोंद्वारा आचरित है, न स्वर्गको देनेवाला है और न कीर्तिको करनेवाला ही है ⁠।⁠।⁠ २ ⁠।⁠।</div>
<div class="class_54">क्लैब्यं मा स्म गमः पार्थ नैतत् त्वय्युपपद्यते ⁠।</div>
<div class="class_54">क्षुद्रं हृदयदौर्बल्यं त्यक्त्वोत्तिष्ठ परंतप ⁠।⁠।⁠ ३ ⁠।⁠।</div>
<div class="class_55">इसलिये हे अर्जुन! नपुंसकताको मत प्राप्त हो, तुझमें यह उचित नहीं जान पड़ती। हे परंतप! हृदयकी तुच्छ दुर्बलताको त्यागकर युद्धके लिये खड़ा हो जा ⁠।⁠।⁠ ३ ⁠।⁠।</div>
<div class="class_59">अर्जुन उवाच</div>
<div class="class_54">कथं भीष्ममहं संख्ये द्रोणं च मधुसूदन ⁠।</div>
<div class="class_54">इषुभिः प्रतियोत्स्यामि पूजार्हावरिसूदन ⁠।⁠।⁠ ४ ⁠।⁠।</div>
<div class="class_55"><span class="class_60">अर्जुन बोले—</span>हे मधुसूदन! मैं रणभूमिमें किस प्रकार बाणोंसे भीष्मपितामह और द्रोणाचार्यके विरुद्ध लड़ूँगा? क्योंकि हे अरिसूदन! वे दोनों ही पूजनीय हैं ⁠।⁠।</div>
<div class="class_54">गुरूनहत्वा हि महानुभावान्</div>
<div class="class_57">श्रेयो भोक्तुं भैक्ष्यमपीह लोके ⁠।</div>
<div class="class_54">हत्वार्थकामांस्तु गुरूनिहैव</div>
<div class="class_57">भुञ्जीय भोगान् रुधिरप्रदिग्धान् ⁠।⁠।⁠ ५ ⁠।⁠।</div>
<div class="class_55">इसलिये इन महानुभाव गुरुजनोंको न मारकर मैं इस लोकमें भिक्षाका अन्न भी खाना कल्याणकारक समझता हूँ; क्योंकि गुरुजनोंको मारकर भी इस लोकमें रुधिरसे सने हुए अर्थ और कामरूप भोगोंको ही तो भोगूँगा ⁠।⁠।⁠ ५ ⁠।⁠।</div>
<div class="class_55">सम्बन्ध—<span class="class_263">इस प्रकार अपना निश्चय प्रकट कर देनेपर भी जब अर्जुनको संतोष नहीं हुआ और अपने निश्चयमें शंका उत्पन्न हो गयी, तब वे फिर कहने लगे—</span></div>
<div class="class_54">न चैतद् विद्मः कतरन्नो गरीयो</div>
<div class="class_57">यद् वा जयेम यदि वा नो जयेयुः ⁠।</div>
<div class="class_54">यानेव हत्वा न जिजीविषाम-</div>
<div class="class_57">स्तेऽवस्थिताः प्रमुखे धार्तराष्ट्राः ⁠।⁠।⁠ ६ ⁠।⁠।</div>
<div class="class_55">हम यह भी नहीं जानते कि हमारे लिये युद्ध करना और न करना—इन दोनोंमेंसे कौन-सा श्रेष्ठ है अथवा यह भी नहीं जानते कि उन्हें हम जीतेंगे या हमको वे जीतेंगे और जिनको मारकर हम जीना भी नहीं चाहते, वे ही हमारे आत्मीय धृतराष्ट्रके पुत्र हमारे मुकाबलेमें खड़े हैं ⁠।⁠।⁠ ६ ⁠।⁠।</div>
<div class="class_41"><img src="image_27974.jpg" alt="" class="class_135"/></div>
</body>
</html>
