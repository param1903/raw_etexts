<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0158</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47440" class="class_92">षट्त्रिंशदधिकशततमोऽध्यायः</div>
<div class="class_93">विदुलाके उपदेशसे उसके पुत्रका युद्धके लिये उद्यत होना</div>
<div class="class_86">मातोवाच</div>
<div class="class_54">नैव राज्ञा दरः कार्यो जातु कस्याञ्चिदापदि ⁠।</div>
<div class="class_54">अथ चेदपि दीर्णः स्यान्नैव वर्तेत दीर्णवत् ⁠।⁠।⁠ १ ⁠।⁠।</div>
<div class="class_55"><span class="class_60">माता बोली—</span>पुत्र! कैसी भी आपत्ति क्यों न आ जाय, राजाको कभी भयभीत होना या घबराना नहीं चाहिये। यदि वह डरा हुआ हो तो भी डरे हुएके समान कोई बर्ताव न करे ⁠।⁠।⁠ १ ⁠।⁠।</div>
<div class="class_54">दीर्णं हि दृष्ट्वा राजानं सर्वमेवानुदीर्यते ⁠।</div>
<div class="class_54">राष्ट्रं बलममात्याश्च पृथक् कुर्वन्ति ते मतीः ⁠।⁠।⁠ २ ⁠।⁠।</div>
<div class="class_55">राजाको भयभीत देखकर उसके पक्षके सभी लोग भयभीत हो जाते हैं। राज्यकी प्रजा, सेना और मन्त्री भी उससे भिन्न विचार रखने लगते हैं ⁠।⁠।⁠ २ ⁠।⁠।</div>
<div class="class_54">शत्रूनेके प्रपद्यन्ते प्रजहत्यपरे पुनः ⁠।</div>
<div class="class_54">अन्ये तु प्रजिहीर्षन्ति ये पुरस्ताद् विमानिताः ⁠।⁠।⁠ ३ ⁠।⁠।</div>
<div class="class_55">उनमेंसे कुछ लोग तो उस राजाके शत्रुओंकी शरणमें चले जाते हैं, दूसरे लोग उसका त्यागमात्र कर देते हैं और कुछ लोग जो पहले राजाद्वारा अपमानित हुए होते हैं, वे उस अवस्थामें उसके ऊपर प्रहार करनेकी भी इच्छा कर लेते हैं ⁠।⁠।⁠ ३ ⁠।⁠।</div>
<div class="class_54">य एवात्यन्तसुहृदस्त एनं पर्युपासते ⁠।</div>
<div class="class_54">अशक्तयः स्वस्तिकामा बद्धवत्सा इडा इव ⁠।⁠।⁠ ४ ⁠।⁠।</div>
<div class="class_55">जो लोग अत्यन्त सुहृद् होते हैं, वे ही उस संकटके समय उस राजाके पास रह जाते हैं; परंतु वे भी असमर्थ होनेके कारण बँधे हुए बछड़ेवाली गायोंकी भाँति कुछ कर नहीं पाते, केवल मन-ही-मन उसकी मंगलकामना करते रहते हैं ⁠।⁠।⁠ ४ ⁠।⁠।</div>
<div class="class_54">शोचन्तमनुशोचन्ति पतितानिव बान्धवान् ⁠।</div>
<div class="class_54">अपि ते पूजिताः पूर्वमपि ते सुहृदो मताः ⁠।⁠।⁠ ५ ⁠।⁠।</div>
<div class="class_55">जो विपत्तिकी अवस्थामें शोक करते हुए राजाके साथ-साथ स्वयं भी वैसे ही शोकमग्न हो जाते हैं, मानो उनके कोई सगे भाई-बन्धु विपन्न हो गये हों, क्या ऐसे ही लोगोंको तूने सुहृद् माना है? क्या तूने भी पहले ऐसे सुहृदोंका सम्मान किया है? ⁠।⁠।⁠ ५ ⁠।⁠।</div>
<div class="class_54">ये राष्ट्रमभिमन्यन्ते राज्ञो व्यसनमीयुषः ⁠।</div>
<div class="class_54">मा दीदरस्त्वं सुहृदो मा त्वां दीर्णं प्रहासिषुः ⁠।⁠।⁠ ६ ⁠।⁠।</div>
<div class="class_55">जो संकटमें पड़े हुए राजाके राज्यको अपना ही मानकर उसकी तथा राजाकी रक्षाके लिये कृतसंकल्प होते हैं, ऐसे सुहृदोंको तू कभी अपनेसे विलग न कर और वे भी भयभीत अवस्थामें तेरा परित्याग न करें ⁠।⁠।</div>
<div class="class_54">प्रभावं पौरुषं बुद्धिं जिज्ञासन्त्या मया तव ⁠।</div>
<div class="class_54">विदधत्या समाश्वासमुक्तं तेजोविवृद्धये ⁠।⁠।⁠ ७ ⁠।⁠।</div>
<div class="class_55">मैं तेरे प्रभाव, पुरुषार्थ और बुद्धि-बलको जानना चाहती थी, अतः तुझे आश्वासन देते हुए तेरे तेज (उत्साह)-की वृद्धिके लिये मैंने उपर्युक्त बातें कही है ⁠।⁠।</div>
<div class="class_54">यदेतत् संविजानासि यदि सम्यग् ब्रवीम्यहम् ⁠।</div>
<div class="class_54">कृत्वा सौम्यमिवात्मानं जयायोत्तिष्ठ संजय ⁠।⁠।⁠ ८ ⁠।⁠।</div>
<div class="class_55">संजय! यदि मैं यह सब ठीक कह रही हूँ और यदि तू भी मेरी इन बातोंको ठीक समझ रहा है तो अपने-आपको उग्र-सा बनाकर विजयके लिये उठ खड़ा हो ⁠।⁠।⁠ ८ ⁠।⁠।</div>
<div class="class_54">अस्ति नः कोशनिचयो महान् ह्यविदितस्तव ⁠।</div>
<div class="class_54">तमहं वेद नान्यस्तमुपसम्पादयामि ते ⁠।⁠।⁠ ९ ⁠।⁠।</div>
<div class="class_55">अभी हमलोगोंके पास बड़ा भारी खजाना है जिसका तुझे पता नहीं है, उसे मैं ही जानती हूँ, दूसरा नहीं। वह खजाना मैं तुझे सौंपती हूँ ⁠।⁠।⁠ ९ ⁠।⁠।</div>
<div class="class_54">सन्ति नैकतमा भूयः सुहृदस्तव संजय ⁠।</div>
<div class="class_54">सुखदुःखसहा वीर संग्रामादनिवर्तिनः ⁠।⁠।⁠ १० ⁠।⁠।</div>
<div class="class_55">वीर संजय! अभी तो तेरे सैकड़ों सुहृद् हैं। वे सभी सुख-दुःखको सहन करनेवाले तथा युद्धसे पीछे न हटनेवाले हैं ⁠।⁠।⁠ १० ⁠।⁠।</div>
<div class="class_54">तादृशा हि सहाया वै पुरुषस्य बुभूषतः ⁠।</div>
<div class="class_54">इष्टं जिहीर्षतः किंचित् सचिवाः शत्रुकर्शन ⁠।⁠।⁠ ११ ⁠।⁠।</div>
<div class="class_55">शत्रुसूदन! जो पुरुष अपनी उन्नति चाहता है और शत्रुके हाथसे अपनी अभीष्ट सम्पत्तिको हर लाना चाहता है, उसके सहायक और मन्त्री पूर्वोक्त गुणोंसे युक्त सुहृद् हुआ करते हैं ⁠।⁠।⁠ ११ ⁠।⁠।</div>
<div class="class_54">यस्यास्त्वीदृशकं वाक्यं श्रुत्वापि स्वल्पचेतसः ⁠।</div>
<div class="class_54">तमस्त्वपागमत् तस्य सुचित्रार्थपदाक्षरम् ⁠।⁠।⁠ १२ ⁠।⁠।</div>
<div class="class_55">(कुन्ती बोली—) श्रीकृष्ण! संजयका हृदय यद्यपि बहुत दुर्बल था तो भी विदुलाका वह विचित्र अर्थ, पद और अक्षरोंसे युक्त वचन सुनकर उसका तमोगुणजनित भय और विषाद भाग गया ⁠।⁠।⁠ १२ ⁠।⁠।</div>
<div class="class_59">पुत्र उवाच</div>
<div class="class_54">उदके भूरियं धार्या मर्तव्यं प्रवणे मया ⁠।</div>
<div class="class_54">यस्य मे भवती नेत्री भविष्यद्भूतिदर्शिनी ⁠।⁠।⁠ १३ ⁠।⁠।</div>
<div class="class_55"><span class="class_60">पुत्र बोला—</span>माँ! मेरा यह राज्य शत्रुरूपी जलमें डूब गया है, अब मुझे इसका उद्धार करना है, नहीं तो युद्धमें शत्रुओंका सामना करते हुए अपने प्राणोंका विसर्जन कर देना है; जब मुझे भावी वैभवका दर्शन करानेवाली तुझ-जैसी संचालिका प्राप्त है, तब मुझमें ऐसा साहस होना ही चाहिये ⁠।⁠।⁠ १३ ⁠।⁠।</div>
<div class="class_54">अहं हि वचनं त्वत्तः शुश्रूषुरपरापरम् ⁠।</div>
<div class="class_54">किंचित् किंचित् प्रतिवदंस्तूष्णीमासं मुहुर्मुहुः ⁠।⁠।⁠ १४ ⁠।⁠।</div>
<div class="class_55">मैं बराबर तेरी नयी-नयी बातें सुनना चाहता था। इसीलिये बारंबार बीच-बीचमें कुछ-कुछ बोलकर फिर मौन हो जाता था ⁠।⁠।⁠ १४ ⁠।⁠।</div>
<div class="class_54">अतृप्यन्नमृतस्येव कृच्छ्राल्लब्धस्य बान्धवात् ⁠।</div>
<div class="class_54">उद्यच्छाम्येष शत्रूणां नियमाय जयाय च ⁠।⁠।⁠ १५ ⁠।⁠।</div>
<div class="class_55">तेरे ये अमृतके समान वचन बड़ी कठिनाईसे सुननेको मिले थे। उन्हें सुनकर मैं तृप्त नहीं होता था। यह देखो, अब मैं शत्रुओंका दमन और विजयकी प्राप्ति करनेके लिये बन्धु-बान्धवोंके साथ उद्योग कर रहा हूँ ⁠।⁠।⁠ १५ ⁠।⁠।</div>
<div class="class_59">कुन्त्युवाच</div>
<div class="class_54">सदश्व इव स क्षिप्तः प्रणुन्नो वाक्यसायकैः ⁠।</div>
<div class="class_54">तच्चकार तथा सर्वं यथावदनुशासनम् ⁠।⁠।⁠ १६ ⁠।⁠।</div>
<div class="class_55"><span class="class_60">कुन्ती कहती है—</span>श्रीकृष्ण! माताके वाग्बाणोंसे बिधकर और तिरस्कृत होकर चाबुककी मार खाये हुए अच्छे घोड़ेके समान संजयने माताके उस समस्त उपदेशका यथावत्‌रूपसे पालन किया ⁠।⁠।⁠ १६ ⁠।⁠।</div>
<div class="class_54">इदमुद्धर्षणं भीमं तेजोवर्धनमुत्तमम् ⁠।</div>
<div class="class_54">राजानं श्रावयेन्मन्त्री सीदन्तं शत्रुपीडितम् ⁠।⁠।⁠ १७ ⁠।⁠।</div>
<div class="class_55">यह उत्तम उपाख्यान वीरोंके लिये अत्यन्त उत्साह-वर्धक और कायरोंके लिये भयंकर है। यदि कोई राजा शत्रुसे पीड़ित होकर दुःखी एवं हताश हो रहा हो तो मन्त्रीको चाहिये कि उसे यह प्रसंग सुनाये ⁠।⁠।⁠ १७ ⁠।⁠।</div>
<div class="class_54">जयो नामेतिहासोऽयं श्रोतव्यो विजिगीषुणा ⁠।</div>
<div class="class_54">महीं विजयते क्षिप्रं श्रुत्वा शत्रूंश्च मर्दति ⁠।⁠।⁠ १८ ⁠।⁠।</div>
<div class="class_55">यह जय नामक इतिहास है। विजयकी इच्छा रखनेवाले पुरुषको इसका श्रवण करना चाहिये। इसे सुनकर युद्धमें जानेवाला राजा शीघ्र ही पृथ्वीपर विजय पाता और शत्रुओंको रौंद डालता है ⁠।⁠।⁠ १८ ⁠।⁠।</div>
<div class="class_54">इदं पुंसवनं चैव वीराजननमेव च ⁠।</div>
<div class="class_54">अभीक्ष्णं गर्भिणी श्रुत्वा ध्रुवं वीरं प्रजायते ⁠।⁠।⁠ १९ ⁠।⁠।</div>
<div class="class_55">यह आख्यान पुत्रकी प्राप्ति करानेवाला है तथा साधारण पुरुषमें वीरभाव उत्पन्न करनेवाला है। यदि गर्भवती स्त्री इसे बारंबार सुने तो वह निश्चय ही वीर पुत्रको जन्म देती है ⁠।⁠।⁠ १९ ⁠।⁠।</div>
<div class="class_54">विद्याशूरं तपःशूरं दानशूरं तपस्विनम् ⁠।</div>
<div class="class_54">ब्राह्म‍या श्रिया दीप्यमानं साधुवादे च सम्मतम् ⁠।⁠।⁠ २० ⁠।⁠।</div>
<div class="class_54">अर्चिष्मन्तं बलोपेतं महाभागं महारथम् ⁠।</div>
<div class="class_54">धृतिमन्तमनाधृष्यं जेतारमपराजितम् ⁠।⁠।⁠ २१ ⁠।⁠।</div>
<div class="class_54">नियन्तारमसाधूनां गोप्तारं धर्मचारिणाम् ⁠।</div>
<div class="class_54">ईदृशं क्षत्रिया सूते वीरं सत्यपराक्रमम् ⁠।⁠।⁠ २२ ⁠।⁠।</div>
<div class="class_55">इसे सुनकर प्रत्येक क्षत्राणी विद्याशूर, तपःशूर, दानशूर, तपस्वी, ब्राह्मी शोभासे सम्पन्न, साधुवादके योग्य, तेजस्वी, बलवान्, परम सौभाग्यशाली, महारथी, धैर्यवान्, दुर्धर्ष विजयी, किसीसे भी पराजित न होनेवाले, दुष्टोंका दमन करनेवाले, धर्मात्माओंके रक्षक तथा सत्य-पराक्रमी वीर पुत्रको उत्पन्न करती है ⁠।⁠।</div>
<div class="class_87">इति श्रीमहाभारते उद्योगपर्वणि भगवद्यानपर्वणि विदुलापुत्रानुशासनसमाप्तौ षट्त्रिंशदधिकशततमोऽध्यायः ⁠।⁠।⁠ १३६ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत भगवद्यानपर्वमें विदुलाके द्वारा पुत्रको दिये जानेवाले उपदेशका समाप्तिविषयक एक सौ छत्तीसवाँ अध्याय पूरा हुआ ⁠।⁠।⁠ १३६ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
