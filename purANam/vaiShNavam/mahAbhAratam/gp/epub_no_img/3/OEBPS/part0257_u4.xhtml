<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0257</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47539" class="class_92">एकत्रिंशोऽध्यायः</div>
<div class="class_284">(श्रीमद्भगवद्‌गीतायां सप्तमोऽध्यायः)</div>
<div class="class_285">ज्ञान-विज्ञान, भगवान्‌की व्यापकता, अन्य देवताओंकी उपासना एवं भगवान्‌को प्रभावसहित न जाननेवालोंकी निन्दा और जाननेवालोंकी महिमाका कथन</div>
<div class="class_55">सम्बन्ध—<span class="class_263">छठे अध्यायके अन्तिम श्लोकमें भगवान्‌ने कहा कि—‘अन्तरात्माको मुझमें लगाकर जो श्रद्धा और प्रेमके साथ मुझको भजता है, वह सब प्रकारके योगियोंमें उत्तम योगी है।’ परंतु भगवान्‌के स्वरूप, गुण और प्रभावको मनुष्य जबतक नहीं जान पाता, तबतक उसके द्वारा अन्तरात्मासे निरन्तर भजन होना बहुत कठिन है; साथ ही भजनका प्रकार जानना भी आवश्यक है। इसलिये अब भगवान् अपने गुण, प्रभावके सहित समग्र स्वरूपका तथा अनेक प्रकारोंसे युक्त भक्तियोगका वर्णन करनेके लिये सातवें अध्यायका आरम्भ करते हैं और सबसे पहले दो श्लोकोंमें अर्जुनको उसे सावधानीके साथ सुननेके लिये प्रेरणा करके ज्ञान-विज्ञानके कहनेकी प्रतिज्ञा करते हैं</span>—</div>
<div class="class_59">श्रीभगवानुवाच</div>
<div class="class_107"><span class="class_60">मय्यासक्तमनाः</span><span id="LAzo2OEMRyafsq-ONvVTFg47985"></span><a href="part0257_u4.xhtml#LAzo2OEMRyafsq-ONvVTFg49612" class="class_108">१</a><span class="class_60"> पार्थ योगं युञ्जन् मदाश्रयः</span><span id="LAzo2OEMRyafsq-ONvVTFg48081"></span><a href="part0257_u4.xhtml#LAzo2OEMRyafsq-ONvVTFg49613" class="class_108">२</a><span class="class_60"> ⁠।</span></div>
<div class="class_54">असंशयं समग्रं मां यथा ज्ञास्यसि तच्छृणु ⁠।⁠।⁠ १ ⁠।⁠।</div>
<div class="class_55"><span class="class_60">श्रीभगवान् बोले—</span>हे पार्थ! अनन्यप्रेमसे मुझमें आसक्तचित्त तथा अनन्यभावसे मेरे परायण होकर योगमें लगा हुआ<span id="LAzo2OEMRyafsq-ONvVTFg50327"></span><a href="part0257_u4.xhtml#LAzo2OEMRyafsq-ONvVTFg47927" class="class_56">३</a> तू जिस प्रकारसे सम्पूर्ण विभूति, बल, ऐश्वर्यादि गुणोंसे युक्त, सबके आत्मरूप मुझको संशयरहित जानेगा,<span id="LAzo2OEMRyafsq-ONvVTFg48918"></span><a href="part0257_u4.xhtml#LAzo2OEMRyafsq-ONvVTFg47928" class="class_56">४</a> उसको सुन ⁠।⁠।⁠ १ ⁠।⁠।</div>
<div class="class_54">ज्ञानं तेऽहं सविज्ञानमिदं वक्ष्याम्यशेषतः ⁠।</div>
<div class="class_54">यज्ज्ञात्वा नेह भूयोऽन्यज्ज्ञातव्यमवशिष्यते ⁠।⁠।⁠ २ ⁠।⁠।</div>
<div class="class_55">मैं तेरे लिये इस विज्ञानसहित तत्त्वज्ञानको<span id="LAzo2OEMRyafsq-ONvVTFg50260"></span><a href="part0257_u4.xhtml#LAzo2OEMRyafsq-ONvVTFg48029" class="class_56">५</a> सम्पूर्णतया कहूँगा, जिसको जानकर संसारमें फिर और कुछ भी जाननेयोग्य शेष नहीं रह जाता<span id="LAzo2OEMRyafsq-ONvVTFg49822"></span><a href="part0257_u4.xhtml#LAzo2OEMRyafsq-ONvVTFg48030" class="class_56">६</a> ⁠।⁠।⁠ २ ⁠।⁠।</div>
<div class="class_54">मनुष्याणां सहस्रेषु कश्चिद् यतति सिद्धये ⁠।</div>
<div class="class_54">यततामपि सिद्धानां कश्चिन्मां वेत्ति तत्त्वतः ⁠।⁠।⁠ ३ ⁠।⁠।</div>
<div class="class_55">हजारों मनुष्योंमें कोई एक मेरी प्राप्तिके लिये यत्न करता है<span id="LAzo2OEMRyafsq-ONvVTFg48644"></span><a href="part0257_u4.xhtml#LAzo2OEMRyafsq-ONvVTFg49614" class="class_56">१</a> और उन यत्न करनेवाले योगियोंमें भी कोई एक मेरे परायण होकर मुझको तत्त्वसे अर्थात् यथार्थरूपसे जानता है<span id="LAzo2OEMRyafsq-ONvVTFg48962"></span><a href="part0257_u4.xhtml#LAzo2OEMRyafsq-ONvVTFg49615" class="class_56">२</a> ⁠।⁠।</div>
<div class="class_54">भूमिरापोऽनलो वायुः खं मनो बुद्धिरेव च ⁠।</div>
<div class="class_54">अहंकार इतीयं मे भिन्ना प्रकृतिरष्टधा ⁠।⁠।⁠ ४ ⁠।⁠।</div>
<div class="class_54">अपरेयमितस्त्वन्यां प्रकृतिं विद्धि मे पराम् ⁠।</div>
<div class="class_54">जीवभूतां महाबाहो ययेदं धार्यते जगत् ⁠।⁠।⁠ ५ ⁠।⁠।</div>
<div class="class_55">पृथिवी, जल, अग्नि, वायु, आकाश, मन, बुद्धि और अहंकार भी—इस प्रकार यह आठ प्रकारसे विभाजित मेरी प्रकृति है। यह आठ प्रकारके भेदोंवाली तो अपरा<span id="LAzo2OEMRyafsq-ONvVTFg48126"></span><a href="part0257_u4.xhtml#LAzo2OEMRyafsq-ONvVTFg50193" class="class_56">३</a> अर्थात् मेरी जड प्रकृति है और हे महाबाहो! इससे दूसरीको, जिससे यह सम्पूर्ण जगत् धारण किया जाता है, मेरी जीवरूपा परा अर्थात् चेतन प्रकृति जान<span id="LAzo2OEMRyafsq-ONvVTFg48350"></span><a href="part0257_u4.xhtml#LAzo2OEMRyafsq-ONvVTFg50194" class="class_56">४</a> ⁠।⁠।⁠ ४-५ ⁠।⁠।</div>
<div class="class_54">एतद्योनीनि भूतानि सर्वाणीत्युपधारय ⁠।</div>
<div class="class_54">अहं कृत्स्नस्य जगतः प्रभवः प्रलयस्तथा ⁠।⁠।⁠ ६ ⁠।⁠।</div>
<div class="class_55">हे अर्जुन! तू ऐसा समझ कि सम्पूर्ण भूत इन दोनों प्रकृतियोंसे ही उत्पन्न होनेवाले हैं<span id="LAzo2OEMRyafsq-ONvVTFg48111"></span><a href="part0257_u4.xhtml#LAzo2OEMRyafsq-ONvVTFg48817" class="class_56">५</a> और मैं सम्पूर्ण जगत्‌का प्रभव तथा प्रलय हूँ अर्थात् सम्पूर्ण जगत्‌का मूल कारण हूँ<span id="LAzo2OEMRyafsq-ONvVTFg49005"></span><a href="part0257_u4.xhtml#LAzo2OEMRyafsq-ONvVTFg48818" class="class_56">६</a> ⁠।⁠।</div>
<div class="class_54">मत्तः परतरं नान्यत् किंचिदस्ति धनंजय ⁠।</div>
<div class="class_54">मयि सर्वमिदं प्रोतं सूत्रे मणिगणा इव ⁠।⁠।⁠ ७ ⁠।⁠।</div>
<div class="class_55">हे धनंजय! मुझसे भिन्न दूसरा कोई भी परम कारण नहीं है। यह सम्पूर्ण जगत् सूत्रमें सूत्रके मनियोंके सदृश मुझमें गुँथा हुआ है<span id="LAzo2OEMRyafsq-ONvVTFg48829"></span><a href="part0257_u4.xhtml#LAzo2OEMRyafsq-ONvVTFg48720" class="class_56">७</a> ⁠।⁠।⁠ ७ ⁠।⁠।</div>
<div class="class_54">रसोऽहमप्सु कौन्तेय प्रभास्मि शशिसूर्ययोः ⁠।</div>
<div class="class_54">प्रणवः सर्ववेदेषु शब्दः खे पौरुषं नृषु ⁠।⁠।⁠ ८ ⁠।⁠।</div>
<div class="class_55">हे अर्जुन! मैं जलमें रस हूँ, चन्द्रमा और सूर्यमें प्रकाश हूँ, सम्पूर्ण वेदोंमें ओंकार हूँ, आकाशमें शब्द और पुरुषोंमें पुरुषत्व हूँ ⁠।⁠।⁠ ८ ⁠।⁠।</div>
<div class="class_54">पुण्यो गन्धः पृथिव्यां च तेजश्चास्मि विभावसौ ⁠।</div>
<div class="class_54">जीवनं सर्वभूतेषु तपश्चास्मि तपस्विषु ⁠।⁠।⁠ ९ ⁠।⁠।</div>
<div class="class_55">मैं पृथिवीमें पवित्र<span id="LAzo2OEMRyafsq-ONvVTFg48645"></span><a href="part0257_u4.xhtml#LAzo2OEMRyafsq-ONvVTFg50286" class="class_56">८</a> गन्ध और अग्निमें तेज हूँ तथा सम्पूर्ण भूतोंमें उनका जीवन हूँ और तपस्वियोंमें तप हूँ ⁠।⁠।</div>
<div class="class_54">बीजं मां सर्वभूतानां विद्धि पार्थ सनातनम् ⁠।</div>
<div class="class_54">बुद्धिर्बुद्धिमतामस्मि तेजस्तेजस्विनामहम् ⁠।⁠।⁠ १० ⁠।⁠।</div>
<div class="class_55">हे अर्जुन! तू सम्पूर्ण भूतोंका सनातन बीज मुझको ही जान<span id="LAzo2OEMRyafsq-ONvVTFg49825"></span><a href="part0257_u4.xhtml#LAzo2OEMRyafsq-ONvVTFg49912" class="class_56">१</a>! मैं बुद्धिमानोंकी बुद्धि और तपस्वियोंका तेज हूँ<span id="LAzo2OEMRyafsq-ONvVTFg49807"></span><a href="part0257_u4.xhtml#LAzo2OEMRyafsq-ONvVTFg49913" class="class_56">२</a> ⁠।⁠।⁠ १० ⁠।⁠।</div>
<div class="class_54">बलं बलवतां चाहं कामरागविवर्जितम् ⁠।</div>
<div class="class_54">धर्माविरुद्धो भूतेषु कामोऽस्मि भरतर्षभ ⁠।⁠।⁠ ११ ⁠।⁠।</div>
<div class="class_55">हे भरतश्रेष्ठ! मैं बलवानोंका आसक्ति और कामनाओंसे रहित बल अर्थात् सामर्थ्य हूँ और सब भूतोंमें धर्मके अनुकूल अर्थात् शास्त्रके अनुकूल काम हूँ<span id="LAzo2OEMRyafsq-ONvVTFg48089"></span><a href="part0257_u4.xhtml#LAzo2OEMRyafsq-ONvVTFg49562" class="class_56">३</a> ⁠।⁠।⁠ ११ ⁠।⁠।</div>
<div class="class_55">सम्बन्ध—<span class="class_263">इस प्रकार प्रधान-प्रधान वस्तुओंमें सार-रूपसे अपनी व्यापकता बतलाते हुए भगवान्‌ने प्रकारान्तरसे समस्त जगत्‌में अपनी सर्वव्यापकता और सर्वस्वरूपता सिद्ध कर दी, अब अपनेको ही त्रिगुणमय जगत्‌का मूल कारण बतलाकर इस प्रसंगका उपसंहार करते हैं</span>—</div>
<div class="class_54">ये चैव सात्त्विका भावा राजसास्तामसाश्च ये ⁠।</div>
<div class="class_54">मत्त एवेति तान् विद्धि न त्वहं तेषु ते मयि ⁠।⁠।⁠ १२ ⁠।⁠।</div>
<div class="class_55">और भी जो सत्त्वगुणसे उत्पन्न होनेवाले भाव हैं और जो रजोगुणसे तथा तमोगुणसे होनेवाले भाव हैं, उन सबको तू ‘मुझसे ही होनेवाले हैं’<span id="LAzo2OEMRyafsq-ONvVTFg47788"></span><a href="part0257_u4.xhtml#LAzo2OEMRyafsq-ONvVTFg47902" class="class_56">४</a> ऐसा जान। परंतु वास्तवमें उनमें मैं और वे मुझमें नहीं हैं<span id="LAzo2OEMRyafsq-ONvVTFg48021"></span><a href="part0257_u4.xhtml#LAzo2OEMRyafsq-ONvVTFg47903" class="class_56">५</a> ⁠।⁠।⁠ १२ ⁠।⁠।</div>
<div class="class_55">सम्बन्ध—<span class="class_263">भगवान्‌ने यह दिखलाया कि समस्त जगत् मेरा ही स्वरूप है और मुझसे ही व्याप्त है। यहाँ यह जिज्ञासा होती है कि इस प्रकार सर्वत्र परिपूर्ण और अत्यन्त समीप होनेपर भी लोग भगवान्‌को क्यों नहीं पहचानते; इसपर भगवान् कहते हैं</span>—</div>
<div class="class_54">त्रिभिर्गुणमयैर्भावैरेभिः सर्वमिदं जगत् ⁠।</div>
<div class="class_54">मोहितं नाभिजानाति मामेभ्यः परमव्ययम् ⁠।⁠।⁠ १३ ⁠।⁠।</div>
<div class="class_55">गुणोंके कार्यरूप सात्त्विक, राजस और तामस—इन तीनों प्रकारके भावोंसे यह सब संसार—प्राणिसमुदाय मोहित हो रहा है, इसीलिये इन तीनों गुणोंसे परे मुझ अविनाशीको नहीं जानता<span id="LAzo2OEMRyafsq-ONvVTFg48832"></span><a href="part0257_u4.xhtml#LAzo2OEMRyafsq-ONvVTFg48147" class="class_56">१</a> ⁠।⁠।⁠ १३ ⁠।⁠।</div>
<div class="class_54">दैवी ह्येषा गुणमयी मम माया दुरत्यया ⁠।</div>
<div class="class_54">मामेव ये प्रपद्यन्ते मायामेतां तरन्ति ते ⁠।⁠।⁠ १४ ⁠।⁠।</div>
<div class="class_55">क्योंकि यह अलौकिक अर्थात्र अति अद्भुत त्रिगुणमयी मेरी माया बड़ी दुस्तर है; परंतु जो पुरुष केवल मुझको ही निरन्तर भजते हैं, वे इस मायाको उल्लंघन कर जाते हैं अर्थात् संसारसे तर जाते हैं<span id="LAzo2OEMRyafsq-ONvVTFg49967"></span><a href="part0257_u4.xhtml#LAzo2OEMRyafsq-ONvVTFg48465" class="class_56">२</a> ⁠।⁠।</div>
<div class="class_55">सम्बन्ध—<span class="class_263">भगवान्‌ने मायाकी दुस्तरता दिखलाकर अपने भजनको उससे तरनेका उपाय बतलाया। इसपर यह प्रश्न उठता है कि जब ऐसी बात है, तब सब लोग निरन्तर आपका भजन क्यों नहीं करते; इसपर भगवान् कहते हैं</span>—</div>
<div class="class_54">न मां दुष्कृतिनो मूढाः प्रपद्यन्ते नराधमाः ⁠।</div>
<div class="class_54">माययापहृतज्ञाना आसुरं भावमाश्रिताः ⁠।⁠।⁠ १५ ⁠।⁠।</div>
<div class="class_55">मायाके द्वारा जिनका ज्ञान हरा जा चुका है ऐसे आसुरस्वभावको धारण किये हुए, मनुष्योंमें नीच, दूषित कर्म करनेवाले मूढलोग मुझको नहीं भजते ⁠।⁠।⁠ १५ ⁠।⁠।</div>
<div class="class_107"><span class="class_60">चतुर्विधा भजन्ते मां जनाः सुकृतिनोऽर्जुन</span><span id="LAzo2OEMRyafsq-ONvVTFg49141"></span><a href="part0257_u4.xhtml#LAzo2OEMRyafsq-ONvVTFg50289" class="class_108">३</a><span class="class_60"> ⁠।</span></div>
<div class="class_54">आर्तो जिज्ञासुरर्थार्थी ज्ञानी च भरतर्षभ ⁠।⁠।⁠ १६ ⁠।⁠।</div>
<div class="class_55">किंतु हे भरतवंशियोंमें श्रेष्ठ अर्जुन! उत्तम कर्म करनेवाले अर्थार्थी<span id="LAzo2OEMRyafsq-ONvVTFg48383"></span><a href="part0257_u4.xhtml#LAzo2OEMRyafsq-ONvVTFg47713" class="class_56">४</a>, आर्त,<span id="LAzo2OEMRyafsq-ONvVTFg48012"></span><a href="part0257_u4.xhtml#LAzo2OEMRyafsq-ONvVTFg47714" class="class_56">५</a> जिज्ञासु<span id="LAzo2OEMRyafsq-ONvVTFg48955"></span><a href="part0257_u4.xhtml#LAzo2OEMRyafsq-ONvVTFg47715" class="class_56">६</a> और ज्ञानी<span id="LAzo2OEMRyafsq-ONvVTFg48942"></span><a href="part0257_u4.xhtml#LAzo2OEMRyafsq-ONvVTFg47716" class="class_56">७</a>—ऐसे चार प्रकारके भक्तजन मुझको भजते हैं ⁠।⁠।⁠ १६ ⁠।⁠।</div>
<div class="class_54">तेषां ज्ञानी नित्ययुक्त एकभक्तिर्विशिष्यते ⁠।</div>
<div class="class_54">प्रियो हि ज्ञानिनोऽत्यर्थमहं स च मम प्रियः ⁠।⁠।⁠ १७ ⁠।⁠।</div>
<div class="class_55">उनमें नित्य मुझमें एकीभावसे स्थित अनन्य प्रेमभक्तिवाला ज्ञानी भक्त अति उत्तम है;<span id="LAzo2OEMRyafsq-ONvVTFg48098"></span><a href="part0257_u4.xhtml#LAzo2OEMRyafsq-ONvVTFg48969" class="class_56">१</a> क्योंकि मुझको तत्त्वसे जाननेवाले ज्ञानीको मैं अत्यन्त प्रिय हूँ और वह ज्ञानी मुझे अत्यन्त प्रिय है<span id="LAzo2OEMRyafsq-ONvVTFg48376"></span><a href="part0257_u4.xhtml#LAzo2OEMRyafsq-ONvVTFg48970" class="class_56">२</a> ⁠।⁠।⁠ १७ ⁠।⁠।</div>
<div class="class_55">सम्बन्ध—<span class="class_263">भगवान्‌ने ज्ञानी भक्तको सबसे श्रेष्ठ और अत्यन्त प्रिय बतलाया। इसपर यह शंका हो सकती है कि क्या दूसरे भक्त श्रेष्ठ और प्रिय नहीं हैं; इसपर भगवान् कहते हैं</span>—</div>
<div class="class_54">उदाराः सर्व एवैते ज्ञानी त्वात्मैव मे मतम् ⁠।</div>
<div class="class_54">आस्थितः स हि युक्तात्मा मामेवानुत्तमां गतिम् ⁠।⁠।⁠ १८ ⁠।⁠।</div>
<div class="class_55">ये सभी उदार हैं,<span id="LAzo2OEMRyafsq-ONvVTFg49816"></span><a href="part0257_u4.xhtml#LAzo2OEMRyafsq-ONvVTFg48601" class="class_56">३</a> परंतु ज्ञानी तो साक्षात् मेरा स्वरूप ही है<span id="LAzo2OEMRyafsq-ONvVTFg48999"></span><a href="part0257_u4.xhtml#LAzo2OEMRyafsq-ONvVTFg48602" class="class_56">४</a>—ऐसा मेरा मत है; क्योंकि वह मद्‌गत मन-बुद्धिवाला ज्ञानी भक्त अति उत्तम गतिस्वरूप मुझमें ही अच्छी प्रकार स्थित है ⁠।⁠।⁠ १८ ⁠।⁠।</div>
<div class="class_107"><span class="class_60">बहूनां जन्मनामन्ते</span><span id="LAzo2OEMRyafsq-ONvVTFg50400"></span><a href="part0257_u4.xhtml#LAzo2OEMRyafsq-ONvVTFg49124" class="class_108">५</a><span class="class_60"> ज्ञानवान्</span><span id="LAzo2OEMRyafsq-ONvVTFg48093"></span><a href="part0257_u4.xhtml#LAzo2OEMRyafsq-ONvVTFg49125" class="class_108">६</a><span class="class_60"> मां प्रपद्यते ⁠।</span></div>
<div class="class_54">वासुदेवः सर्वमिति स महात्मा सुदुर्लभः ⁠।⁠।⁠ १९ ⁠।⁠।</div>
<div class="class_55">बहुत जन्मोंके अन्तके जन्ममें तत्त्वज्ञानको प्राप्त पुरुष, सब कुछ वासुदेव ही है—इस प्रकार मुझको भजता है;<span id="LAzo2OEMRyafsq-ONvVTFg50176"></span><a href="part0257_u4.xhtml#LAzo2OEMRyafsq-ONvVTFg48831" class="class_56">७</a> वह महात्मा अत्यन्त दुर्लभ है ⁠।⁠।⁠ १९ ⁠।⁠।</div>
<div class="class_54">कामैस्तैस्तैर्हृतज्ञानाः प्रपद्यन्तेऽन्यदेवताः ⁠।</div>
<div class="class_54">तं तं नियममास्थाय प्रकृत्या नियताः स्वया ⁠।⁠।⁠ २० ⁠।⁠।</div>
<div class="class_55">उन-उन भोगोंकी कामनाद्वारा जिनका ज्ञान हरा जा चुका है, वे लोग अपने स्वभावसे प्रेरित होकर<span id="LAzo2OEMRyafsq-ONvVTFg49212"></span><a href="part0257_u4.xhtml#LAzo2OEMRyafsq-ONvVTFg48694" class="class_56">८</a> उस-उस नियमको धारण करके अन्य देवताओंको भजते हैं अर्थात् पूजते हैं<span id="LAzo2OEMRyafsq-ONvVTFg49718"></span><a href="part0257_u4.xhtml#LAzo2OEMRyafsq-ONvVTFg48695" class="class_56">१</a> ⁠।⁠।⁠ २० ⁠।⁠।</div>
<div class="class_54">यो यो यां यां तनुं भक्तः श्रद्धयार्चितुमिच्छति ⁠।</div>
<div class="class_54">तस्य तस्याचलां श्रद्धां तामेव विदधाम्यहम् ⁠।⁠।⁠ २१ ⁠।⁠।</div>
<div class="class_55">जो-जो सकाम भक्त जिस-जिस देवताके स्वरूपको श्रद्धासे पूजना चाहता है,<span id="LAzo2OEMRyafsq-ONvVTFg49746"></span><a href="part0257_u4.xhtml#LAzo2OEMRyafsq-ONvVTFg48963" class="class_56">२</a> उस-उस भक्तकी श्रद्धाको मैं उसी देवताके प्रति स्थिर करता हूँ ⁠।⁠।⁠ २१ ⁠।⁠।</div>
<div class="class_54">स तया श्रद्धया युक्तस्तस्याराधनमीहते ⁠।</div>
<div class="class_54">लभते च ततः कामान्‌ मयैव विहितान् हि तान् ⁠।⁠।⁠ २२ ⁠।⁠।</div>
<div class="class_55">वह पुरुष उस श्रद्धासे युक्त होकर उस देवताका पूजन करता है और उस देवतासे मेरे द्वारा ही विधान किये हुए उन इच्छित भोगोंको निःसंदेह प्राप्त करता है ⁠।⁠।⁠ २२ ⁠।⁠।</div>
<div class="class_54">अन्तवत्तु फलं तेषां तद् भवत्यल्पमेधसाम् ⁠।</div>
<div class="class_54">देवान् देवयजो यान्ति मद्भक्ता यान्ति मामपि ⁠।⁠।⁠ २३ ⁠।⁠।</div>
<div class="class_55">परंतु उन अल्प बुद्धिवालोंका<span id="LAzo2OEMRyafsq-ONvVTFg48718"></span><a href="part0257_u4.xhtml#LAzo2OEMRyafsq-ONvVTFg48086" class="class_56">३</a> वह फल नाशवान् है तथा वे देवताओंको पूजनेवाले देवताओंको प्राप्त होते हैं और मेरे भक्त चाहे जैसे ही भजें, अन्तमें वे मुझको ही प्राप्त होते हैं<span id="LAzo2OEMRyafsq-ONvVTFg48176"></span><a href="part0257_u4.xhtml#LAzo2OEMRyafsq-ONvVTFg48087" class="class_56">४</a> ⁠।⁠।⁠ २३ ⁠।⁠।</div>
<div class="class_55">सम्बन्ध—<span class="class_263">जब भगवान् इतने प्रेमी और दयासागर हैं कि जिस-किसी प्रकारसे भी भजनेवालेको अपने स्वरूपकी प्राप्ति करा ही देते हैं, तो फिर सभी लोग उनको क्यों नहीं भजते, इस जिज्ञासापर कहते हैं</span>—</div>
<div class="class_54">अव्यक्तं व्यक्तिमापन्नं मन्यन्ते मामबुद्धयः ⁠।</div>
<div class="class_54">परं भावमजानन्तो ममाव्ययमनुत्तमम् ⁠।⁠।⁠ २४ ⁠।⁠।</div>
<div class="class_55">बुद्धिहीन पुरुष मेरे अनुत्तम अविनाशी परम भावको न जानते हुए<span id="LAzo2OEMRyafsq-ONvVTFg49821"></span><a href="part0257_u4.xhtml#LAzo2OEMRyafsq-ONvVTFg48656" class="class_56">५</a> मन-इन्द्रियोंसे परे मुझ सच्चिदानन्दघन परमात्माको मनुष्यकी भाँति जन्मकर व्यक्तिभावको प्राप्त हुआ मानते हैं<span id="LAzo2OEMRyafsq-ONvVTFg49933"></span><a href="part0257_u4.xhtml#LAzo2OEMRyafsq-ONvVTFg48657" class="class_56">६</a> ⁠।⁠।⁠ २४ ⁠।⁠।</div>
<div class="class_54">नाहं प्रकाशः सर्वस्य योगमायासमावृतः ⁠।</div>
<div class="class_107"><span class="class_60">मूढोऽयं नाभिजानाति लोको</span><span id="LAzo2OEMRyafsq-ONvVTFg48460"></span><a href="part0257_u4.xhtml#LAzo2OEMRyafsq-ONvVTFg48389" class="class_108">१</a><span class="class_60"> मामजमव्ययम् ⁠।⁠।⁠ २५ ⁠।⁠।</span></div>
<div class="class_55">क्योंकि अपनी योगमायासे छिपा हुआ<span id="LAzo2OEMRyafsq-ONvVTFg49670"></span><a href="part0257_u4.xhtml#LAzo2OEMRyafsq-ONvVTFg50180" class="class_56">२</a> मैं सबके प्रत्यक्ष नहीं होता, इसलिये यह अज्ञानी जनसमुदाय मुझ जन्मरहित अविनाशी परमेश्वरको नहीं जानता अर्थात् मुझको जन्मने-मरनेवाला समझता है ⁠।⁠।⁠ २५ ⁠।⁠।</div>
<div class="class_54">वेदाहं समतीतानि वर्तमानानि चार्जुन ⁠।</div>
<div class="class_54">भविष्याणि च भूतानि मां तु वेद न कश्चन ⁠।⁠।⁠ २६ ⁠।⁠।</div>
<div class="class_55">हे अर्जुन! पूर्वमें व्यतीत हुए और वर्तमानमें स्थित तथा आगे होनेवाले सब भूतोंको मैं जानता हूँ,<span id="LAzo2OEMRyafsq-ONvVTFg48965"></span><a href="part0257_u4.xhtml#LAzo2OEMRyafsq-ONvVTFg49874" class="class_56">३</a> परंतु मुझको कोई भी श्रद्धा-भक्तिरहित पुरुष नहीं जानता ⁠।⁠।⁠ २६ ⁠।⁠।</div>
<div class="class_54">इच्छाद्वेषसमुत्थेन द्वन्द्वमोहेन भारत ⁠।</div>
<div class="class_54">सर्वभूतानि सम्मोहं सर्गे यान्ति परंतप ⁠।⁠।⁠ २७ ⁠।⁠।</div>
<div class="class_55">क्योंकि हे भरतवंशी अर्जुन! संसारमें इच्छा और द्वेषसे उत्पन्न सुख-दुःखादि द्वन्द्वरूप मोहसे<span id="LAzo2OEMRyafsq-ONvVTFg49065"></span><a href="part0257_u4.xhtml#LAzo2OEMRyafsq-ONvVTFg49088" class="class_56">४</a> सम्पूर्ण प्राणी अत्यन्त अज्ञताको प्राप्त हो रहे हैं ⁠।⁠।⁠ २७ ⁠।⁠।</div>
<div class="class_54">येषां त्वन्तगतं पापं जनानां पुण्यकर्मणाम् ⁠।</div>
<div class="class_54">ते द्वन्द्वमोहनिर्मुक्ता भजन्ते मां दृढव्रताः ⁠।⁠।⁠ २८ ⁠।⁠।</div>
<div class="class_55">परंतु निष्कामभावसे श्रेष्ठ कर्मोंका आचरण करनेवाले जिन पुरुषोंका पाप नष्ट हो गया है, वे राग-द्वेषजनित द्वन्द्वरूप मोहसे मुक्ता दृढनिश्चयी भक्त मुझको सब प्रकारसे भजते हैं<span id="LAzo2OEMRyafsq-ONvVTFg48526"></span><a href="part0257_u4.xhtml#LAzo2OEMRyafsq-ONvVTFg47820" class="class_56">५</a> ⁠।⁠।⁠ २८ ⁠।⁠।</div>
<div class="class_54">जरामरणमोक्षाय मामाश्रित्य यतन्ति ये ⁠।</div>
<div class="class_54">ते ब्रह्म तद्‌ विदुः कृत्स्नमध्यात्मं कर्म चाखिलम् ⁠।⁠।⁠ २९ ⁠।⁠।</div>
<div class="class_55">जो मेरे शरण होकर जरा और मरणसे छूटनेके लिये यत्न करते हैं,<span id="LAzo2OEMRyafsq-ONvVTFg48528"></span><a href="part0257_u4.xhtml#LAzo2OEMRyafsq-ONvVTFg50430" class="class_56">६</a> वे पुरुष उस ब्रह्मको, सम्पूर्ण अध्यात्मको और सम्पूर्ण कर्मको जानते हैं ⁠।⁠।⁠ २९ ⁠।⁠।</div>
<div class="class_54">साधिभूताधिदैवं मां साधियज्ञं च ये विदुः ⁠।</div>
<div class="class_54">प्रयाणकालेऽपि च मां ते विदुर्युक्तचेतसः ⁠।⁠।⁠ ३० ⁠।⁠।</div>
<div class="class_55">एवं जो पुरुष अधिभूत और अधिदैवके सहित तथा अधियज्ञके सहित (सबके आत्मरूप) मुझे अन्तकालमें भी जानते हैं, वे युक्तचित्तवाले पुरुष मुझे जानते हैं<span id="LAzo2OEMRyafsq-ONvVTFg48060"></span><a href="part0258_u5.xhtml#LAzo2OEMRyafsq-ONvVTFg48142" class="class_56">१</a> अर्थात् प्राप्त हो जाते हैं ⁠।⁠।⁠ ३० ⁠।⁠।</div>
<div class="class_87">इति श्रीमहाभारते भीष्मपर्वणि श्रीमद्भगवद्‌गीतापर्वणि श्रीमद्भगवद्‌गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे ज्ञानविज्ञानयोगो नाम सप्तमोऽध्यायः ⁠।⁠।⁠ ७ ⁠।⁠। भीष्मपर्वणि तु एकत्रिंशोऽध्यायः ⁠।⁠।⁠ ३१ ⁠।⁠।</div>
<div class="class_88">इस प्रकार श्रीमहाभारत भीष्मपर्वके श्रीमद्भगवद्‌गीतापर्वके अन्तर्गत ब्रह्मविद्या एवं योगशास्त्ररूप श्रीमद्भगवद्‌गीतोपनिषद्, श्रीकृष्णार्जुनसंवादमें ज्ञान-विज्ञानयोग नामक सातवाँ अध्याय पूरा हुआ ⁠।⁠।⁠ ७ ⁠।⁠। भीष्मपर्वमें इकतीसवाँ अध्याय पूरा हुआ ⁠।⁠।⁠ ३१ ⁠।⁠।</div>
<div class="class_89"><img src="image_292.jpg" alt="" class="class_42"/></div>
<hr class="class_90"/>
<div id="LAzo2OEMRyafsq-ONvVTFg49612" class="class_91"><a href="part0257_u4.xhtml#LAzo2OEMRyafsq-ONvVTFg47985" class="class_36">१</a>. इस लोक और परलोकके किसी भी भोगके प्रति जिसके मनमें तनिक भी आसक्ति नहीं रह गयी है तथा जिसका मन सब ओरसे हटकर एकमात्र परम प्रेमास्पद, सर्वगुणसम्पन्न परमेश्वरमें इतना अधिक आसक्त हो गया है कि जलके जरासे वियोगमें परम व्याकुल हो जानेवाली मछलीके समान जो क्षणभर भी भगवान्‌के वियोग और विस्मरणको सहन नहीं कर सकता, वह ‘मय्यासक्तमनाः’ है।</div>
<div id="LAzo2OEMRyafsq-ONvVTFg49613" class="class_91"><a href="part0257_u4.xhtml#LAzo2OEMRyafsq-ONvVTFg48081" class="class_36">२</a>. जो पुरुष संसारके सम्पूर्ण आश्रयोंका त्याग करके समस्त आशाओं और भरोसोंसे मुँह मोड़कर एकमात्र भगवान्‌पर ही निर्भर करता है और सर्वशक्तिमान् भगवान्‌को ही परम आश्रय तथा परम गति जानकर एकमात्र उन्हींके भरोसेपर सदाके लिये निश्चिन्त हो गया है, वह ‘मदाश्रयः’ है।</div>
<div id="LAzo2OEMRyafsq-ONvVTFg47927" class="class_91"><a href="part0257_u4.xhtml#LAzo2OEMRyafsq-ONvVTFg50327" class="class_36">३</a>. मन और बुद्धिको अचलभावसे भगवान्‌में स्थिर करके नित्य-निरन्तर श्रद्धा-प्रेमपूर्वक उनका चिन्तन करना ही योगमें लग जाना है।</div>
<div id="LAzo2OEMRyafsq-ONvVTFg47928" class="class_91"><a href="part0257_u4.xhtml#LAzo2OEMRyafsq-ONvVTFg48918" class="class_36">४</a>. भगवान् नित्य हैं, सत्य हैं, सनातन हैं; वे सर्वगुणसम्पन्न, सर्वशक्तिमान्, सर्वज्ञ, सर्वव्यापी, सर्वाधार और सर्वरूप हैं तथा स्वयं ही अपनी योगमायासे जगत्‌के रूपमें प्रकट होते हैं। वस्तुतः उनके अतिरिक्त अन्य कुछ है ही नहीं; व्यक्त-अव्यक्त और सगुण-निर्गुण सब वे ही हैं। इस प्रकार उन भगवान्‌के स्वरूपको निर्भ्रान्त और असंदिग्धरूपसे समझ लेना ही समग्र भगवान्‌को संशयरहित जानना है।</div>
<div id="LAzo2OEMRyafsq-ONvVTFg48029" class="class_91"><a href="part0257_u4.xhtml#LAzo2OEMRyafsq-ONvVTFg50260" class="class_36">५</a>. भगवान्‌के निर्गुण-निराकार तत्त्वका जो प्रभाव, माहात्म्य और रहस्यसहित यथार्थ ज्ञान है, उसे ‘ज्ञान’ कहते हैं; इसी प्रकार उनके सगुण निराकार और दिव्य साकार तत्त्वके लीला, रहस्य, गुण, महत्त्व और प्रभावसहित यथार्थ ज्ञानका नाम ‘विज्ञान’ है।</div>
<div id="LAzo2OEMRyafsq-ONvVTFg48030" class="class_91"><a href="part0257_u4.xhtml#LAzo2OEMRyafsq-ONvVTFg49822" class="class_36">६</a>. ज्ञान और विज्ञानके द्वारा भगवान्‌के समग्र स्वरूपकी भलीभाँति उपलब्धि हो जाती है। यह विश्व-ब्रह्माण्ड तो समग्ररूपका एक क्षुद्र-सा अंशमात्र है। जब मनुष्य भगवान्‌के समग्ररूपको जान लेता है, तब स्वभावतः ही उसके लिये कुछ भी जानना बाकी नहीं रह जाता।</div>
<div id="LAzo2OEMRyafsq-ONvVTFg49614" class="class_91"><a href="part0257_u4.xhtml#LAzo2OEMRyafsq-ONvVTFg48644" class="class_36">१</a>. भगवत्कृपाके फलस्वरूप मनुष्य-शरीर प्राप्त होनेपर भी जन्म-जन्मान्तरके संस्कारोंसे भोगोंमें अत्यन्त आसक्ति और भगवान्‌में श्रद्धा-प्रेमका अभाव या कमी रहनेके कारण अधिकांश मनुष्य तो इस मार्गकी ओर मुँह ही नहीं करते। जिसके पूर्वसंस्कार शुभ होते हैं, भगवान्, महापुरुष और शास्त्रोंमें जिसकी कुछ श्रद्धा-भक्ति होती है तथा पूर्वप्रण्योंके पुंजसे और भगवत्कृपासे जिसको सत्पुरुषोंका संग प्राप्त हो जाता है, हजारों मनुष्योंमेंसे ऐसा कोई बिरला ही इस मार्गमें प्रवृत्त होकर प्रयत्न करता है।</div>
<div id="LAzo2OEMRyafsq-ONvVTFg49615" class="class_91"><a href="part0257_u4.xhtml#LAzo2OEMRyafsq-ONvVTFg48962" class="class_36">२</a>. चेष्टाके तारतम्यसे सबका साधन एक-सा नहीं होता। अहंकार, ममत्व, कामना, आसक्ति और संगदोष आदिके कारण नाना प्रकारके विघ्न भी आते ही रहते हैं। अतएव साधन करनेवालोंमें भी बहुत थोड़े ही पुरुष ऐसे निकलते हैं, जिनकी श्रद्धा-भक्ति और साधना पूर्ण होती है और उसके फलस्वरूप इसी जन्ममें वे भगवान्‌का साक्षात्कार कर लेते हैं।</div>
<div id="LAzo2OEMRyafsq-ONvVTFg50193" class="class_91"><a href="part0257_u4.xhtml#LAzo2OEMRyafsq-ONvVTFg48126" class="class_36">३</a>. गीताके तेरहवें अध्यायमें भगवान्‌ने जिस अव्यक्त मूल प्रकृतिके तेईस कार्य बतलाये हैं, उसीको यहाँ आठ भेदोंमें विभक्त बतलाया है। यह ‘अपरा प्रकृति’ ज्ञेय तथा जड होनेके कारण ज्ञाता चेतन जीवरूपा ‘परा प्रकृति’ से सर्वथा भिन्न और निकृष्ट है; यही संसारकी हेतुरूप है और इसीके द्वारा जीवका बन्धन होता है। इसीलिये इसका नाम ‘अपरा प्रकृति’ है।</div>
<div id="LAzo2OEMRyafsq-ONvVTFg50194" class="class_91"><a href="part0257_u4.xhtml#LAzo2OEMRyafsq-ONvVTFg48350" class="class_36">४</a>. समस्त जीवोंके शरीर, इन्द्रियाँ, प्राण तथा भोग्यवस्तुएँ और भोगस्थानमय इस सम्पूर्ण व्यक्त प्रकृतिका नाम जगत् है। ऐसा यह जगत्‌रूप जडतत्त्व चेतनतत्त्वसे व्याप्त है। अतः उसीने इसे धारण कर रखा है।</div>
<div id="LAzo2OEMRyafsq-ONvVTFg48817" class="class_91"><a href="part0257_u4.xhtml#LAzo2OEMRyafsq-ONvVTFg48111" class="class_36">५</a>. अचर और चर जितने भी छोटे-बड़े सजीव प्राणी हैं, उन सभी सजीव प्राणियोंकी उत्पत्ति, स्थिति और वृद्धि इन ‘अपरा’ (जड) और ‘परा’ (चेतन) प्रकृतियोंके संयोगसे ही होती हैं। इसलिये उनकी उत्पत्तिमें ये ही दोनों कारण हैं। यही बात गीताके तेरहवें अध्यायके छब्बीसवें श्लोकमें क्षेत्र-क्षेत्रज्ञके नामसे कही गयी है।</div>
<div id="LAzo2OEMRyafsq-ONvVTFg48818" class="class_91"><a href="part0257_u4.xhtml#LAzo2OEMRyafsq-ONvVTFg49005" class="class_36">६</a>. जैसे बादल आकाशसे उत्पन्न होते हैं, आकाशमें रहते हैं और आकाशमें ही विलीन हो जाते हैं तथा आकाश ही उनका एकमात्र कारण और आधार है, वैसे ही यह सारा विश्व भगवान्‌से ही उत्पन्न होता है, भगवान्‌में ही स्थित है और भगवान्‌में ही विलीन हो जाता है। भगवान् ही इसके एकमात्र महान् कारण और परम आधार हैं।</div>
<div id="LAzo2OEMRyafsq-ONvVTFg48720" class="class_91"><a href="part0257_u4.xhtml#LAzo2OEMRyafsq-ONvVTFg48829" class="class_36">७</a>. जैसे सूतकी डोरीमें उसी सूतकी गाँठें लगाकर उन्हें मनिये मानकर माला बना लेते हैं और जैसे उस डोरीमें और गाँठोंके मनियोंमें सर्वत्र केवल सूत ही व्याप्त रहता है, उसी प्रकार यह समस्त संसार भगवान्‌में गुँथा हुआ है। भगवान् ही सबमें ओतप्रोत हैं।</div>
<div id="LAzo2OEMRyafsq-ONvVTFg50286" class="class_91"><a href="part0257_u4.xhtml#LAzo2OEMRyafsq-ONvVTFg48645" class="class_36">८</a>. शब्द, स्पर्श, रूप, रस एवं गन्धसे इस प्रसंगमें इनके कारणरूप तन्मात्राओंका ग्रहण है। इस बातको स्पष्ट करनेके लिये उनके साथ पवित्र शब्द जोड़ा गया है।</div>
<div id="LAzo2OEMRyafsq-ONvVTFg49912" class="class_91"><a href="part0257_u4.xhtml#LAzo2OEMRyafsq-ONvVTFg49825" class="class_36">१</a>. जो सदासे हो तथा कभी नष्ट न हो, उसे ‘सनातन’ कहते हैं। भगवान् ही समस्त चराचर भूत-प्राणियोंके परम आधार हैं और उन्हींसे सबकी उत्पत्ति होती है। अतएव वे ही सबके ‘सनातन बीज’ हैं।</div>
<div id="LAzo2OEMRyafsq-ONvVTFg49913" class="class_91"><a href="part0257_u4.xhtml#LAzo2OEMRyafsq-ONvVTFg49807" class="class_36">२</a>. सम्पूर्ण पदार्थोंका निश्चय करनेवाली और मन-इन्द्रियोंको अपने शासनमें रखकर उनका संचालन करनेवाली अन्तःकरणकी जो परिशुद्ध बोधमयी शक्ति है, उसे बुद्धि कहते हैं; जिसमें वह बुद्धि अधिक होती है, उसे बुद्धिमान् कहते हैं; यह बुद्धिशक्ति भगवान्‌की अपरा प्रकृतिका ही अंश है। इसी प्रकार सब लोगोंपर प्रभाव डालनेवाली शक्तिविशेषका नाम तेजस् है; यह तेजस्तत्त्व जिसमें विशेष होता है, उसे लोग ‘तेजस्वी’ कहते हैं। यह तेज भी भगवान्‌की अपरा प्रकृतिका ही एक अंश है, इसलिये भगवान्‌ने इन दोनोंको अपना स्वरूप बतलाया है।</div>
<div id="LAzo2OEMRyafsq-ONvVTFg49562" class="class_91"><a href="part0257_u4.xhtml#LAzo2OEMRyafsq-ONvVTFg48089" class="class_36">३</a>. जिस बलमें कामना, राग, अहंकार तथा क्रोधादिका संयोग है, उस बलका वर्णन आसुरी सम्पदामें किया गया है (गीता १६।१८), अतः वह तो आसुर बल है और उसके त्यागनेकी बात कही है (गीता १८।५३)। इसी प्रकार धर्मविरुद्ध काम भी आसुरी सम्पदाका प्रधान गुण होनेसे समस्त अनर्थोंका मूल (गीता ३।३७), नरकका द्वार और त्याज्य है (गीता १६।२१)। काम-रागयुक्त ‘बल’ से और धर्मविरुद्ध ‘काम’ से विलक्षण, विशुद्ध ‘बल’ और विशुद्ध ‘काम’ ही भगवान्‌का स्वरूप है।</div>
<div id="LAzo2OEMRyafsq-ONvVTFg47902" class="class_91"><a href="part0257_u4.xhtml#LAzo2OEMRyafsq-ONvVTFg47788" class="class_36">४</a>. मन, बुद्धि, अहंकार, इन्द्रिय, इन्द्रियोंके विषय, तन्मात्राएँ, महाभूत और समस्त गुण-अवगुण तथा कर्म आदि जितने भी भाव हैं, सभी सात्त्विक, राजस और तामस भावोंके अन्तर्गत हैं। इन समस्त पदार्थोंका विकास और विस्तार भगवान्‌की ‘अपरा प्रकृति’ से होता है और वह प्रकृति भगवान्‌की है, अतः भगवान्‌से भिन्न नहीं है, उन्हींके लीलासंकेतसे प्रकृतिके द्वारा सबका सृजन, विस्तार और उपसंहार होता रहता है—इस प्रकार जान लेना ही उन सबको ‘भगवान्‌से होनेवाले’ समझना है।</div>
<div id="LAzo2OEMRyafsq-ONvVTFg47903" class="class_91"><a href="part0257_u4.xhtml#LAzo2OEMRyafsq-ONvVTFg48021" class="class_36">५</a>. जैसे आकाशमें उत्पन्न होनेवाले बादलोंका कारण और आधार आकाश है, परंतु आकाश उनसे सर्वथा निर्लिप्त है। बादल आकाशमें सदा नहीं रहते और अनित्य होनेसे वस्तुतः उनकी स्थिर सत्ता भी नहीं है; पर आकाश बादलोंके न रहनेपर भी सदा रहता है। जहाँ बादल नहीं है, वहाँ भी आकाश तो है ही; वह बादलोंके आश्रित नहीं है। वस्तुतः बादल भी आकाशसे भिन्न नहीं हैं, उसीमें उससे उत्पन्न होते हैं। अतएव यथार्थमें बादलोंकी भिन्न सत्ता न होनेसे आकाश किसी समय भी बादलोंमें नहीं है, वह तो सदा अपने-आपमें ही स्थित है। इसी प्रकार यद्यपि भगवान् भी समस्त त्रिगुणमय भावोंके कारण और आधार हैं, तथापि वास्तवमें वे गुण भगवान्‌में नहीं हैं और भगवान् उनमें नहीं हैं। भगवान् तो सर्वथा और सर्वदा गुणातीत हैं तथा नित्य अपने-आपमें ही स्थित हैं।</div>
<div id="LAzo2OEMRyafsq-ONvVTFg48147" class="class_91"><a href="part0257_u4.xhtml#LAzo2OEMRyafsq-ONvVTFg48832" class="class_36">१</a>. जगत्‌के समस्त देहाभिमानी प्राणी—यहाँतक कि मनुष्य भी—अपने-अपने स्वभाव, प्रकृति और विचारके अनुसार, अनित्य और दुःखपूर्ण इन त्रिगुणमय भावोंको ही नित्य और सुखके हेतु समझकर इनकी कल्पित रमणीयता और सुखरूपताकी केवल ऊपरसे ही दीखनेवाली चमक-दमकमें जीवनके परम लक्ष्यको भूलकर भगवान्‌के गुण, प्रभाव, तत्त्व, स्वरूप और रहस्यके चिन्तन और ज्ञानसे विमुख हो रहे हैं। इस कारण उनकी विवेकदृष्टि इतनी स्थूल हो गयी है कि वे विषयोंके संग्रह करने और भोगनेके सिवा जीवनका अन्य कोई कर्तव्य या लक्ष्य ही नहीं समझते। इसलिये वे इन सबसे सर्वथा अतीत, अविनाशी परमात्माको नहीं जान सकते।</div>
<div id="LAzo2OEMRyafsq-ONvVTFg48465" class="class_91"><a href="part0257_u4.xhtml#LAzo2OEMRyafsq-ONvVTFg49967" class="class_36">२</a>. जो एकमात्र भगवान्‌को ही अपना परम आश्रय, परम गति, परम प्रिय और परम प्राप्य मानते हैं तथा सब कुछ भगवान्‌का या भगवान्‌के ही लिये है—ऐसा समझकर जो शरीर, स्त्री, पुत्र, धन, गृह, कीर्ति आदिमें ममत्व और आसक्तिका त्याग करके, उन सबको भगवान्‌की ही पूजाकी सामग्री बनाकर तथा भगवान्‌के रचे हुए विधानमें सदा संतुष्ट रहकर, भगवान्‌की आज्ञाके पालनमें तत्पर और भगवान्‌के स्मरणपरायण होकर अपनेको सब प्रकारसे निरन्तर भगवान्‌में ही लगाये रखते हैं, वे शरणागत भक्त मायासे तरते हैं।</div>
<div id="LAzo2OEMRyafsq-ONvVTFg50289" class="class_91"><a href="part0257_u4.xhtml#LAzo2OEMRyafsq-ONvVTFg49141" class="class_36">३</a>. जन्म-जन्मान्तरसे शुभकर्म करते-करते जिनका स्वभाव सुधरकर शुभकर्मशील बन गया है और पूर्वसंस्कारोंके बलसे अथवा महत्संगके प्रभावसे जो इस जन्ममें भी भगवदाज्ञानुसार शुभकर्म ही करते हैं, उन शुभकर्म करनेवालोंको ‘सृकृती’ कहते हैं।</div>
<div id="LAzo2OEMRyafsq-ONvVTFg47713" class="class_91"><a href="part0257_u4.xhtml#LAzo2OEMRyafsq-ONvVTFg48383" class="class_36">४</a>. स्त्री, पुत्र, धन, मान, बड़ाई, प्रतिष्ठा और स्वर्ग-सुख आदि इस लोक और परलोकके भोगोंमेंसे, जिसके मनमें एककी या बहुतोंकी कामना है, परंतु कामनापूर्तिके लिये जो केवल भगवान्‌पर ही निर्भर करता है और इसके लिये जो श्रद्धा और विश्वासके साथ भगवान्‌का भजन करता है, वह ‘अर्थार्थी’ भक्त है। सुग्रीव-विभीषणादि भक्त अर्थार्थी माने जाते हैं, इनमें प्रधानतासे ध्रुवका नाम लिया जाता है।</div>
<div id="LAzo2OEMRyafsq-ONvVTFg47714" class="class_91"><a href="part0257_u4.xhtml#LAzo2OEMRyafsq-ONvVTFg48012" class="class_36">५</a>. जो शारीरिक या मानसिक संताप, विपत्ति, शत्रुभय, रोग, अपमान, चोर, डाकू और आततायियोंके अथवा हिंस्र जानवरोंके आक्रमण आदिसे घबराकर उनसे छूटनेके लिये पूर्ण विश्वासके साथ हृदयकी अडिग श्रद्धासे भगवान्‌का भजन करता है, वह ‘आर्त’ भक्त है। आर्त भक्तोंमें गजराज, जरासंधके बंदी राजागण आदि बहुत-से माने जाते हैं; परंतु सती द्रौपदीका नाम मुख्यतया लिया जाता है।</div>
<div id="LAzo2OEMRyafsq-ONvVTFg47715" class="class_91"><a href="part0257_u4.xhtml#LAzo2OEMRyafsq-ONvVTFg48955" class="class_36">६</a>. धन, स्त्री, पुत्र, गृह आदि वस्तुओंकी और रोग-संकटादिकी परवा न करके एकमात्र परमात्माको तत्त्वसे जाननेकी इच्छासे ही जो एकनिष्ठ होकर भगवान्‌की भक्ति करता है (गीता १४।२६), उस कल्याणकामी भक्तको ‘जिज्ञासु’ कहते हैं। जिज्ञासु भक्तोंमें परीक्षित् आदि अनेकोंके नाम हैं, परंतु उद्धवजीका नाम विशेष प्रसिद्ध है।</div>
<div id="LAzo2OEMRyafsq-ONvVTFg47716" class="class_91"><a href="part0257_u4.xhtml#LAzo2OEMRyafsq-ONvVTFg48942" class="class_36">७</a>. जो परमात्माको प्राप्त कर चुके हैं, जिनकी दृष्टिमें एक परमात्मा ही रह गये हैं—परमात्माके अतिरिक्त और कुछ है ही नहीं और इस प्रकार परमात्माको प्राप्त कर लेनेसे जिनकी समस्त कामनाएँ निःशेषरूपसे समाप्त हो चुकी हैं, तथा ऐसी स्थितिमें जो सहजभावसे ही परमात्माका भजन करते हैं, वे ‘ज्ञानी’ हैं (गीता १२।१३-१९)। गीताके नवें अध्यायके तेरहवें और चौदहवें श्लोकोंमें तथा दसवें अध्यायके तीसरे और पंद्रहवें अध्यायके उन्नीसवें श्लोकमें जिनका वर्णन है, वे निष्काम अनन्य प्रेमी साधक भक्त भी ज्ञानी भक्तोंके अन्तर्गत हैं। ज्ञानियोंमें शुकदेवजी, सनकादि, नारदजी और भीष्मजी आदि प्रसिद्ध हैं। बालक प्रह्लाद भी ज्ञानी भक्त माने जाते हैं।</div>
<div id="LAzo2OEMRyafsq-ONvVTFg48969" class="class_91"><a href="part0257_u4.xhtml#LAzo2OEMRyafsq-ONvVTFg48098" class="class_36">१</a>. संसार, शरीर और अपने-आपको सर्वथा भूलकर जो अनन्यभावसे नित्य-निरन्तर केवल भगवान्‌में ही स्थित है, उसे ‘नित्ययुक्त’ कहते हैं और जो भगवान्‌में ही हेतुरहित और अविरल प्रेम करता है, उसे ‘एकभक्ति’ कहते हैं; ऐसा भगवान्‌के तत्त्वको जाननेवाला ज्ञानी भक्त अन्य सबसे उत्तम है।</div>
<div id="LAzo2OEMRyafsq-ONvVTFg48970" class="class_91"><a href="part0257_u4.xhtml#LAzo2OEMRyafsq-ONvVTFg48376" class="class_36">२</a>. जिन्होंने इस लोक और परलोकके अत्यन्त प्रिय, सुखप्रद तथा सांसारिक मनुष्योंकी दृष्टिसे दुर्लभ-से-दुर्लभ माने जानेवाले भोगों और सुखोंकी समस्त अभिलाषाओंका भगवान्‌के लिये त्याग कर दिया है, उनकी दृष्टिमें भगवान्‌का कितना महत्त्व है और उनको भगवान् कितने प्यारे हैं—दूसरे किसीके द्वारा इसकी कल्पना भी नहीं की जा सकती। इसीलिये भगवान् कहते हैं कि ‘ज्ञानीको’ मैं अत्यन्त प्रिय हूँ।’ और जिनको भगवान् अतिशय प्रिय हैं, वे भगवान्‌को तो अतिशय प्रिय होंगे ही।</div>
<div id="LAzo2OEMRyafsq-ONvVTFg48601" class="class_91"><a href="part0257_u4.xhtml#LAzo2OEMRyafsq-ONvVTFg49816" class="class_36">३</a>. वे सब प्रकारके भक्त इस बातका भलीभाँति निश्चय कर चुके हैं कि भगवान् सर्वशक्तिमान् हैं, सर्वज्ञ हैं, सर्वेश्वर हैं, परम दयालु हैं और परम सुहृद् हैं; हमारी आशा और आकांक्षाओंकी पूर्ति एकमात्र उन्हींसे हो सकती है। ऐसा मान और जानकर, वे अन्य सब प्रकारके आश्रयोंका त्याग करके अपने जीवनको भगवान्‌के ही भजन-स्मरण, पूजन और सेवा आदिमें लगाये रखते हैं। उनकी एक भी चेष्टा ऐसी नहीं होती, जो भगवान्‌के विश्वासमें जरा भी त्रुटि लानेवाली हो। इसलिये सबको ‘उदार’ कहा गया है।</div>
<div id="LAzo2OEMRyafsq-ONvVTFg48602" class="class_91"><a href="part0257_u4.xhtml#LAzo2OEMRyafsq-ONvVTFg48999" class="class_36">४</a>. इस कथनसे भगवान् यह भाव दिखला रहे हैं कि ज्ञानी भक्तमें और मुझमें कुछ भी अन्तर नहीं है। भक्त है सो मैं हूँ और मैं हूँ सो भक्त है।</div>
<div id="LAzo2OEMRyafsq-ONvVTFg49124" class="class_91"><a href="part0257_u4.xhtml#LAzo2OEMRyafsq-ONvVTFg50400" class="class_36">५</a>. जिस जन्ममें मनुष्य भगवान्‌का ज्ञानी भक्त बन जाता है, वही उसके बहुत-से जन्मोंके अन्तका जन्म है; क्योंकि भगवान्‌को इस प्रकार तत्त्वसे जान लेनेके पश्चात् उसका पुनः जन्म नहीं होता; वही उसका अन्तिम जन्म होता है।</div>
<div id="LAzo2OEMRyafsq-ONvVTFg49125" class="class_91"><a href="part0257_u4.xhtml#LAzo2OEMRyafsq-ONvVTFg48093" class="class_36">६</a>. भगवान्‌ने इसी अध्यायके दूसरे श्लोकमें विज्ञानसहित जिस ज्ञानके जाननेकी प्रशंसा की थी, जिस प्रेमी भक्तने उस विज्ञानसहित ज्ञानको प्राप्त कर लिया है तथा तीसरे श्लोकमें जिसके लिये कहा है कि कोई एक ही मुझे तत्त्वसे जानता है, उसीके लिये यहाँ ‘ज्ञानवान्’ शब्दका प्रयोग हुआ है। इसीलिये अठारहवें श्लोकमें भगवान्‌ने उसको अपना स्वरूप बतलाया है।</div>
<div id="LAzo2OEMRyafsq-ONvVTFg48831" class="class_91"><a href="part0257_u4.xhtml#LAzo2OEMRyafsq-ONvVTFg50176" class="class_36">७</a>. सम्पूर्ण जगत् भगवान् वासुदेवका ही स्वरूप है, वासुदेवके सिवा और कुछ है ही नहीं, इस तत्त्वका प्रत्यक्ष और अटल अनुभव हो जाना और उसीमें नित्य स्थित रहना—यही ‘सब कुछ वासुदेव है’, इस प्रकारसे भगवान्‌का भजन करना है।</div>
<div id="LAzo2OEMRyafsq-ONvVTFg48694" class="class_91"><a href="part0257_u4.xhtml#LAzo2OEMRyafsq-ONvVTFg49212" class="class_36">८</a>. जन्म-जन्मान्तरमें किये हुए कर्मोंसे संस्कारोंका संचय होता है और उस संस्कारसमूहसे जो प्रकृति बनती है, उसे ‘स्वभाव’ कहा जाता है। स्वभाव प्रत्येक जीवका भिन्न होता है। उस स्वभावके अनुसार जो अन्तःकरणमें भिन्न-भिन्न देवताओंका पूजन करनेकी भिन्न-भिन्न इच्छा उत्पन्न होती है, उसीको ‘उससे प्रेरित होना’ कहते हैं।</div>
<div id="LAzo2OEMRyafsq-ONvVTFg48695" class="class_91"><a href="part0257_u4.xhtml#LAzo2OEMRyafsq-ONvVTFg49718" class="class_36">१</a>. सूर्य, चन्द्रमा, अग्नि, इन्द्र, मरुत्, यमराज और वरुण आदि शास्त्रोक्त देवताओंको भगवान्‌से भिन्न समझकर, जिस देवताकी, जिस उद्देश्यसे की जानेवाली उपासनामें जप, ध्यान, पूजन, नमस्कार, न्यास, हवन, व्रत, उपवास आदिके जो-जो भिन्न-भिन्न नियम हैं, उन-उन नियमोंको धारण करके बड़ी सावधानीके साथ उनका भलीभाँति पालन करते हुए उन देवताओंकी आराधना करना ही ‘उस-उस नियमको धारण करके अन्य देवताओंको भजना’ है।</div>
<div id="LAzo2OEMRyafsq-ONvVTFg48963" class="class_91"><a href="part0257_u4.xhtml#LAzo2OEMRyafsq-ONvVTFg49746" class="class_36">२</a>. देवताओंकी सत्तामें, उनके प्रभाव और गुणोंमें तथा पूजन-प्रकार और उसके फलमें पूरा विश्वास करके श्रद्धापूर्वक जिस देवताकी जैसी मूर्तिका विधान हो, उसकी वैसे ही धातु, काष्ठ, मिट्टी, पाषाण आदिकी मूर्ति या चित्रपटकी विधिपूर्वक स्थापना करके अथवा मनके द्वारा मानसिक मूर्तिका निर्माण करके जिस मन्त्रकी जितनी संख्याके जपपूर्वक जिन सामग्रियोंसे जैसी पूजाका विधान हो, उसी मन्त्रकी उतनी ही संख्या जपकर उन्हीं सामग्रियोंसे उसी विधानसे पूजा करना, देवताओंके निमित्त अग्निमें आहुति देकर यज्ञादि करना, उनका ध्यान करना, सूर्य, चन्द्र, अग्नि आदि प्रत्यक्ष देवताओंका पूजन करना और इन सबको यथाविधि नमस्कारादि करना—यही ‘देवताओंके स्वरूपको श्रद्धासे पूजना’ है।</div>
<div id="LAzo2OEMRyafsq-ONvVTFg48086" class="class_91"><a href="part0257_u4.xhtml#LAzo2OEMRyafsq-ONvVTFg48718" class="class_36">३</a>. देवोपासक कामनाओंके वशमें होकर, अन्य देवताओंको भगवान्‌से पृथक् मानकर, भोगवस्तुओंके लिये उनकी उपासना करते हैं, इसलिये उनको भक्तोंकी अपेक्षा निम्न श्रेणीके और ‘अल्पबुद्धि’ कहा गया है।</div>
<div id="LAzo2OEMRyafsq-ONvVTFg48087" class="class_91"><a href="part0257_u4.xhtml#LAzo2OEMRyafsq-ONvVTFg48176" class="class_36">४</a>. भगवान्‌के नित्य दिव्य परमधाममें निरन्तर भगवान्‌के समीप निवास करना अथवा अभेदभावसे भगवान्‌में एकत्वको प्राप्त हो जाना, दोनोंहीका नाम ‘भगवत्प्राप्ति’ है।</div>
<div id="LAzo2OEMRyafsq-ONvVTFg48656" class="class_91"><a href="part0257_u4.xhtml#LAzo2OEMRyafsq-ONvVTFg49821" class="class_36">५</a>. अपनी अनन्त दयालुता और शरणागतवत्सलताके कारण जगत्‌के प्राणियोंको अपनी शरणागतिका सहारा देनेके लिये ही भगवान् अपने अजन्मा, अविनाशी और महेश्वर स्वभाव तथा सामर्थ्यके सहित ही नाना स्वरूपोंमें प्रकट होते हैं और अपनी अलौकिक लीलाओंसे जगत्‌के प्राणियोंको परमानन्दके महान् सागरमें निमग्न कर देते हैं। भगवान्‌का यही नित्य, अनुत्तम और परमभाव है तथा इसको न समझना ही ‘उनके अनुत्तम अविनाशी परमभावको न जानना’ है।</div>
<div id="LAzo2OEMRyafsq-ONvVTFg48657" class="class_91"><a href="part0257_u4.xhtml#LAzo2OEMRyafsq-ONvVTFg49933" class="class_36">६</a>. भगवान्‌के निर्गुण-सगुण दोनों ही रूप नित्य और दिव्य हैं। मनुष्यादिके रूपमें उनका प्रादुर्भाव होना ही जन्म है और अन्तर्धान हो जाना ही परमधामगमन है। अन्य प्राणियोंकी भाँति शरीर-संयोग-वियोगरूप जन्म-मरण उनके नहीं होते। इस रहस्यको न समझनेके कारण बुद्धिहीन मनुष्य समझते हैं कि जैसे अन्य सब प्राणी जन्मसे पहले अव्यक्त थे अर्थात् उनकी कोई सत्ता नहीं थी, अब जन्म लेकर व्यक्त हुए हैं; इसी प्रकार यह श्रीकृष्ण भी जन्मसे पहले नहीं था, अब वसुदेवके घरमें जन्म लेकर व्यक्त हुआ है; अन्य मनुष्योंमें और इसमें अन्तर ही क्या है? अर्थात् कोई भेद नहीं है। यही बुद्धिहीन मनुष्यका भगवान्‌को अव्यक्तसे व्यक्त हुआ मानना है।</div>
<div id="LAzo2OEMRyafsq-ONvVTFg48389" class="class_91"><a href="part0257_u4.xhtml#LAzo2OEMRyafsq-ONvVTFg48460" class="class_36">१</a>. ‘लोकः’ पदका प्रयोग केवल भगवान्‌के भक्तोंको छोड़कर शेष पापी, पुण्यात्मा—सभी श्रेणीके साधारण अज्ञानी मनुष्यसमुदायके लिये किया गया है।</div>
<div id="LAzo2OEMRyafsq-ONvVTFg50180" class="class_91"><a href="part0257_u4.xhtml#LAzo2OEMRyafsq-ONvVTFg49670" class="class_36">२</a>. गीताके चौथे अध्यायके छठे श्लोकमें भगवान्‌ने जिसको ‘आत्ममाया’ कहा है, जिस योगशक्तिसे भगवान् दिव्य गुणोंके सहित स्वयं मनुष्यादि रूपोंमें प्रकट होते हुए भी लोकदृष्टिमें जन्म धारण करनेवाले साधारण मनुष्य-से प्रतीत होते हैं, उसी मायाशक्तिका नाम ‘योगमाया’ है। उससे वास्तवमें भगवान् आवृत नहीं होते तथापि जैसे लोगोंकी दृष्टि बादलोंसे आवृत हो जानेके कारण ऐसा कहा जाता है कि सूर्य बादलोंसे ढका गया, उसी प्रकार यहाँ भगवान्‌का अपनेको योगमायासे छिपा रहना बताना है।</div>
<div id="LAzo2OEMRyafsq-ONvVTFg49874" class="class_91"><a href="part0257_u4.xhtml#LAzo2OEMRyafsq-ONvVTFg48965" class="class_36">३</a>. यहाँ भगवान् यह कहते हैं कि ‘देवता, मनुष्य, पशु और कीट-पतंगादि जितने भी भूत—चराचर प्राणी हैं, वे सब अबसे पूर्व अनन्त कल्प-कल्पान्तरोंमें कब किन-किन योनियोंमें किस प्रकार उत्पन्न होकर कैसे रहे थे और उन्होंने क्या-क्या किया था तथा वर्तमान कल्पमें कौन, कहाँ, किस योनिमें किस प्रकार उत्पन्न होकर क्या कर रहे हैं और भविष्य कल्पोंमें कौन कहाँ किस प्रकार रहेंगे, इन सब बातोंको मैं जानता हूँ।’ वास्तवमें भगवान्‌के लिये भूत, भविष्य और वर्तमानकालका भेद नहीं है। उनके अखण्ड ज्ञानस्वरूपमें सभी कुछ सदा-सर्वदा प्रत्यक्ष है।</div>
<div id="LAzo2OEMRyafsq-ONvVTFg49088" class="class_91"><a href="part0257_u4.xhtml#LAzo2OEMRyafsq-ONvVTFg49065" class="class_36">४</a>. जिनको भगवान्‌ने मनुष्यके कल्याणमार्गमें विघ्न डालनेवाले शत्रु (परिपन्थी) बतलाया है (गीता ३।३४) और काम-क्रोधके नामसे (गीता ३।३७) जिनको पापोंमें हेतु तथा मनुष्यका वैरी कहा है, उन्हीं राग-द्वेषका यहाँ ‘इच्छा’ और ‘द्वेष’ के नामसे वर्णन किया है। इन ‘इच्छा-द्वेष’ से जो हर्ष-शोक और सुख-दुःखादि द्वन्द्व उत्पन्न होते हैं, वे इस जीवके अज्ञानको दृढ़ करनेमें कारण होते हैं; अतएव उन्हींका नाम ‘द्वन्द्वरूप मोह’ है।</div>
<div id="LAzo2OEMRyafsq-ONvVTFg47820" class="class_91"><a href="part0257_u4.xhtml#LAzo2OEMRyafsq-ONvVTFg48526" class="class_36">५</a>. भगवान्‌को ही सर्वव्यापी, सर्वाधार, सर्वशक्तिमान्, सबके आत्मा और परम पुरुषोत्तम समझकर बुद्धिसे उनके तत्त्वका निश्चय, मनसे उनके गुण, प्रभाव, स्वरूप और लीला-रहस्यका चिन्तन, वाणीसे उनके नाम और गुणोंका कीर्तन, सिरसे उनको नमस्कार, हाथोंसे उनकी पूजा और दीन-दुःखी आदिके रूपमें उनकी सेवा, नेत्रोंसे उनके विग्रहके दर्शन, चरणोंसे उनके मन्दिर और तीर्थादिमें जाना तथा अपनी समस्त वस्तुओंको निःशेषरूपसे केवल उनके ही अर्पण करके सब प्रकार केवल उन्हींका हो रहना—यही ‘सब प्रकारसे उनको भजना’ है।</div>
<div id="LAzo2OEMRyafsq-ONvVTFg50430" class="class_91"><a href="part0257_u4.xhtml#LAzo2OEMRyafsq-ONvVTFg48528" class="class_36">६</a>. यहाँ भगवान् यह कहते हैं कि ‘जो संसारके सब विषयोंके आश्रयको छोड़कर दृढ़ विश्वासके साथ एकमात्र मेरा ही आश्रय लेकर निरन्तर मुझमें ही मन-बुद्धिको लगाये रखते हैं, वे मेरे शरण होकर यत्न करनेवाले हैं।’</div>
</body>
</html>
