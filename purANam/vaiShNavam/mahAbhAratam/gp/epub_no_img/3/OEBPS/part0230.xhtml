<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0230</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47512" class="class_92">षष्ठोऽध्यायः</div>
<div class="class_93">सुदर्शनके वर्ष, पर्वत, मेरुगिरि, गंगानदी तथा शशाकृतिका वर्णन</div>
<div class="class_86">धृतराष्ट्र उवाच</div>
<div class="class_54">उक्तो द्वीपस्य संक्षेपो विधिवद् बुद्धिमंस्त्वया ⁠।</div>
<div class="class_54">तत्त्वज्ञश्चासि सर्वस्य विस्तरं ब्रूहि संजय ⁠।⁠।⁠ १ ⁠।⁠।</div>
<div class="class_55"><span class="class_60">धृतराष्ट्र बोले—</span>बुद्धिमान् संजय! तुमने सुदर्शन-द्वीपका विधिपूर्वक थोड़ेमें ही वर्णन कर दिया, परंतु तुम तो तत्त्वोंके ज्ञाता हो; अतः इस सम्पूर्ण द्वीपका विस्तारके साथ वर्णन करो ⁠।⁠।⁠ १ ⁠।⁠।</div>
<div class="class_54">यावान् भूम्यवकाशोऽयं दृश्यते शशलक्षणे ⁠।</div>
<div class="class_54">तस्य प्रमाणं प्रब्रूहि ततो वक्ष्यसि पिप्पलम् ⁠।⁠।⁠ २ ⁠।⁠।</div>
<div class="class_55">चन्द्रमाके शश-चिह्नमें भूमिका जितना अवकाश दृष्टिगोचर होता है, उसका प्रमाण बताओ। तत्पश्चात् पिप्पलस्थानका वर्णन करना ⁠।⁠।⁠ २ ⁠।⁠।</div>
<div class="class_59">वैशम्पायन उवाच</div>
<div class="class_54">एवं राज्ञा स पृष्टस्तु संजयो वाक्यमब्रवीत् ⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! राजा धृतराष्ट्रके इस प्रकार पूछनेपर संजयने कहना आरम्भ किया ⁠।⁠।⁠ २<img src="image_589.jpg" alt="" class="class_255"/> ⁠।⁠।</div>
<div class="class_59">संजय उवाच</div>
<div class="class_54">प्रागायता महाराज षडेते वर्षपर्वताः ⁠।</div>
<div class="class_54">अवगाढा ह्युभयतः समुद्रौ पूर्वपश्चिमौ ⁠।⁠।⁠ ३ ⁠।⁠।</div>
<div class="class_55"><span class="class_60">संजय बोले—</span>महाराज! पूर्वदिशासे पश्चिम दिशाकी ओर फैले हुए ये छः वर्ष पर्वत हैं, जो दोनों ओर पूर्व तथा पश्चिम समुद्रमें घुसे हुए हैं ⁠।⁠।⁠ ३ ⁠।⁠।</div>
<div class="class_54">हिमवान् हेमकूटश्च निषधश्च नगोत्तमः ⁠।</div>
<div class="class_54">नीलश्च वैदूर्यमयः श्वेतश्च शशिसंनिभः ⁠।⁠।⁠ ४ ⁠।⁠।</div>
<div class="class_54">सर्वधातुविचित्रश्च शृङ्गवान् नाम पर्वतः ⁠।</div>
<div class="class_54">एते वै पर्वता राजन् सिद्धचारणसेविताः ⁠।⁠।⁠ ५ ⁠।⁠।</div>
<div class="class_55">उनके नाम इस प्रकार हैं—हिमवान्, हेमकूट, पर्वतश्रेष्ठ निषध, वैदूर्यमणिमय नीलगिरि, चन्द्रमाके समान उज्ज्वल श्वेतगिरि तथा सब धातुओंसे सम्पन्न होकर विचित्र शोभा धारण करनेवाला शृंगवान् पर्वत। राजन्! ये छः पर्वत सिद्धों तथा चारणोंके निवास स्थान हैं ⁠।⁠।⁠ ४-५ ⁠।⁠।</div>
<div class="class_54">एषामन्तरविष्कम्भो योजनानि सहस्रशः ⁠।</div>
<div class="class_54">तत्र पुण्या जनपदास्तानि वर्षाणि भारत ⁠।⁠।⁠ ६ ⁠।⁠।</div>
<div class="class_55">भरतनन्दन! इनके बीचका विस्तार सहस्रों योजन है। वहाँ भिन्न-भिन्न वर्ष (खण्ड) हैं और उनमें बहुत-से पवित्र जनपद हैं ⁠।⁠।⁠ ६ ⁠।⁠।</div>
<div class="class_54">वसन्ति तेषु सत्त्वानि नानाजातीनि सर्वशः ⁠।</div>
<div class="class_54">इदं तु भारतं वर्षं ततो हैमवतं परम् ⁠।⁠।⁠ ७ ⁠।⁠।</div>
<div class="class_55">उनमें सब ओर नाना जातियोंके प्राणी निवास करते हैं, उनमेंसे यह भारतवर्ष है। इसके बाद हिमालयसे उत्तर हैमवतवर्ष है ⁠।⁠।⁠ ७ ⁠।⁠।</div>
<div class="class_54">हेमकूटात् परं चैव हरिवर्षं प्रचक्षते ⁠।</div>
<div class="class_54">दक्षिणेन तु नीलस्य निषधस्योत्तरेण तु ⁠।⁠।⁠ ८ ⁠।⁠।</div>
<div class="class_54">प्रागायतो महाभाग माल्यवान् नाम पर्वतः ⁠।</div>
<div class="class_54">ततः परं माल्यवतः पर्वतो गन्धमादनः ⁠।⁠।⁠ ९ ⁠।⁠।</div>
<div class="class_55">हेमकूट पर्वतसे आगे हरिवर्षकी स्थिति बतायी जाती है। महाभाग! नीलगिरिके दक्षिण और निषधपर्वतके उत्तर पूर्वसे पश्चिमकी ओर फैला हुआ माल्यवान् नामक पर्वत है। माल्यवान्‌से आगे गन्धमादन पर्वत है ⁠।⁠।⁠ ८-९ ⁠।⁠।</div>
<div class="class_54">परिमण्डलस्तयोर्मध्ये मेरुः कनकपर्वतः ⁠।</div>
<div class="class_54">आदित्यतरुणाभासो विधूम इव पावकः ⁠।⁠।⁠ १० ⁠।⁠।</div>
<div class="class_55">इन दोनोंके बीचमें मण्डलाकार सुवर्णमय मेरुपर्वत है, जो प्रातःकालके सूर्यके समान प्रकाशमान तथा धूमरहित अग्निके समान कान्तिमान् है ⁠।⁠।⁠ १० ⁠।⁠।</div>
<div class="class_54">योजनानां सहस्राणि चतुरशीतिरुच्छ्रितः ⁠।</div>
<div class="class_54">अधस्ताच्चतुरशीतिर्योजनानां महीपते ⁠।⁠।⁠ ११ ⁠।⁠।</div>
<div class="class_55">उसकी ऊँचाई चौरासी हजार योजन है। राजन्! वह नीचे भी चौरासी हजार योजनतक पृथ्वीके भीतर घुसा हुआ है ⁠।⁠।⁠ ११ ⁠।⁠।</div>
<div class="class_54">ऊर्ध्वमधश्च तिर्यक् च लोकानावृत्य तिष्ठति ⁠।</div>
<div class="class_54">तस्य पार्श्वेष्वमी द्वीपाश्चत्वारः संस्थिता विभो ⁠।⁠।⁠ १२ ⁠।⁠।</div>
<div class="class_55">प्रभो! मेरुपर्वत ऊपर-नीचे तथा अगल-बगल सम्पूर्ण लोकोंको आवृत करके खड़ा है। उसके पार्श्वभागमें ये चार द्वीप बसे हुए हैं ⁠।⁠।⁠ १२ ⁠।⁠।</div>
<div class="class_54">भद्राश्वः केतुमालश्च जम्बूद्वीपश्च भारत ⁠।</div>
<div class="class_54">उत्तराश्चैव कुरवः कृतपुण्यप्रतिश्रयाः ⁠।⁠।⁠ १३ ⁠।⁠।</div>
<div class="class_55">भारत! उनके नाम ये हैं—भद्राश्व, केतुमाल, जम्बूद्वीप तथा उत्तरकुरु। उत्तरकुरु द्वीपमें पुण्यात्मा पुरुषोंका निवास है ⁠।⁠।⁠ १३ ⁠।⁠।</div>
<div class="class_54">विहगः सुमुखो यस्तु सुपर्णस्यात्मजः किल ⁠।</div>
<div class="class_54">स वै विचिन्तयामास सौवर्णान् वीक्ष्य वायसान् ⁠।⁠।⁠ १४ ⁠।⁠।</div>
<div class="class_54">मेरुरुत्तममध्यानामधमानां च पक्षिणाम् ⁠।</div>
<div class="class_54">अविशेषकरो यस्मात् तस्मादेनं त्यजाम्यहम् ⁠।⁠।⁠ १५ ⁠।⁠।</div>
<div class="class_55">एक समय पक्षिराज गरुड़के पुत्र सुमुखने मेरु-पर्वतपर सुनहरे शरीरवाले कौवोंको देखकर सोचा कि यह सुमेरुपर्वत उत्तम, मध्यम तथा अधम पक्षियोंमें कुछ भी अन्तर नहीं रहने देता है। इसलिये मैं इसको त्याग दूँगा। ऐसा विचार करके वे वहाँसे अन्यत्र चले गये ⁠।⁠।⁠ १४-१५ ⁠।⁠।</div>
<div class="class_54">तमादित्योऽनुपर्येति सततं ज्योतिषां वरः ⁠।</div>
<div class="class_54">चन्द्रमाश्च सनक्षत्रो वायुश्चैव प्रदक्षिणः ⁠।⁠।⁠ १६ ⁠।⁠।</div>
<div class="class_55">ज्योतिर्मय ग्रहोंमें सर्वश्रेष्ठ सूर्यदेव, नक्षत्रोंसहित चन्द्रमा तथा वायुदेव भी प्रदक्षिणक्रमसे सदा मेरुगिरिकी परिक्रमा करते रहते हैं ⁠।⁠।⁠ १६ ⁠।⁠।</div>
<div class="class_54">स पर्वतो महाराज दिव्यपुष्पफलान्वितः ⁠।</div>
<div class="class_54">भवनैरावृतः सर्वैर्जाम्बूनदपरिष्कृतैः ⁠।⁠।⁠ १७ ⁠।⁠।</div>
<div class="class_55">महाराज! वह पर्वत दिव्य पुष्पों और फलोंसे सम्पन्न है। वहाँके सभी भवन जाम्बूनद नामक सुवर्णसे विभूषित हैं। उनसे घिरे हुए उस पर्वतकी बड़ी शोभा होती है ⁠।⁠।⁠ १७ ⁠।⁠।</div>
<div class="class_54">तत्र देवगणा राजन् गन्धर्वासुरराक्षसाः ⁠।</div>
<div class="class_54">अप्सरोगणसंयुक्ताः शैले क्रीडन्ति सर्वदा ⁠।⁠।⁠ १८ ⁠।⁠।</div>
<div class="class_55">राजन्! उस पर्वतपर देवता, गन्धर्व, असुर, राक्षस तथा अप्सराएँ सदा क्रीड़ा करती रहती हैं ⁠।⁠।⁠ १८ ⁠।⁠।</div>
<div class="class_54">तत्र ब्रह्मा च रुद्रश्च शक्रश्चापि सुरेश्वरः ⁠।</div>
<div class="class_54">समेत्य विविधैर्यज्ञैर्यजन्तेऽनेकदक्षिणैः ⁠।⁠।⁠ १९ ⁠।⁠।</div>
<div class="class_55">वहाँ ब्रह्मा, रुद्र तथा देवराज इन्द्र एकत्र हो पर्याप्त दक्षिणावाले नाना प्रकारके यज्ञोंका अनुष्ठान करते हैं ⁠।⁠।⁠ १९ ⁠।⁠।</div>
<div class="class_54">तुम्बुरुर्नारदश्चैव विश्वावसुर्हहा हुहूः ⁠।</div>
<div class="class_54">अभिगम्यामरश्रेष्ठांस्तुष्टुवुर्विविधैः स्तवैः ⁠।⁠।⁠ २० ⁠।⁠।</div>
<div class="class_55">उस समय तुम्बुरु, नारद, विश्वावसु, हाहा और हुहू नामक गन्धर्व उन देवेश्वरोंके पास जाकर भाँति-भाँतिके स्तोत्रोंद्वारा उनकी स्तुति करते हैं ⁠।⁠।⁠ २० ⁠।⁠।</div>
<div class="class_54">सप्तर्षयो महात्मानः कश्यपश्च प्रजापतिः ⁠।</div>
<div class="class_54">तत्र गच्छन्ति भद्रं ते सदा पर्वणि पर्वणि ⁠।⁠।⁠ २१ ⁠।⁠।</div>
<div class="class_55">राजन्! आपका कल्याण हो। वहाँ महात्मा सप्तर्षिगण तथा प्रजापति कश्यप प्रत्येक पर्वपर सदा पधारते हैं ⁠।⁠।⁠ २१ ⁠।⁠।</div>
<div class="class_54">तस्यैव मूर्धन्युशनाः काव्यो दैत्यैर्महीपते ⁠।</div>
<div class="class_54">इमानि तस्य रत्नानि तस्येमे रत्नपर्वताः ⁠।⁠।⁠ २२ ⁠।⁠।</div>
<div class="class_55">भूपाल! उस मेरुपर्वतके ही शिखरपर दैत्योंके साथ शुक्राचार्य निवास करते हैं। ये सब रत्न तथा ये रत्नमय पर्वत शुक्राचार्यके ही अधिकारमें हैं ⁠।⁠।⁠ २२ ⁠।⁠।</div>
<div class="class_54">तस्मात् कुबेरो भगवांश्चतुर्थं भागमश्नुते ⁠।</div>
<div class="class_54">ततः कलांशं वित्तस्य मनुष्येभ्यः प्रयच्छति ⁠।⁠।⁠ २३ ⁠।⁠।</div>
<div class="class_55">भगवान् कुबेर उन्हींसे धनका चतुर्थ भाग प्राप्त करके उसका उपभोग करते हैं और उस धनका सोलहवाँ भाग मनुष्योंको देते हैं ⁠।⁠।⁠ २३ ⁠।⁠।</div>
<div class="class_54">पार्श्वे तस्योत्तरे दिव्यं सर्वर्तुकुसुमैश्चितम् ⁠।</div>
<div class="class_54">कर्णिकारवनं रम्यं शिलाजालसमुद्‌गतम् ⁠।⁠।⁠ २४ ⁠।⁠।</div>
<div class="class_55">सुमेरुपर्वतके उत्तर भागमें समस्त ऋतुओंके फूलोंसे भरा हुआ दिव्य एवं रमणीय कर्णिकार (कनेर वृक्षोंका) वन है, जहाँ शिलाओंके समूह संचित हैं ⁠।⁠।⁠ २४ ⁠।⁠।</div>
<div class="class_54">तत्र साक्षात् पशुपतिर्दिव्यैर्भूतैः समावृतः ⁠।</div>
<div class="class_54">उमासहायो भगवान् रमते भूतभावनः ⁠।⁠।⁠ २५ ⁠।⁠।</div>
<div class="class_54">कर्णिकारमयीं मालां बिभ्रत्पादावलम्बिनीम् ⁠।</div>
<div class="class_54">त्रिभिर्नेत्रैः कृतोद्योतस्त्रिभिः सूर्यैरिवोदितैः ⁠।⁠।⁠ २६ ⁠।⁠।</div>
<div class="class_55">वहाँ दिव्य भूतोंसे घिरे हुए साक्षात् भूतभावन भगवान् पशुपति पैरोंतक लटकनेवाली कनेरके फूलोंकी दिव्य माला धारण किये भगवती उमाके साथ विहार करते हैं। वे अपने तीनों नेत्रोंद्वारा ऐसा प्रकाश फैलाते हैं, मानो तीन सूर्य उदित हुए हों ⁠।⁠।⁠ २५-२६ ⁠।⁠।</div>
<div class="class_54">तमुग्रतपसः सिद्धाः सुव्रताः सत्यवादिनः ⁠।</div>
<div class="class_54">पश्यन्ति न हि दुर्वृत्तैः शक्यो द्रष्टुं महेश्वरः ⁠।⁠।⁠ २७ ⁠।⁠।</div>
<div class="class_55">उग्र तपस्वी एवं उत्तम व्रतोंका पालन करनेवाले सत्यवादी सिद्ध पुरुष ही वहाँ उनका दर्शन करते हैं। दुराचारी लोगोंको भगवान् महेश्वरका दर्शन नहीं हो सकता ⁠।⁠।⁠ २७ ⁠।⁠।</div>
<div class="class_54">तस्य शैलस्य शिखरात् क्षीरधारा नरेश्वर ⁠।</div>
<div class="class_54">विश्वरूपापरिमिता भीमनिर्घातनिःस्वना ⁠।⁠।⁠ २८ ⁠।⁠।</div>
<div class="class_54">पुण्या पुण्यतमैर्जुष्टा गङ्गा भागीरथी शुभा ⁠।</div>
<div class="class_54">प्लवन्तीव प्रवेगेन ह्रदे चन्द्रमसः शुभे ⁠।⁠।⁠ २९ ⁠।⁠।</div>
<div class="class_55">नरेश्वर! उस मेरुपर्वतके शिखरसे दुग्धके समान श्वेतधारवाली, विश्वरूपा, अपरिमित शक्तिशालिनी, भयंकर वज्रपातके समान शब्द करनेवाली, परम पुण्यात्मा पुरुषों-द्वारा सेवित, शुभस्वरूपा पुण्यमयी भागीरथी गंगा बड़े प्रबल वेगसे सुन्दर चन्द्रकुण्डमें गिरती हैं ⁠।⁠।⁠ २८-२९ ⁠।⁠।</div>
<div class="class_54">तया ह्युत्पादितः पुण्यः स ह्रदः सागरोपमः ⁠।</div>
<div class="class_54">तां धारयामास तदा दुर्धरां पर्वतैरपि ⁠।⁠।⁠ ३० ⁠।⁠।</div>
<div class="class_54">शतं वर्षसहस्राणां शिरसैव पिनाकधृक् ⁠।</div>
<div class="class_55">वह पवित्र कुण्ड स्वयं गंगाजीने ही प्रकट किया है, जो अपनी अगाध जलराशिके कारण समुद्रके समान शोभा पाता है। जिन्हें अपने ऊपर धारण करना पर्वतोंके लिये भी कठिन था, उन्हीं गंगाको पिनाकधारी भगवान् शिव एक लाख वर्षोंतक अपने मस्तकपर ही धारण किये रहे ⁠।⁠।⁠ ३०<img src="image_589.jpg" alt="" class="class_255"/> ⁠।⁠।</div>
<div class="class_54">मेरोस्तु पश्चिमे पार्श्वे केतुमालो महीपते ⁠।⁠।⁠ ३१ ⁠।⁠।</div>
<div class="class_54">जम्बूखण्डस्तु तत्रैव सुमहान् नन्दनोपमः ⁠।</div>
<div class="class_54">आयुर्दश सहस्राणि वर्षाणां तत्र भारत ⁠।⁠।⁠ ३२ ⁠।⁠।</div>
<div class="class_55">राजन्! मेरुके पश्चिम भागमें केतुमाल द्वीप है, वहीं अत्यन्त विशाल जम्बूखण्ड नामक प्रदेश है, जो नन्दन-वनके समान मनोहर जान पड़ता है। भारत! वहाँके निवासियोंकी आयु दस हजार वर्षोंकी होती है ⁠।⁠।⁠ ३१-३२ ⁠।⁠।</div>
<div class="class_54">सुवर्णवर्णाश्च नराः स्त्रियश्चाप्सरसोपमाः ⁠।</div>
<div class="class_54">अनामया वीतशोका नित्यं मुदितमानसाः ⁠।⁠।⁠ ३३ ⁠।⁠।</div>
<div class="class_55">वहाँके पुरुष सुवर्णके समान कान्तिमान् और स्त्रियाँ अप्सराओंके समान सुन्दरी होती हैं। उन्हें कभी रोग और शोक नहीं होते। उनका चित्त सदा प्रसन्न रहता है ⁠।⁠।⁠ ३३ ⁠।⁠।</div>
<div class="class_54">जायन्ते मानवास्तत्र निष्टप्तकनकप्रभाः ⁠।</div>
<div class="class_54">गन्धमादनशृङ्गेषु कुबेरः सह राक्षसैः ⁠।⁠।⁠ ३४ ⁠।⁠।</div>
<div class="class_54">संवृतोऽप्सरसां सङ्घैर्मोदते गुह्यकाधिपः ⁠।</div>
<div class="class_55">वहाँ तपाये हुए सुवर्णके समान गौर कान्तिवाले मनुष्य उत्पन्न होते हैं। गन्धमादन पर्वतके शिखरोंपर गुह्यकोंके स्वामी कुबेर राक्षसोंके साथ रहते और अप्सराओं-के समुदायोंके साथ आमोद-प्रमोद करते हैं ⁠।⁠।⁠ ३४<img src="image_589.jpg" alt="" class="class_255"/> ⁠।⁠।</div>
<div class="class_54">गन्धमादनपादेषु परेष्वपरगण्डिकाः ⁠।⁠।⁠ ३५ ⁠।⁠।</div>
<div class="class_54">एकादश सहस्राणि वर्षाणां परमायुषः ⁠।</div>
<div class="class_55">गन्धमादनके अन्यान्य पार्श्वर्ती पर्वतोंपर दूसरी-दूसरी नदियाँ हैं, जहाँ निवास करनेवाले लोगोंकी आयु ग्यारह हजार वर्षोंकी होती है ⁠।⁠।⁠ ३५<img src="image_589.jpg" alt="" class="class_255"/> ⁠।⁠।</div>
<div class="class_54">तत्र हृष्टा नरा राजंस्तेजोयुक्ता महाबलाः ⁠।</div>
<div class="class_54">स्त्रियश्चोत्पलवर्णाभाः सर्वाः सुप्रियदर्शनाः ⁠।⁠।⁠ ३६ ⁠।⁠।</div>
<div class="class_55">राजन्! वहाँके पुरुष हृष्ट-पुष्ट, तेजस्वी और महाबली होते हैं तथा सभी स्त्रियाँ कमलके समान कान्तिमती और देखनेमें अत्यन्त मनोरम होती हैं ⁠।⁠।⁠ ३६ ⁠।⁠।</div>
<div class="class_54">नीलात् परतरं श्वेतं श्वेताद्धैरण्यकं परम् ⁠।</div>
<div class="class_54">वर्षमैरावतं राजन् नानाजनपदावृतम् ⁠।⁠।⁠ ३७ ⁠।⁠।</div>
<div class="class_55">नील पर्वतसे उत्तर श्वेतवर्ष और श्वेतवर्षसे उत्तर हिरण्यकवर्ष है। तत्पश्चात् शृंगवान् पर्वतसे आगे ऐरावत नामक वर्ष है। राजन्! वह अनेकानेक जनपदोंसे भरा हुआ है ⁠।⁠।⁠ ३७ ⁠।⁠।</div>
<div class="class_54">धनुःसंस्थे महाराज द्वे वर्षे दक्षिणोत्तरे ⁠।</div>
<div class="class_54">इलावृतं मध्यमं तु पञ्च वर्षाणि चैव हि ⁠।⁠।⁠ ३८ ⁠।⁠।</div>
<div class="class_55">महाराज! दक्षिण और उत्तरके क्रमशः भारत और ऐरावत नामक दो वर्ष धनुषकी दो कोटियोंके समान स्थित हैं और बीचमें पाँच वर्ष (श्वेत, हिरण्यक, इलावृत, हरिवर्ष तथा हैमवत) हैं। इन सबके बीचमें इलावृतवर्ष है ⁠।⁠।⁠ ३८ ⁠।⁠।</div>
<div class="class_54">उत्तरोत्तरमेतेभ्यो वर्षमुद्रिच्यते गुणैः ⁠।</div>
<div class="class_54">आयुःप्रमाणमारोग्यं धर्मतः कामतोऽर्थतः ⁠।⁠।⁠ ३९ ⁠।⁠।</div>
<div class="class_55">भारतसे आरम्भ करके ये सभी वर्ष आयुके प्रमाण, आरोग्य, धर्म, अर्थ और काम—इन सभी दृष्टियोंसे गुणोंमें उत्तरोत्तर बढ़ते गये हैं ⁠।⁠।⁠ ३९ ⁠।⁠।</div>
<div class="class_54">समन्वितानि भूतानि तेषु वर्षेषु भारत ⁠।</div>
<div class="class_54">एवमेषा महाराज पर्वतैः पृथिवी चिता ⁠।⁠।⁠ ४० ⁠।⁠।</div>
<div class="class_55">भारत! इन सब वर्षोंमें निवास करनेवाले प्राणी परस्पर मिल-जुलकर रहते हैं। महाराज! इस प्रकार यह सारी पृथ्वी पर्वतोंद्वारा स्थिर की गयी है ⁠।⁠।⁠ ४० ⁠।⁠।</div>
<div class="class_54">हेमकूटस्तु सुमहान् कैलासो नाम पर्वतः ⁠।</div>
<div class="class_54">यत्र वैश्रवणो राजन् गुह्यकैः सह मोदते ⁠।⁠।⁠ ४१ ⁠।⁠।</div>
<div class="class_55">राजन्! विशाल पर्वत हेमकूट ही कैलास नामसे प्रसिद्ध है। जहाँ कुबेर गुह्यकोंके साथ सानन्द निवास करते हैं ⁠।⁠।⁠ ४१ ⁠।⁠।</div>
<div class="class_54">अस्त्युत्तरेण कैलासं मैनाकं पर्वतं प्रति ⁠।</div>
<div class="class_54">हिरण्यशृङ्गः सुमहान् दिव्यो मणिमयो गिरिः ⁠।⁠।⁠ ४२ ⁠।⁠।</div>
<div class="class_55">कैलाससे उत्तर मैनाक है और उससे भी उत्तर दिव्य तथा महान् मणिमय पर्वत हिरण्यशृंग है ⁠।⁠।⁠ ४२ ⁠।⁠।</div>
<div class="class_54">तस्य पार्श्वे महद् दिव्यं शुभ्रं काञ्चनवालुकम् ⁠।</div>
<div class="class_54">रम्यं बिन्दुसरो नाम यत्र राजा भगीरथः ⁠।⁠।⁠ ४३ ⁠।⁠।</div>
<div class="class_54">द्रष्टुं भागीरथीं गङ्गामुवास बहुलाः समाः ⁠।</div>
<div class="class_55">उसीके पास विशाल, दिव्य, उज्ज्वल तथा कांचनमयी बालुकासे सुशोभित रमणीय बिन्दुसरोवर है, जहाँ राजा भगीरथने भागीरथी गंगाका दर्शन करनेके लिये बहुत वर्षोंतक निवास किया था ⁠।⁠।⁠ ४३<img src="image_589.jpg" alt="" class="class_255"/> ⁠।⁠।</div>
<div class="class_54">यूपा मणिमयास्तत्र चैत्याश्चापि हिरण्मयाः ⁠।⁠।⁠ ४४ ⁠।⁠।</div>
<div class="class_54">तत्रेष्ट्वा तु गतः सिद्धिं सहस्राक्षो महायशाः ⁠।</div>
<div class="class_55">वहाँ बहुत-से मणिमय यूप तथा सुवर्णमय चैत्य (महल) शोभा पाते हैं। वहीं यज्ञ करके महायशस्वी इन्द्रने सिद्धि प्राप्त की थी ⁠।⁠।⁠ ४४<img src="image_589.jpg" alt="" class="class_255"/> ⁠।⁠।</div>
<div class="class_54">स्रष्टा भूतपतिर्यत्र सर्वलोकैः सनातनः ⁠।⁠।⁠ ४५ ⁠।⁠।</div>
<div class="class_54">उपास्यते तिग्मतेजा यत्र भूतैः समन्ततः ⁠।</div>
<div class="class_54">नरनारायणौ ब्रह्मा मनुः स्थाणुश्च पञ्चमः ⁠।⁠।⁠ ४६ ⁠।⁠।</div>
<div class="class_55">उसी स्थानपर सब ओर सम्पूर्ण जगत्‌के लोग लोकस्रष्टा प्रचण्ड तेजस्वी सनातन भगवान् भूतनाथकी उपासना करते हैं। नर, नारायण, ब्रह्मा, मनु और पाँचवें भगवान् शिव वहाँ सदा स्थित रहते हैं ⁠।⁠।⁠ ४५-४६ ⁠।⁠।</div>
<div class="class_54">तत्र दिव्या त्रिपथगा प्रथमं तु प्रतिष्ठिता ⁠।</div>
<div class="class_54">ब्रह्मलोकादपक्रान्ता सप्तधा प्रतिपद्यते ⁠।⁠।⁠ ४७ ⁠।⁠।</div>
<div class="class_55">ब्रह्मलोकसे उतरकर त्रिपथगामिनी दिव्य नदी गंगा पहले उस बिन्दुसरोवरमें ही प्रतिष्ठित हुई थीं। वहींसे उनकी सात धाराएँ विभक्त हुई हैं ⁠।⁠।⁠ ४७ ⁠।⁠।</div>
<div class="class_54">वस्वोकसारा नलिनी पावनी च सरस्वती ⁠।</div>
<div class="class_54">जम्बूनदी च सीता च गङ्गा सिन्धुश्च सप्तमी ⁠।⁠।⁠ ४८ ⁠।⁠।</div>
<div class="class_55">उन धाराओंके नाम इस प्रकार हैं—वस्वोकसारा, नलिनी, पावनी सरस्वती, जम्बूनदी, सीता, गंगा और सिंधु ⁠।⁠।⁠ ४८ ⁠।⁠।</div>
<div class="class_54">अचिन्त्या दिव्यसंकाशा प्रभोरेषैव संविधिः ⁠।</div>
<div class="class_54">उपासते यत्र सत्रं सहस्रयुगपर्यये ⁠।⁠।⁠ ४९ ⁠।⁠।</div>
<div class="class_55">यह (सात धाराओंका प्रादुर्भाव जगत्‌के उपकारके लिये) भगवान्‌का ही अचिन्त्य एवं दिव्य सुन्दर विधान है। जहाँ लोग कल्पके अन्ततक यज्ञानुष्ठानके द्वारा परमात्माकी उपासना करते हैं ⁠।⁠।⁠ ४९ ⁠।⁠।</div>
<div class="class_54">दृश्यादृश्या च भवति तत्र तत्र सरस्वती ⁠।</div>
<div class="class_54">एता दिव्याः सप्तगङ्गास्त्रिषु लोकेषु विश्रुताः ⁠।⁠।⁠ ५० ⁠।⁠।</div>
<div class="class_55">इन सात धाराओंमें जो सरस्वती नामवाली धारा है, वह कहीं प्रत्यक्ष दिखायी देती है और कहीं अदृश्य हो जाती है। ये सात दिव्य गंगाएँ तीनों लोकोंमें विख्यात हैं ⁠।⁠।⁠ ५० ⁠।⁠।</div>
<div class="class_54">रक्षांसि वै हिमवति हेमकूटे तु गुह्यकाः ⁠।</div>
<div class="class_54">सर्पा नागाश्च निषधे गोकर्णं च तपोवनम् ⁠।⁠।⁠ ५१ ⁠।⁠।</div>
<div class="class_55">हिमालयपर राक्षस, हेमकूटपर गुह्यक तथा निषधपर्वतपर सर्प और नाग निवास करते हैं। गोकर्ण तो तपोवन है ⁠।⁠।⁠ ५१ ⁠।⁠।</div>
<div class="class_54">देवासुराणां सर्वेषां श्वेतपर्वत उच्यते ⁠।</div>
<div class="class_54">गन्धर्वा निषधे नित्यं नीले ब्रह्मर्षयस्तथा ⁠।</div>
<div class="class_54">शृङ्गवांस्तु महाराज देवानां प्रतिसंचरः ⁠।⁠।⁠ ५२ ⁠।⁠।</div>
<div class="class_55">श्वेतपर्वत सम्पूर्ण देवताओं और असुरोंका निवासस्थान बताया जाता है। निषधगिरिपर गन्धर्व तथा नीलगिरिपर ब्रह्मर्षि निवास करते हैं। महाराज! शृंगवान् पर्वत तो केवल देवताओंकी ही विहारस्थली है ⁠।⁠।⁠ ५२ ⁠।⁠।</div>
<div class="class_54">इत्येतानि महाराज सप्त वर्षाणि भागशः ⁠।</div>
<div class="class_54">भूतान्युपनिविष्टानि गतिमन्ति ध्रुवाणि च ⁠।⁠।⁠ ५३ ⁠।⁠।</div>
<div class="class_55">राजेन्द्र! इस प्रकार स्थावर और जंगम सम्पूर्ण प्राणी इन सात वर्षोंमें विभागपूर्वक स्थित हैं ⁠।⁠।⁠ ५३ ⁠।⁠।</div>
<div class="class_54">तेषामृद्धिर्बहुविधा दृश्यते दैवमानुषी ⁠।</div>
<div class="class_54">अशक्या परिसंख्यातुं श्रद्धेया तु बुभूषता ⁠।⁠।⁠ ५४ ⁠।⁠।</div>
<div class="class_55">उनकी अनेक प्रकारकी दैवी और मानुषी समृद्धि देखी जाती है। उसकी गणना असम्भव है। कल्याणकी इच्छा रखनेवाले मनुष्यको उस समृद्धिपर विश्वास करना चाहिये ⁠।⁠।⁠ ५४ ⁠।⁠।</div>
<div class="class_54">(स वै सुदर्शनद्वीपो दृश्यते शशवद् द्विधा ⁠।)</div>
<div class="class_54">यां तु पृच्छसि मां राजन् दिव्यामेतां शशाकृतिम् ⁠।</div>
<div class="class_54">पार्श्वे शशस्य द्वे वर्षे उक्ते ये दक्षिणोत्तरे ⁠।</div>
<div class="class_54">कर्णौ तु नागद्वीपश्च काश्यपद्वीप एव च ⁠।⁠।⁠ ५५ ⁠।⁠।</div>
<div class="class_55">इस प्रकार वह सुदर्शनद्वीप बताया गया है, जो दो भागोंमें विभक्त होकर चन्द्रमण्डलमें प्रतिबिम्बित हो खरगोशकी-सी आकृतिमें दृष्टिगोचर होता है। राजन्! आपने जो मुझसे इस शशाकृति (खरगोशकी-सी आकृति)-के विषयमें प्रश्न किया है उसका वर्णन करता हूँ, सुनिये। पहले जो दक्षिण और उत्तरमें स्थित (भारत और ऐरावत नामक) दो द्वीप बताये गये हैं, वे ही दोनों उस शश (खरगोश)-के दो पार्श्वभाग हैं। नागद्वीप तथा काश्यपद्वीप उसके दोनों कान हैं ⁠।⁠।⁠ ५५ ⁠।⁠।</div>
<div class="class_54">ताम्रपर्णः शिरो राजञ्छ्रीमान् मलयपर्वतः ⁠।</div>
<div class="class_54">एतद् द्वितीयं द्वीपस्य दृश्यते शशसंस्थितम् ⁠।⁠।⁠ ५६ ⁠।⁠।</div>
<div class="class_55">राजन्! ताम्रवर्णके वृक्षों और पत्रोंसे सुशोभित श्रीमान् मलयपर्वत ही इसका सिर है। इस प्रकार यह सुदर्शनद्वीपका दूसरा भाग खरगोशके आकारमें दृष्टिगोचर होता है ⁠।⁠।⁠ ५६ ⁠।⁠।</div>
<div class="class_87">इति श्रीमहाभारते भीष्मपर्वणि जम्बूखण्डविनिर्माणपर्वणि भूम्यादिपरिमाणविवरणे षष्ठोऽध्यायः ⁠।⁠।⁠ ६ ⁠।⁠।</div>
<div class="class_88">इस प्रकार श्रीमहाभारत भीष्मपर्वके अन्तर्गत जम्बूखण्डविनिर्माणपर्वमें भूमि आदि परिमाणका विवरणविषयक छठा अध्याय पूरा हुआ ⁠।⁠।⁠ ६ ⁠।⁠।</div>
<div class="class_47">[दाक्षिणात्य अधिक पाठका <img src="image_589.jpg" alt="" class="class_255"/> श्लोक मिलाकर कुल ५६<img src="image_589.jpg" alt="" class="class_255"/> श्लोक हैं।]</div>
<div class="class_41"><img src="image_292.jpg" alt="" class="class_42"/></div>
</body>
</html>
