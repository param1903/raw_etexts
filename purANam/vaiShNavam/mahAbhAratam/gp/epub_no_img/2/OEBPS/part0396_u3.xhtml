<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0396</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52044" class="class_92">द्विचत्वारिंशोऽध्यायः</div>
<div class="class_93">उत्तरका बृहन्नलासे पाण्डवोंके अस्त्र-शस्त्रोंके विषयमें प्रश्न करना</div>
<div class="class_86">उत्तर उवाच</div>
<div class="class_54">बिन्दवो जातरूपस्य शतं यस्मिन् निपातिताः ⁠।</div>
<div class="class_54">सहस्रकोटिसौवर्णाः कस्यैतद् धनुरुत्तमम् ⁠।⁠।⁠ १ ⁠।⁠।</div>
<div class="class_55"><span class="class_60">उत्तरने पूछा—</span>बृहन्नले! जिसपर सोनेकी सौ फूलियाँ जड़ी हैं, जिसके दोनों सिरे बहुत ही मजबूत और चमकीले हैं, यह उत्तम धनुष किस यशस्वी वीरका है? ⁠।⁠।</div>
<div class="class_54">वारणा यत्र सौवर्णाः पृष्ठे भासन्ति दंशिताः ⁠।</div>
<div class="class_54">सुपार्श्वं सुग्रहं चैव कस्यैतद् धनुरुत्तमम् ⁠।⁠।⁠ २ ⁠।⁠।</div>
<div class="class_55">जिसकी पीठपर सोनेके प्रकाशमान हाथी सुशोभित हो रहे हैं तथा जिसके दोनों किनारे बड़े सुन्दर और मध्यभाग बहुत ही उत्तम है, यह श्रेष्ठ धनुष किसका है? ⁠।⁠।</div>
<div class="class_54">तपनीयस्य शुद्धस्य षष्टिर्यस्येन्द्रगोपकाः ⁠।</div>
<div class="class_54">पृष्ठे विभक्ताः शोभान्ते कस्यैतद् धनुरुत्तमम् ⁠।⁠।⁠ ३ ⁠।⁠।</div>
<div class="class_55">जिसके पृष्ठभागमें शुद्ध सुवर्णके बने हुए लाल-पीले रंगवाले साठ इन्द्रगोप (वीरबहूटी) नामक कीट पृथक्-पृथक् शोभा पा रहे हैं, यह उत्तम धनुष किसका है? ⁠।⁠।⁠ ३ ⁠।⁠।</div>
<div class="class_54">सूर्या यत्र च सौवर्णास्त्रयो भासन्ति दंशिताः ⁠।</div>
<div class="class_54">तेजसा प्रज्वलन्तो हि कस्यैत्‌द धनुरुत्तमम् ⁠।⁠।⁠ ४ ⁠।⁠।</div>
<div class="class_55">जिसमें परस्पर सटे हुए तीन सुवर्णमय सूर्यचिह्न प्रकाशित हो रहे हैं, जो तेजसे मानो प्रज्वलित हैं, यह उत्तम धनुष किसका है? ⁠।⁠।⁠ ४ ⁠।⁠।</div>
<div class="class_54">शलभा यत्र सौवर्णास्तपनीयविभूषिताः ⁠।</div>
<div class="class_54">सुवर्णमणिचित्रं च कस्यैतद् धनुरुत्तमम् ⁠।⁠।⁠ ५ ⁠।⁠।</div>
<div class="class_55">जिसपर तप्त-सुवर्णभूषित मीनेके फतिंगे शोभा पा रहे हैं तथा जो उत्तम वर्णकी मणियोंसे जटित होनेके कारण विचित्र दिखायी देता है, यह उत्तम धनुष किसका है? ⁠।⁠।⁠ ५ ⁠।⁠।</div>
<div class="class_54">इमे च कस्य नाराचाः साहस्रा लोमवाहिनः ⁠।</div>
<div class="class_54">समन्तात् कलधौताग्रा उपासंगे हिरण्मये ⁠।⁠।⁠ ६ ⁠।⁠।</div>
<div class="class_54">विपाठाः पृथवः कस्य गार्ध्रपत्राः शिलाशिताः ⁠।</div>
<div class="class_54">हारिद्रवर्णाः सुमुखाः पीताः सर्वायसाः शराः ⁠।⁠।⁠ ७ ⁠।⁠।</div>
<div class="class_55">ये जो सोनेके तरकसमें सहस्रों नाराच रखे हुए हैं, जिनके सब ओर विशेषतः अग्रभागमें सोनेका पानी चढ़ा है और जो सबके सब पंखवाले हैं, ये किसके उपयोगमें आते हैं? ये मोटे-मोटे विपाठ (स्थूल दण्डवाले बाणविशेष) किसके हैं? इनमें गीधकी पाँखें लगी हुई हैं। इन बाणोंको पत्थरपर रगड़कर तेज किया गया है। इनके रंग हल्दीके समान हैं और अग्रभाग बहुत ही सुन्दर हैं। कारीगरने इनपर भी खूब पानी चढ़ाया है। ये सबके सब लोहेके ही बाण हैं (अर्थात् इनमें नीचे काठका डंडा नहीं लगा है) ⁠।⁠।⁠ ६-७ ⁠।⁠।</div>
<div class="class_54">कस्यायमसितश्चापः पञ्चशार्दूललक्षणः ⁠।</div>
<div class="class_54">वराहकर्णव्यामिश्रान् शरान् धारयते दश ⁠।⁠।⁠ ८ ⁠।⁠।</div>
<div class="class_55">सिरपर पाँच सिंहोंके चिह्न हैं, ऐसा यह काले रंगका धनुष किसका है? यह तो सूअरके कानके समान नोकवाले दस बाणोंको एक साथ धारण कर सकता है ⁠।⁠।⁠ ८ ⁠।⁠।</div>
<div class="class_54">कस्येमे पृथवो दीर्घाश्चन्द्रबिम्बार्धदर्शनाः ⁠।</div>
<div class="class_54">शतानि सप्त तिष्ठन्ति नाराचा रुधिराशनाः ⁠।⁠।⁠ ९ ⁠।⁠।</div>
<div class="class_55">ये जो शत्रुओंका रक्त पीनेवाले मोटे, विशाल तथा अर्धचन्द्राकार दिखायी देनेवाले सात सौ नाराच रखे हुए हैं, किसके हैं? ⁠।⁠।⁠ ९ ⁠।⁠।</div>
<div class="class_54">कस्येमे शुकपत्राभैः पूर्वैरर्धैः सुवाससः ⁠।</div>
<div class="class_54">उत्तरैरायसैः पीतैर्हेमपुङ्खैः शिलाशितैः ⁠।⁠।⁠ १० ⁠।⁠।</div>
<div class="class_55">जिनके पूर्वार्धभाग तोतेकी पाँखके समान रंगवाले और उत्तरार्धभाग सुवर्णमय पंखसे युक्त एवं पीले हैं, जो पत्थरपर घिसकर तेज किये हुए और लोहेके बने हैं, ऐसे ये सुन्दर पाँखवाले बाण किसके हैं? ⁠।⁠।⁠ १० ⁠।⁠।</div>
<div class="class_54">गुरुभारसहो दिव्यः शात्रवाणां भयंकरः ⁠।</div>
<div class="class_54">कस्यायं सायको दीर्घः शिलीपृष्ठः शिलीमुखः ⁠।⁠।⁠ ११ ⁠।⁠।</div>
<div class="class_55">जिसके पृष्ठभागमें मेढ़कीका चित्र है और जिसका मुखभाग भी मेढ़कीके मुख-सा बना हुआ है, ऐसा यह भारी भार सहन करनेमें समर्थ, दिव्य और शत्रुमण्डलीके लिये भयंकर विशाल खड्‌ग किसका है? ⁠।⁠।⁠ ११ ⁠।⁠।</div>
<div class="class_54">वैयाघ्रकोशे निहितो हेमचित्रो दुरासदः ⁠।</div>
<div class="class_54">सुफलश्चित्रकोशश्च किङ्किणीसायको महान् ⁠।⁠।⁠ १२ ⁠।⁠।</div>
<div class="class_54">कस्य हेमत्सरुर्दिव्यः खड्गः परमनिर्मलः ⁠।</div>
<div class="class_55">जो बाघके चमड़ेकी बनी हुई म्यानके भीतर रखा गया है, जो सुवर्णचित्रित और शत्रुओंके लिये असह्य है, जिसका अग्रभाग भी बहुत ही सुन्दर है, जिसकी म्यानपर चित्रकारी की हुई है, जो घुँघरूदार और विशाल है, वह सोनेकी मूठवाला दिव्य एवं अत्यन्त निर्मल खड्‌ग किसका है? ⁠।⁠।</div>
<div class="class_54">कस्यायं विमलः खड्‌गो गव्ये कोशे समर्पितः ⁠।⁠।⁠ १३ ⁠।⁠।</div>
<div class="class_54">हेमत्सरुरनाधृष्यो नैषध्यो भारसाधनः ⁠।</div>
<div class="class_55">जिसे गोचर्मकी म्यानमें रखा गया है, जो निषधदेशका बना हुआ है, जिसे कोई तोड़ नहीं सकता, जो भारी भार सह सकता है, वह सोनेकी मूठवाला विमल खड्‌ग किसका है? ⁠।⁠।⁠ १३<img src="image_619.jpg" alt="" class="class_58"/> ⁠।⁠।</div>
<div class="class_54">कस्य पाञ्चनखे कोशे सायको हेमविग्रहः ⁠।⁠।⁠ १४ ⁠।⁠।</div>
<div class="class_54">प्रमाणरूपसम्पन्नः पीत आकाशसंनिभः ⁠।</div>
<div class="class_55">जिसे बकरेके चमड़ेकी बनी हुई म्यानमें रखा गया है, जो सोनेकी मूठसे युक्त और सुवर्णभूषित स्वरूपवाली है, वह उचित लंबाई-चौड़ाई एवं आकृतिवाली, आकाशके समान नीलोज्ज्वल एवं पानीदार तलवार किसकी है? ⁠।⁠।⁠ १४<img src="image_619.jpg" alt="" class="class_58"/> ⁠।⁠।</div>
<div class="class_54">कस्य हेममये कोशे सुतप्ते पावकप्रभे ⁠।⁠।⁠ १५ ⁠।⁠।</div>
<div class="class_54">निस्त्रिंशोऽयं गुरुः पीतः सायकः परनिर्व्रणः ⁠।</div>
<div class="class_54">कस्यायमसितः खड्‌गो हेमबिन्दुभिरावृतः ⁠।⁠।⁠ १६ ⁠।⁠।</div>
<div class="class_54">आशीविषसमस्पर्शः परकायप्रभेदनः ⁠।</div>
<div class="class_107"><span class="class_60">गुरुभारसहो दिव्यः सपत्नानां भयप्रदः ⁠।⁠।⁠ १७ ⁠।⁠।</span><span id="KWMJr_kvRXeZN9kQiJdcrw52335"></span><a href="part0396_u3.xhtml#KWMJr_kvRXeZN9kQiJdcrw52148" class="class_108">*</a></div>
<div class="class_55">जो अग्निके समान प्रकाशमान एवं आगमें तपाये शुद्ध सुवर्णकी बनी हुई म्यानमें सुरक्षित, भारी, पानीदार तथा तीस अंगुलसे बड़ा है, जो स्वर्णबिन्दुओंसे विभूषित तथा काले रंगका है, जिसे शत्रु काट नहीं सकते, जिसका स्पर्श सर्पके समान है, जो शत्रुके शरीरको चीर डालनेवाला, भारी भार सहन करनेमें समर्थ, दिव्य एवं शत्रुओंके लिये भयदायक है, वह खड्‌ग किसका है? ⁠।⁠।</div>
<div class="class_54">निर्दिशस्व यथातत्त्वं मया पृष्टा बृहन्नले ⁠।</div>
<div class="class_54">विस्मयो मे परो जातो दृष्ट्वा सर्वमिदं महत् ⁠।⁠।⁠ १८ ⁠।⁠।</div>
<div class="class_55">बृहन्नले! मैंने जो पूछा है, उसे ठीक-ठीक बताओ। ये सब महान् अस्त्र-शस्त्र देखकर मुझे बड़ा आश्चर्य हो रहा है ⁠।⁠।⁠ १८ ⁠।⁠।</div>
<div class="class_87">इति श्रीमहाभारते विराटपर्वणि गोहरणपर्वणि उत्तरवाक्यं नाम द्विचत्वारिंशोऽध्यायः ⁠।⁠।⁠ ४२ ⁠।⁠।</div>
<div class="class_88">इस प्रकार श्रीमहाभारत विराटपर्वके अन्तर्गत गोहरणपर्वमें उत्तरवाक्यविषयक बयालीसवाँ अध्याय पूरा हुआ ⁠।⁠।⁠ ४२ ⁠।⁠।</div>
<div class="class_89"><img src="image_424.jpg" alt="" class="class_189"/></div>
<hr class="class_90"/>
<div id="KWMJr_kvRXeZN9kQiJdcrw52148" class="class_91"><a href="part0396_u3.xhtml#KWMJr_kvRXeZN9kQiJdcrw52335" class="class_80">*</a> ये १६, १७ श्लोक अन्य बहुत-सी प्रतियोंमें नहीं हैं, परंतु नीलकंठवाली प्रतिमें हैं, इसलिये यहाँ ले लिये गये हैं। किंतु अगले अध्यायमें जो उत्तर दिया गया है, उससे इन श्लोकोंका मेल नहीं है।</div>
</body>
</html>
