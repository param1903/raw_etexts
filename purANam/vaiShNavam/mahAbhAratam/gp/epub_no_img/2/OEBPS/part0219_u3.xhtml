<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0219</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw52227" class="class_124">तपस्वीके वेशमें मण्डूकराजका राजाको आश्वासन</div>
<div id="KWMJr_kvRXeZN9kQiJdcrw52143" class="class_89"><img src="image_26878.jpg" alt="" class="class_101"/></div>
<div class="class_62">ययातिसे ब्राह्मणकी याचना</div>
<div class="class_55">‘तब पिता मण्डूकराजने अपनी पुत्री सुशोभना महाराज परीक्षित्‌को समर्पित कर दी और उससे कहा—‘बेटी! सदा राजाकी सेवा करती रहना।’ ऐसा कहकर मण्डूकराजने जब अपनी पुत्रीके अपराधको याद किया, तब उसे क्रोध हो आया और उसने उसे शाप देते हुए कहा—‘अरी! तूने बहुत-से राजाओंको धोखा दिया है, इसलिये तेरी संतानें ब्राह्मणविरोधी होंगी; क्योंकि तू बड़ी झूठी है’ ⁠।⁠।⁠ ३४-३५ ⁠।⁠।</div>
<div class="class_24">स च राजा तामुपलभ्य तस्यां सुरतगुण-निबद्धहृदयो लोकत्रयैश्वर्यमिवोपलभ्य हर्षेण बाष्प-कलया वाचा प्रणिपत्याभिपूज्य मण्डूकराजमब्रवीद-नुगृहीतोऽस्मीति ⁠।⁠।⁠ ३६ ⁠।⁠।</div>
<div class="class_55">‘सुशोभनाके रतिकलासम्बन्धी गुणोंने राजाके मनको बाँध लिया था। वे उसे पाकर ऐसे प्रसन्न हुए, मानो उन्हें तीनों लोकोंका राज्य मिल गया हो। उन्होंने आनन्दके आँसू बहाते हुए मण्डूकराजको प्रणाम किया और उसका यथोचित सत्कार करते हुए हर्षगद्‌गद वाणीमें कहा—‘मण्डूकराज! तुमने मुझपर बड़ी कृपा की है’ ⁠।⁠।</div>
<div class="class_24">स च मण्डूकराजो दुहितरमनुज्ञाप्य यथागतमगच्छत् ⁠।⁠।⁠ ३७ ⁠।⁠।</div>
<div class="class_55">‘तत्पश्चात् कन्यासे विदा लेकर मण्डूकराज जैसे आया था, वैसे ही अपने स्थानको चला गया ⁠।⁠।⁠ ३७ ⁠।⁠।</div>
<div class="class_24">अथ कस्यचित् कालस्य तस्यां कुमारास्त्रय-स्तस्य राज्ञः सम्बभूवुः शलो दलो बलश्चेति ⁠। तत-स्तेषां ज्येष्ठं शलं समये पिता राज्येऽभिषिच्य तपसि धृतात्मा वनं जगाम ⁠।⁠।⁠ ३८ ⁠।⁠।</div>
<div class="class_55">‘कुछ कालके पश्चात् सुशोभनाके गर्भसे राजा परीक्षित्‌के तीन पुत्र हुए—शल, दल और बल। इनमें शल सबसे बड़ा था। समय आनेपर पिताने शलका राज्याभिषेक करके स्वयं तपस्यामें मन लगाये तपोवनको प्रस्थान किया ⁠।⁠।⁠ ३८ ⁠।⁠।</div>
<div class="class_24">अथ कदाचिच्छलो मृगयामनुचरन् मृगमासाद्य रथेनान्वधावत् ⁠।⁠।⁠ ३९ ⁠।⁠।</div>
<div class="class_24">सूतं चोवाच शीघ्रं मां वहस्वेति स तथोक्तः सूतो राजानमब्रवीत् ⁠।⁠।⁠ ४० ⁠।⁠।</div>
<div class="class_24">न क्रियतामनुबन्धो नैष शक्यस्त्वया मृगोऽयं ग्रहीतुं यद्यपि ते रथे युक्तौ वाम्यौ स्यातामिति ⁠। ततोऽब्रवीद् राजा सूतमाचक्ष्व मे वाम्यौ हन्मि च त्वामिति ⁠। स एवमुक्तो राजभयभीतः सूतो वामदेव-शापभीतश्च सन् नाचख्यौ राज्ञे ⁠। ततः पुनः स राजा खड्‌गमुद्यम्य शीघ्रं कथयस्वेति तमाह हनिष्ये त्वामिति ⁠। स तदाऽऽह राजभयभीतः सूतो वामदेवस्याश्वौ वाम्यौ मनोजवाविति ⁠।⁠।⁠ ४१ ⁠।⁠।</div>
<div class="class_55">‘तदनन्तर एक दिन महाराज शल शिकार खेलनेके लिये वनको गये। वहाँ उन्होंने एक हिंसक पशुको सामने पाकर रथके द्वारा ही उसका पीछा किया और सारथिसे कहा—‘शीघ्र मुझे मृगके निकट पहुँचाओ’। उनके ऐसा कहनेपर सारथि बोला—‘महाराज! आप इस पशुको पकड़नेका आग्रह न करें। यह आपकी पकड़में नहीं आ सकता। यदि आपके रथमें दोनों वाम्य घोड़े जुते होते, तब आप इसे पकड़ लेते।’ यह सुनकर राजाने सूतसे पूछा—‘सारथे! बताओ, वाम्य घोड़े कौन हैं, अन्यथा मैं तुम्हें अभी मार डालूँगा।’ राजाके ऐसा कहनेपर सारथि भयसे काँप उठा। उधर घोड़ोंका परिचय देनेपर उसे वामदेव ऋषिके शापका भी डर था। अतः उसने राजासे कुछ नहीं कहा। तब राजाने पुनः तलवार उठाकर कहा—‘अरे! शीघ्र बता, नहीं तो तुझे अभी मार डालूँगा।’ तब उसने राजाके भयसे त्रस्त होकर कहा—‘महाराज! वामदेव मुनिके पास दो घोड़े हैं जिन्हें ‘वाम्य’ कहते हैं। वे मनके समान वेगशाली हैं’ ⁠।⁠।⁠ ३९—४१ ⁠।⁠।</div>
<div class="class_24">अथैनमेवं ब्रुवाणमब्रवीद् राजा वामदेवाश्रमं प्रयाहीति स गत्वा वामदेवाश्रमं तमृषिमब्रवीत् ⁠।⁠।⁠ ४२ ⁠।⁠।</div>
<div class="class_55">‘सारथिके ऐसा कहनेपर राजाने उसे आज्ञा दी, ‘चलो वामदेवके आश्रमपर।’ वामदेवके आश्रमपर पहुँचकर राजाने उन महर्षिसे कहा— ⁠।⁠।⁠ ४२ ⁠।⁠।</div>
<div class="class_24">भगवन् मृगो मे विद्धः पलायते सम्भावयितुमर्हसि वाम्यौ दातुमिति ⁠। तमब्रवीदृषिर्ददानि ते वाम्यौ कृतकार्येण भवता ममैव वाम्यौ निर्यात्यौ क्षिप्रमिति ⁠। स च तावश्वौ प्रतिगृह्यानुज्ञाप्य ऋषिं प्रायाद् वामीप्रयुक्तेन रथेन मृगं प्रतिगच्छंश्चाब्रवीत्‌ सूतमश्वरत्नाविमावयोग्यौ ब्राह्मणानां नैतौ प्रतिदेयौ वामदेवायेत्युक्त्वा मृगमवाप्य स्वनगरमेत्याश्वावन्तःपुरेऽस्थापयत् ⁠।⁠।⁠ ४३ ⁠।⁠।</div>
<div class="class_55">‘भगवन्! मेरे बाणोंसे घायल हुआ हिंसक पशु भागा जा रहा है। आप अपने वाम्य अश्व मुझे देनेकी कृपा करें।’ तब महर्षिने कहा—‘मैं तुम्हें वाम्य अश्व दिये देता हूँ। परंतु जब तुम्हारा कार्य सिद्ध हो जाय, तब तुम शीघ्र ही ये दोनों अश्व मुझे ही लौटा देना।’ राजाने दोनों अश्व पाकर ऋषिकी आज्ञा ले वहाँसे प्रस्थान किया। वामी घोड़ोंसे जुते हुए रथके द्वारा हिंसक पशुका पीछा करते हुए वे सारथिसे बोले—‘सूत! ये दोनों अश्वरत्न ब्राह्मणोंके पास रहने योग्य नहीं। अतः इन्हें वामदेवके पास लौटानेकी आवश्यकता नहीं है।’ ऐसा कहकर राजा हिंसक पशुको साथ ले अपनी राजधानीको चल दिये। वहाँ पहुँचकर उन्होंने उन दोनों अश्वोंको अन्तःपुरमें बाँध दिया ⁠।⁠।⁠ ४३ ⁠।⁠।</div>
<div class="class_24">अथर्षिश्चिन्तयामास तरुणो राजपुत्रः कल्याणं पत्रमासाद्य रमते न प्रतिनिर्यातयत्यहो कष्टमिति ⁠।⁠।⁠ ४४ ⁠।⁠।</div>
<div class="class_55">उधर वामदेव मुनि मन-ही-मन इस प्रकार चिन्ता करने लगे—‘अहो! वह तरुण राजकुमार मेरे अच्छे घोड़ोंको लेकर मौज कर रहा है, उन्हें लौटानेका नाम ही नहीं लेता है। यह तो बड़े कष्टकी बात है!’ ⁠।⁠।⁠ ४४ ⁠।⁠।</div>
<div class="class_24">स मनसा विचिन्त्य मासि पूर्णे शिष्यमब्रवीत् ⁠।⁠।⁠ ४५ ⁠।⁠।</div>
<div class="class_24">गच्छात्रेय राजानं ब्रूहि यदि पर्याप्तं निर्यातयो-पाध्यायवाम्याविति ⁠। स गत्वैवं तं राजानमब्रवीत् तं राजा प्रत्युवाच राज्ञामेतद्वाहनमनर्हा ब्राह्मणा रत्नानामेवंविधानां किं ब्राह्मणानामश्वैः कार्यं साधु गम्यताम् ⁠।⁠।⁠ ४६ ⁠।⁠।</div>
<div class="class_55">‘मन-ही-मन सोच-विचार करते हुए जब एक मास पूरा हो गया, तब वे अपने शिष्यसे बोले—‘आत्रेय! जाकर राजासे कहो कि यदि काम पूरा हो गया हो तो गुरुजीके दोनों वाम्य अश्व लौटा दीजिये।’ शिष्यने जाकर राजासे यही बात दुहरायी। तब राजाने उसे उत्तर देते हुए कहा—‘यह सवारी राजाओंके योग्य है। ब्राह्मणोंको ऐसे रत्न रखनेका अधिकार नहीं है। भला, ब्राह्मणोंको घोड़े लेकर क्या करना है? अब आप सकुशल पधारिये’ ⁠।⁠।⁠ ४५-४६ ⁠।⁠।</div>
<div class="class_24">स गत्वैतदुपाध्यायायाचष्ट तच्छ्रुत्वा वचनमप्रियं वामदेवः क्रोधपरीतात्मा स्वयमेव राजानभिगम्या-श्वार्थमचोदयन्न चाददद् राजा ⁠।⁠।⁠ ४७ ⁠।⁠।</div>
<div class="class_55">‘शिष्यने लौटकर ये सारी बातें उपाध्यायसे कहीं। वह अप्रिय वचन सुनकर वामदेव मन-ही-मन क्रोधसे जल उठे और स्वयं ही उस राजाके पास जाकर उन्हें घोड़े लौटा देनेके लिये कहा। परंतु राजाने वे घोड़े नहीं दिये’ ⁠।⁠।⁠ ४७ ⁠।⁠।</div>
<div class="class_59">वामदेव उवाच</div>
<div class="class_54">प्रयच्छ वाम्यौ मम पार्थिव त्वं</div>
<div class="class_57">कृतं हि ते कार्यमाभ्यामशक्यम् ⁠।</div>
<div class="class_54">मा त्वा वधीद् वरुणो घोरपाशै-</div>
<div class="class_57">र्ब्रह्मक्षत्रस्यान्तरे वर्तमानम् ⁠।⁠।⁠ ४८ ⁠।⁠।</div>
<div class="class_55"><span class="class_60">तब वामदेवने कहा—</span>राजन्! मेरे वाम्य अश्वोंको अब मुझे लौटा दो। निश्चय ही उन घोड़ोंद्वारा तुम्हारा असाध्य कार्य पूरा हो गया है। इस समय तुम ब्राह्मण और क्षत्रियके बीचमें विद्यमान हो। कहीं ऐसा न हो कि तुम्हारी असत्यवादिताके कारण राजा वरुण तुम्हें अपने भयंकर पाशोंसे बाँध लें ⁠।⁠।⁠ ४८ ⁠।⁠।</div>
<div class="class_59">राजोवाच</div>
<div class="class_54">अनड्‌वाहौ सुव्रतौ साधु दान्ता-</div>
<div class="class_57">वेतद् विप्राणां वाहनं वामदेव ⁠।</div>
<div class="class_54">ताभ्यां याहि त्वं तत्र कामो महर्षे</div>
<div class="class_57">छन्दांसि वै त्वादृशं संवहन्ति ⁠।⁠।⁠ ४९ ⁠।⁠।</div>
<div class="class_55"><span class="class_60">राजा बोले—</span>वामदेवजी! ये दो अच्छे स्वभावके सीखे-सिखाये हृष्ट-पुष्ट बैल हैं, जो गाड़ी खींच सकते हैं; ये ही ब्राह्मणोंके लिये उचित वाहन हो सकते हैं। अतः महर्षे! इन्हींको गाड़ीमें जोतकर आप जहाँ चाहें जायँ। आप-जैसे महात्माका भार तो वेदमन्त्र ही वहन करते हैं ⁠।⁠।⁠ ४९ ⁠।⁠।</div>
<div class="class_59">वामदेव उवाच</div>
<div class="class_54">छन्दांसि वै मादृशं संवहन्ति</div>
<div class="class_57">लोकेऽमुष्मिन् पार्थिव यानि सन्ति ⁠।</div>
<div class="class_54">अस्मिंस्तु लोके मम यानमेत-</div>
<div class="class_57">दस्मद्विधानामपरेषां च राजन् ⁠।⁠।⁠ ५० ⁠।⁠।</div>
<div class="class_55"><span class="class_60">वामदेवने कहा—</span>राजन्! इसमें संदेह नहीं कि हम-जैसे लोगोंके लिये वेदके मन्त्र ही वाहनका काम देते हैं। परंतु वे परलोकमें ही उपलब्ध होते हैं। इस लोकमें तो हम-जैसे लोगोंके तथा दूसरोंके लिये भी ये अश्व ही वाहन होते हैं ⁠।⁠।⁠ ५० ⁠।⁠।</div>
<div class="class_59">राजोवाच</div>
<div class="class_54">चत्वारस्त्वां वा गर्दभाः संवहन्तु</div>
<div class="class_57">श्रेष्ठाश्वतर्यो हरयो वातरंहाः ⁠।</div>
<div class="class_54">तैस्त्वं याहि क्षत्रियस्यैष वाहो</div>
<div class="class_57">ममैव वाम्यौ न तवैतौ हि विद्धि ⁠।⁠।⁠ ५१ ⁠।⁠।</div>
<div class="class_55"><span class="class_60">राजाने कहा—</span>ब्रह्मन्! तब चार गधे, अच्छी जातिकी खच्चरियाँ या वायुके समान वेगशाली दूसरे घोड़े आपकी सवारीके लिये प्रस्तुत हो सकते हैं। इन्हीं वाहनोंद्वारा आप यात्रा करें। यह वाहन, जिसे आप माँगने आये हैं, क्षत्रिय नरेशके ही योग्य हैं। इसलिये आप यह समझ लें कि ये वाम्य अश्व मेरे ही हैं, आपके नहीं ⁠।⁠।⁠ ५१ ⁠।⁠।</div>
<div class="class_59">वामदेव उवाच</div>
<div class="class_54">घोरं व्रतं ब्राह्मणस्यैतदाहु-</div>
<div class="class_57">रेतद् राजन् यदिहाजीवमानः ⁠।</div>
<div class="class_54">अयस्मया घोररूपा महान्त-</div>
<div class="class_57">श्चत्वारो वा यातुधानाः सुरौद्राः ⁠।</div>
<div class="class_54">मया प्रयुक्तास्त्वद्वधमीप्समाना</div>
<div class="class_57">वहन्तु त्वां शितशूलाश्चतुर्धा ⁠।⁠।⁠ ५२ ⁠।⁠।</div>
<div class="class_55"><span class="class_60">वामदेव बोले—</span>राजन्! तुम ब्राह्मणोंके इस धनको हड़पकर जो अपने उपयोगमें लाना चाहते हो, यह बड़ा भयंकर कर्म कहा गया है। यदि मेरे घोड़े वापस न दोगे तो मेरी आज्ञा पाकर विकराल रूपधारी तथा लौह-शरीरवाले अत्यन्त भयंकर चार बड़े-बड़े राक्षस हाथोंमें तीखे त्रिशूल लिये तुम्हारे वधकी इच्छासे टूट पड़ेंगे और तुम्हारे शरीरके चार टुकड़े करके उठा ले जायँगे ⁠।⁠।⁠ ५२ ⁠।⁠।</div>
<div class="class_59">राजोवाच</div>
<div class="class_54">ये त्वां विदुर्ब्राह्मणं वामदेव</div>
<div class="class_57">वाचा हन्तुं मनसा कर्मणा वा ⁠।</div>
<div class="class_54">ते त्वां सशिष्यमिह पातयन्तु</div>
<div class="class_57">मद्वाक्यनुन्नाःशितशूलासिहस्ताः ⁠।⁠।⁠ ५३ ⁠।⁠।</div>
<div class="class_55"><span class="class_60">राजाने कहा—</span>वामदेवजी! आप ब्राह्मण हैं तो भी मन, वाणी एवं क्रियाद्वारा मुझे मारनेको उद्यत हैं, इसका पता हमारे जिन सेवकोंको चल गया है, वे मेरी आज्ञा पाते ही हाथोंमें तीखे त्रिशूल तथा तलवार लेकर शिष्योंसहित आपको पहले ही यहाँ मार गिरावेंगे ⁠।⁠।⁠ ५३ ⁠।⁠।</div>
<div class="class_59">वामदेव उवाच</div>
<div class="class_54">ममैतौ वाम्यौ प्रतिगृह्य राजन्</div>
<div class="class_57">पुनर्ददानीति प्रपद्य मे त्वम् ⁠।</div>
<div class="class_54">प्रयच्छ शीघ्रं मम वाम्यौ त्वमश्वौ</div>
<div class="class_57">यद्यात्मानं जीवितुं ते क्षमं स्यात् ⁠।⁠।⁠ ५४ ⁠।⁠।</div>
<div class="class_55"><span class="class_60">वामदेव बोले—</span>राजन्! तुमने जब ये मेरे दोनों घोड़े लिये थे, उस समय यह प्रतिज्ञा की थी मैं इन्हें पुनः लौटा दूँगा। ऐसी दशामें यदि अपने-आपको तुम जीवित रखना चाहते हो तो मेरे दोनों वाम्यसंज्ञक घोड़े वापस दे दो ⁠।⁠।⁠ ५४ ⁠।⁠।</div>
<div class="class_59">राजोवाच</div>
<div class="class_54">न ब्राह्मणेभ्यो मृगया प्रसूता</div>
<div class="class_57">न त्वानुशास्म्यद्यप्रभृति ह्यसत्यम् ⁠।</div>
<div class="class_54">तवैवाज्ञां सम्प्रणिधाय सर्वां</div>
<div class="class_57">तथा ब्रह्मन् पुण्यलोकं लभेयम् ⁠।⁠।⁠ ५५ ⁠।⁠।</div>
<div class="class_55"><span class="class_60">राजा बोले—</span>ब्रह्मन्! (ये घोड़े शिकारके उपयोग में आने योग्य हैं और) ब्राह्मणोंके लिये शिकार खेलनेकी विधि नहीं है। यद्यपि आप मिथ्यावादी हैं, तो भी मैं आपको दण्ड नहीं दूँगा और आजसे आपके सारे आदेशोंका पालन करूँगा, जिससे मुझे पुण्यलोककी प्राप्ति हो (परन्तु ये घोड़े आपको नहीं मिल सकते) ⁠।⁠।⁠ ५५ ⁠।⁠।</div>
<div class="class_59">वामदेव उवाच</div>
<div class="class_54">नानुयोगा ब्राह्मणानां भवन्ति</div>
<div class="class_57">वाचा राजन् मनसा कर्मणा वा ⁠।</div>
<div class="class_54">यस्त्वेवं ब्रह्म तपसान्वेति विद्वां-</div>
<div class="class_57">स्तेन श्रेष्ठो भवति हि जीवमानः ⁠।⁠।⁠ ५६ ⁠।⁠।</div>
<div class="class_55"><span class="class_60">वामदेवने कहा—</span>राजन्! मन, वाणी अथवा क्रियाद्वारा कोई भी अनुशासन या दण्ड ब्राह्मणोंपर लागू नहीं हो सकता। जो इस प्रकार जानकर कष्टसहनपूर्वक ब्राह्मणकी सेवा करता है; वह उस ब्राह्मणसेवारूप कर्मसे ही श्रेष्ठ होता और जीवित रहता है ⁠।⁠।⁠ ५६ ⁠।⁠।</div>
<div class="class_59">मार्कण्डेय उवाच</div>
<div class="class_54">एवमुक्ते वामदेवेन राजन्</div>
<div class="class_57">समुत्तस्थू राक्षसा घोररूपाः ⁠।</div>
<div class="class_54">तैः शूलहस्तैर्वध्यमानः स राजा</div>
<div class="class_57">प्रोवाचेदं वाक्यमुच्चैस्तदानीम् ⁠।⁠।⁠ ५७ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! वामदेवकी यह बात पूर्ण होते ही विकराल रूपधारी चार राक्षस वहाँ प्रकट हो गये। उनके हाथमें त्रिशूल थे। जब वे राजापर चोट करने लगे, तब राजाने उच्च स्वरसे यह बात कही— ⁠।⁠।⁠ ५७ ⁠।⁠।</div>
<div class="class_54">इक्ष्वाकवो यदि वा मां त्यजेयु-</div>
<div class="class_57">र्विधेया मे यदि चेमे विशोऽपि ⁠।</div>
<div class="class_54">नोत्स्रक्ष्येऽहं वामदेवस्य वाम्यौ</div>
<div class="class_57">नैवंविधा धर्मशीला भवन्ति ⁠।⁠।⁠ ५८ ⁠।⁠।</div>
<div class="class_55">‘यदि ये इक्ष्वाकुवंशके लोग तथा मेरे आज्ञापालक प्रजावर्गके मनुष्य भी मेरा त्याग कर दें, तो भी मैं वामदेवके इन वाम्य संज्ञक घोड़ोंको कदापि नहीं दूँगा; क्योंकि इनके-जैसे लोग धर्मात्मा नहीं होते हैं’ ⁠।⁠।⁠ ५८ ⁠।⁠।</div>
<div class="class_54">एवं ब्रुवन्नेव स यातुधानै-</div>
<div class="class_57">र्हतो जगामाशु महीं क्षितीशः ⁠।</div>
<div class="class_54">ततो विदित्वा नृपतिं निपातित-</div>
<div class="class_57">मिक्ष्वाकवो वै दलमभ्यषिञ्चन् ⁠।⁠।⁠ ५९ ⁠।⁠।</div>
<div class="class_55">ऐसा कहते ही राजा शल उन राक्षसोंसे मारे जाकर तुरंत धराशायी हो गये। इक्ष्वाकुवंशी क्षत्रियोंको जब यह मालूम हुआ कि राजा मार गिराये गये, तब उन्होंने उनके छोटे भाई दलका राज्याभिषेक कर दिया ⁠।⁠।⁠ ५९ ⁠।⁠।</div>
<div class="class_54">राज्ये तदा तत्र गत्वा स विप्रः</div>
<div class="class_57">प्रोवाचेदं वचनं वामदेवः ⁠।</div>
<div class="class_54">दलं राजानं ब्राह्मणानां हि देय-</div>
<div class="class_57">मेवं राजन् सर्वधर्मेषु दृष्टम् ⁠।⁠।⁠ ६० ⁠।⁠।</div>
<div class="class_55">तब पुनः उस राज्यमें जाकर विप्रवर वामदेवने राजा दलसे यह बात कही—‘महाराज! ब्राह्मणोंकी वस्तु उन्हें दे दी जाय, यह बात सभी धर्मोंमें देखी गयी है ⁠।⁠।⁠ ६० ⁠।⁠।</div>
<div class="class_54">बिभेषि चेत् त्वमधर्मान्नरेन्द्र</div>
<div class="class_57">प्रयच्छ मे शीघ्रमेवाद्य वाम्यौ ⁠।</div>
<div class="class_54">एतच्छ्रुत्वा वामदेवस्य वाक्यं</div>
<div class="class_57">स पार्थिवः सूतमुवाच रोषात् ⁠।⁠।⁠ ६१ ⁠।⁠।</div>
<div class="class_55">‘नरेन्द्र! यदि तुम अधर्मसे डरते हो तो मुझे अभी शीघ्रतापूर्वक मेरे वाम्य अश्वोंको लौटा दो।’ वामदेवकी यह बात सुनकर राजाने रोषपूर्वक अपने सारथिसे कहा— ⁠।⁠।⁠ ६१ ⁠।⁠।</div>
<div class="class_54">एकं हि मे सायकं चित्ररूपं</div>
<div class="class_57">दिग्धं विषेणाहर संगृहीतम् ⁠।</div>
<div class="class_54">येन विद्धो वामदेवः शयीत</div>
<div class="class_57">संदश्यमानः श्वभिरार्तरूपः ⁠।⁠।⁠ ६२ ⁠।⁠।</div>
<div class="class_55">‘सूत! एक अद्भुत बाण ले आओ, जो विषमें बुझाकर रखा गया हो, जिससे घायल होकर यह वामदेव धरतीपर लोट जाय। इसे कुत्ते नोच-नोचकर खायँ और यह पृथ्वीपर पड़ा-पड़ा पीड़ासे छटपटाता रहे’ ⁠।⁠।⁠ ६२ ⁠।⁠।</div>
<div class="class_59">वामदेव उवाच</div>
<div class="class_54">जानामि पुत्रं दशवर्षं तवाहं</div>
<div class="class_57">जातं माहिष्यां श्येनजितं नरेन्द्र ⁠।</div>
<div class="class_54">तं जहि त्वं मद्वचनात् प्रणुन्न-</div>
<div class="class_57">स्तूर्णं प्रियं सायकैर्घोररूपैः ⁠।⁠।⁠ ६३ ⁠।⁠।</div>
<div class="class_55"><span class="class_60">वामदेवने कहा—</span>नरेन्द्र! मैं जानता हूँ, तुम्हारी रानीके गर्भसे श्येनजित् नामक एक पुत्र पैदा हुआ है, जो तुम्हें बहुत प्रिय है और जिसकी अवस्था दस वर्षकी हो गयी है। तुम मेरी आज्ञासे प्रेरित होकर इन भयंकर बाणोंद्वारा अपने उसी पुत्रका शीघ्र वध करोगे ⁠।⁠।⁠ ६३ ⁠।⁠।</div>
<div class="class_59">मार्कण्डेय उवाच</div>
<div class="class_54">एवमुक्तो वामदेवेन राज-</div>
<div class="class_57">न्नन्तःपुरे राजपुत्रं जघान ⁠।</div>
<div class="class_54">स सायकस्तिग्मतेजा विसृष्टः</div>
<div class="class_57">श्रुत्वा दलस्तत्र वाक्यं बभाषे ⁠।⁠।⁠ ६४ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>राजन्! वामदेवके ऐसा कहते ही उस प्रचण्ड तेजस्वी बाणने धनुषसे छूटकर रनवासके भीतर जा राजकुमारका वध कर डाला। यह समाचार सुनकर दलने वहाँ पुनः इस प्रकार कहा— ⁠।⁠।⁠ ६४ ⁠।⁠।</div>
<div class="class_59">राजोवाच</div>
<div class="class_54">इक्ष्वाकवो हन्त चरामि वः प्रियं</div>
<div class="class_57">निहन्मीमं विप्रमद्य प्रमथ्य ⁠।</div>
<div class="class_54">आनीयतामपरस्तिग्मतेजाः</div>
<div class="class_57">पश्यध्वं मे वीर्यमद्य क्षितीशाः ⁠।⁠।⁠ ६५ ⁠।⁠।</div>
<div class="class_55"><span class="class_60">राजाने कहा—</span>इक्ष्वाकुवंशी क्षत्रियो! मैं अभी तुम्हारा प्रिय करता हूँ। आज इस ब्राह्मणको रौंदकर मार डालूँगा। एक-दूसरा तेजस्वी बाण ले आओ और आज मेरा पराक्रम देखो ⁠।⁠।⁠ ६५ ⁠।⁠।</div>
<div class="class_59">वामदेव उवाच</div>
<div class="class_54">यत् त्वमेनं सायकं घोररूपं</div>
<div class="class_57">विषेण दिग्धं मम संदधासि ⁠।</div>
<div class="class_54">न त्वेतं त्वं शरवर्षं विमोक्तुं</div>
<div class="class_57">संधातुं वा शक्यसे मानवेन्द्र ⁠।⁠।⁠ ६६ ⁠।⁠।</div>
<div class="class_55"><span class="class_60">वामदेवजीने कहा—</span>नरेश्वर! तुम विषके बुझाये हुए इस विकराल बाणको मुझे मारनेके लिये धनुषपर चढ़ा रहे हो, परंतु मैं कहे देता हूँ ‘इस बाणको न तो तुम धनुषपर रख सकोगे और न छोड़ ही सकोगे’ ⁠।⁠।⁠ ६६ ⁠।⁠।</div>
<div class="class_59">राजोवाच</div>
<div class="class_54">इक्ष्वाकवः पश्यत मां गृहीतं</div>
<div class="class_57">न वै शक्नोम्येष शरं विमोक्तुम् ⁠।</div>
<div class="class_54">न चास्य कर्तुं नाशमभ्युत्सहामि</div>
<div class="class_57">आयुष्मान् वै जीवतु वामदेवः ⁠।⁠।⁠ ६७ ⁠।⁠।</div>
<div class="class_55"><span class="class_60">राजा बोले—</span>इक्ष्वाकुवंशी क्षत्रियो! देखो, मैं फँस गया। अब यह बाण नहीं छोड़ सकूँगा। इसलिये वामदेवको नष्ट करनेका उत्साह जाता रहा। अतः यह महर्षि दीर्घायु होकर जीवित रहे ⁠।⁠।⁠ ६७ ⁠।⁠।</div>
<div class="class_59">वामदेव उवाच</div>
<div class="class_54">संस्पृश्यैनां महिषीं सायकेन</div>
<div class="class_57">ततस्तस्मादेनसो मोक्ष्यसे त्वम् ⁠।</div>
<div class="class_54">ततस्तथा कृतवान् पार्थिवस्तु</div>
<div class="class_57">ततो मुनिं राजपुत्री बभाषे ⁠।⁠।⁠ ६८ ⁠।⁠।</div>
<div class="class_55"><span class="class_60">वामदेवजीने कहा—</span>राजन्! तुम इस बाणसे अपनी रानीका स्पर्श कर लेनेपर ब्रह्महत्याके पापसे छूट जाओगे। तब राजाने ऐसा ही किया। तदनन्तर राजपुत्रीने मुनिसे कहा ⁠।⁠।⁠ ६८ ⁠।⁠।</div>
<div class="class_59">राजपुत्र्युवाच</div>
<div class="class_54">यथा युक्ता वामदेवाहमेनं</div>
<div class="class_57">दिने दिने संदिशन्ती नृशंसम् ⁠।</div>
<div class="class_54">ब्राह्मणेभ्यो मृगयती सूनृतानि</div>
<div class="class_57">तथा ब्रह्मन् पुण्यलोकं लभेयम् ⁠।⁠।⁠ ६९ ⁠।⁠।</div>
<div class="class_55"><span class="class_60">राजपुत्री बोली—</span>वामदेवजी! मैं इन कठोर स्वभाववाले अपने स्वामीको प्रतिदिन सावधान रहकर मीठे वचन बोलनेकी सलाह देती रहती हूँ और स्वयं ब्राह्मणोंकी सेवाका अवसर ढूँढ़ती हूँ। ब्रह्मन्! इन सत्कर्मोंके कारण मुझे पुण्यलोककी प्राप्ति हो ⁠।⁠।⁠ ६९ ⁠।⁠।</div>
<div class="class_59">वामदेव उवाच</div>
<div class="class_54">त्वया त्रातं राजकुलं शुभेक्षणे</div>
<div class="class_57">वरं वृणीष्वाप्रतिमं ददानि ते ⁠।</div>
<div class="class_54">प्रशाधीमं स्वजनं राजपुत्रि</div>
<div class="class_57">इक्ष्वाकुराज्यं सुमहच्चाप्यनिन्द्ये ⁠।⁠।⁠ ७० ⁠।⁠।</div>
<div class="class_55"><span class="class_60">वामदेवने कहा—</span>शुभ दृष्टिवाली अनिन्द्य राजकुमारी! तुमने इस राजकुलको ब्राह्मणके कोपसे बचा लिया। इसके लिये कोई अनुपम वर माँगो। मैं तुम्हें अवश्य दूँगा। तुम इन स्वजनोंके हृदय और विशाल इक्ष्वाकु-राज्यपर शासन करो ⁠।⁠।⁠ ७० ⁠।⁠।</div>
<div class="class_59">राजपुत्र्युवाच</div>
<div class="class_54">वरं वृणे भगवंस्त्वेवमेष</div>
<div class="class_57">विमुच्यतां किल्बिषादद्य भर्ता ⁠।</div>
<div class="class_54">शिवेन चाध्याहि सपुत्रबान्धवं</div>
<div class="class_57">वरो वृतो ह्येष मया द्विजाग्र‍य ⁠।⁠।⁠ ७१ ⁠।⁠।</div>
<div class="class_55"><span class="class_60">राजकुमारी बोली—</span>भगवन्! मैं यही चाहती हूँ कि मेरे ये पति आज सब पापोंसे छुटकारा पा जायँ। आप यह आशीर्वाद दें कि ये पुत्र और बन्धु-बान्धवोंसहित सुखसे रहें। विप्रवर! मैंने आपसे यही वर माँगा है ⁠।⁠।⁠ ७१ ⁠।⁠।</div>
<div class="class_59">मार्कण्डेय उवाच</div>
<div class="class_54">श्रुत्वा वचः स मुनी राजपुत्र्या-</div>
<div class="class_57">स्तथास्त्विति प्राह कुरुप्रवीर ⁠।</div>
<div class="class_54">ततः स राजा मुदितो बभूव</div>
<div class="class_57">वाम्यौ चास्मै प्रददौ सम्प्रणम्य ⁠।⁠।⁠ ७२ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>कुरुकुलके प्रमुख वीर युधिष्ठिर! राजपुत्रीकी यह बात सुनकर वामदेव मुनिने कहा—‘ऐसा ही होगा।’ तब राजा दल बड़े प्रसन्न हुए और उन्होंने महर्षिको प्रणाम करके वे दोनों वाम्य अश्व उन्हें लौटा दिये ⁠।⁠।⁠ ७२ ⁠।⁠।</div>
<div class="class_87">इति श्रीमहाभारते वनपर्वणि मार्कण्डेयसमास्यापर्वणि मण्डूकोपाख्याने द्विनवत्यधिकशततमोऽध्यायः ⁠।⁠।⁠ १९२ ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें मण्डूकोपाख्यानविषयक एक सौ बानबेवाँ अध्याय पूरा हुआ ⁠।⁠।⁠ १९२ ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
