<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0239</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51882" class="class_100">एकादशाधिकद्विशततमोऽध्यायः</div>
<div class="class_93">पञ्चमहाभूतोंके गुणोंका और इन्द्रियनिग्रहका वर्णन</div>
<div class="class_86">मार्कण्डेय उवाच</div>
<div class="class_54">एवमुक्तः स विप्रस्तु धर्मव्याधेन भारत ⁠।</div>
<div class="class_54">कथामकथयद् भूयो मनसः प्रीतिवर्धनीम् ⁠।⁠।⁠ १ ⁠।⁠।</div>
<div class="class_55"><span class="class_60">मार्कण्डेयजी कहते हैं—</span>भरतनन्दन! धर्मव्याधके इस प्रकार उपदेश देनेपर कौशिक ब्राह्मणने पुनः मनकी प्रसन्नताको बढ़ानेवाली वार्ता प्रारम्भ की ⁠।⁠।⁠ १ ⁠।⁠।</div>
<div class="class_59">ब्राह्मण उवाच</div>
<div class="class_54">महाभूतानि यान्याहुः पञ्च धर्मभृतां वर ⁠।</div>
<div class="class_54">एकैकस्य गुणान् सम्यक् पञ्चानामपि मे वद ⁠।⁠।⁠ २ ⁠।⁠।</div>
<div class="class_55"><span class="class_60">ब्राह्मण बोला—</span>धर्मात्माओंमें श्रेष्ठ व्याध! जो पाँच महाभूत कहे जाते हैं, उन पाँचोंमेंसे प्रत्येकके गुणोंका मुझसे भलीभाँति वर्णन करो ⁠।⁠।⁠ २ ⁠।⁠।</div>
<div class="class_59">व्याध उवाच</div>
<div class="class_54">भूमिरापस्तथा ज्योतिर्वायुराकाशमेव च ⁠।</div>
<div class="class_54">गुणोत्तराणि सर्वाणि तेषां वक्ष्यामि ते गुणान् ⁠।⁠।⁠ ३ ⁠।⁠।</div>
<div class="class_55"><span class="class_60">धर्मव्याधने कहा—</span>ब्रह्मन्! पृथ्वी, जल, अग्नि, वायु और आकाश—ये सब पूर्व-पूर्ववाले तत्त्व अपनेसे उत्तर-उत्तरवालोंके गुणोंसे युक्त हैं। मैं उनके गुणोंका वर्णन करता हूँ ⁠।⁠।⁠ ३ ⁠।⁠।</div>
<div class="class_54">भूमिः पञ्चगुणा ब्रह्मन्नुदकं च चतुर्गुणम् ⁠।</div>
<div class="class_54">गुणास्त्रयस्तेजसि च त्रयश्चाकाशवातयोः ⁠।⁠।⁠ ४ ⁠।⁠।</div>
<div class="class_55">विप्रवर! पृथ्वीमें पाँच गुण हैं, जल चार गुणोंसे युक्त है, तेजमें तीन गुण होते हैं, वायुमें दो और आकाशमें एक गुण है ⁠।⁠।⁠ ४ ⁠।⁠।</div>
<div class="class_54">शब्दः स्पर्शश्च रूपं च रसो गन्धश्च पञ्चमः ⁠।</div>
<div class="class_54">एते गुणाः पञ्च भूमेः सर्वेभ्यो गुणवत्तरा ⁠।⁠।⁠ ५ ⁠।⁠।</div>
<div class="class_55">शब्द, स्पर्श, रूप, रस और गन्ध—ये भूमिके पाँच गुण हैं। इस प्रकार भूमि अन्य सब भूतोंकी अपेक्षा अधिक गुणवती है ⁠।⁠।⁠ ५ ⁠।⁠।</div>
<div class="class_54">शब्दः स्पर्शश्च रूपं च रसश्चापि द्विजोत्तम ⁠।</div>
<div class="class_54">अपामेते गुणा ब्रह्मन् कीर्तितास्तव सुव्रत ⁠।⁠।⁠ ६ ⁠।⁠।</div>
<div class="class_55">द्विजश्रेष्ठ! शब्द, स्पर्श, रूप और रस—ये चार जलके गुण हैं। उत्तम व्रतका पालन करनेवाले ब्राह्मण! इनका वर्णन पहले भी आपसे किया गया है ⁠।⁠।⁠ ६ ⁠।⁠।</div>
<div class="class_54">शब्दः स्पर्शश्च रूपं च तेजसोऽथ गुणास्त्रयः ⁠।</div>
<div class="class_54">शब्दः स्पर्शश्च वायौ तु शब्दश्चाकाश एव तु ⁠।⁠।⁠ ७ ⁠।⁠।</div>
<div class="class_55">शब्द, स्पर्श तथा रूप—ये तेजके तीन गुण हैं, शब्द और स्पर्श—ये दो गुण वायुके हैं तथा आकाशमें एक ही गुण है—शब्द ⁠।⁠।⁠ ७ ⁠।⁠।</div>
<div class="class_54">एते पञ्चदश ब्रह्मन् गुणा भूतेषु पञ्चसु ⁠।</div>
<div class="class_54">वर्तन्ते सर्वभूतेषु येषु लोकाः प्रतिष्ठिताः ⁠।⁠।⁠ ८ ⁠।⁠।</div>
<div class="class_55">ब्रह्मन्! इस प्रकार पाँचों भूतोंमें ये पंद्रह गुण बताये गये हैं। इन्हींमें सम्पूर्ण लोक प्रतिष्ठित हैं ⁠।⁠।⁠ ८ ⁠।⁠।</div>
<div class="class_54">अन्योन्यं नातिवर्तन्ते सम्यक् च भवति द्विज ⁠।</div>
<div class="class_54">यदा तु विषमं भावमाचरन्ति चराचराः ⁠।⁠।⁠ ९ ⁠।⁠।</div>
<div class="class_54">तदा देही देहमन्यं व्यतिरोहति कालतः ⁠।</div>
<div class="class_54">आनुपूर्व्या विनश्यन्ति जायन्ते चानुपूर्वशः ⁠।⁠।⁠ १० ⁠।⁠।</div>
<div class="class_55">विप्रवर! ये पाँच भूत एक-दूसरेके बिना नहीं रह सकते। परस्पर मिलकर ही भलीभाँति प्रकाशित होते हैं। जिस समय व्यक्त और अव्यक्त पाँचों भूत विषम-भावको प्राप्त होते हैं, उस समय यह जीव कालकी प्रेरणासे अपने संकल्पानुसार दूसरे शरीरको प्राप्त हो जाता है। ये पाँचों भूत मृत्युकालमें प्रतिलोमक्रमसे विलीन हो जाते हैं और उत्पत्तिकालमें अनुलोमक्रमसे उत्पन्न होते हैं ⁠।⁠।⁠ ९-१० ⁠।⁠।</div>
<div class="class_54">तत्र तत्र हि दृश्यन्ते धातवः पाञ्चभौतिकाः ⁠।</div>
<div class="class_54">यैरावृतमिदं सर्वं जगत् स्थावरजङ्गमम् ⁠।⁠।⁠ ११ ⁠।⁠।</div>
<div class="class_55">विभिन्न शरीरोंमें जितने रक्त आदि धातु दिखायी देते हैं, वे सब पाँच भूतोंके ही परिणाम हैं, जिनसे यह समस्त चराचर जगत् व्याप्त है ⁠।⁠।⁠ ११ ⁠।⁠।</div>
<div class="class_54">इन्द्रियैः सृज्यते यद् यत् तत् तद् व्यक्तमिति स्मृतम् ⁠।</div>
<div class="class_54">तदव्यक्तमिति ज्ञेयं लिङ्गग्राह्यमतीन्द्रियम् ⁠।⁠।⁠ १२ ⁠।⁠।</div>
<div class="class_55">बाह्य इन्द्रियोंसे जिस-जिसका संसर्ग होता है, वह-वह व्यक्त माना गया है; परंतु जो विषय इन्द्रियग्राह्य नहीं है, केवल अनुमानसे जाना जाता है, उसे अव्यक्त समझना चाहिये ⁠।⁠।⁠ १२ ⁠।⁠।</div>
<div class="class_54">यथास्वं ग्राहकाण्येषां शब्दादीनामिमानि तु ⁠।</div>
<div class="class_54">इन्द्रियाणि यदा देही धारयन्निव तप्यते ⁠।⁠।⁠ १३ ⁠।⁠।</div>
<div class="class_55">अपने-अपने विषयोंका अतिक्रमण न करके इन शब्द आदि विषयोंको ग्रहण करनेवाली इन इन्द्रियोंको जब आत्मा अपने वशमें करता है, तब मानो वह तपस्या करता है ⁠।⁠।⁠ १३ ⁠।⁠।</div>
<div class="class_54">लोके विततमात्मानं लोकं चात्मनि पश्यति ⁠।</div>
<div class="class_54">परावरज्ञो यः शक्तः स तु भूतानि पश्यति ⁠।⁠।⁠ १४ ⁠।⁠।</div>
<div class="class_55">वह सम्पूर्ण लोकोंमें अपनेको व्याप्त और अपनेमें सम्पूर्ण लोकोंको स्थित देखता है। इस प्रकार जो निर्गुण ब्रह्मको जाननेवाला समर्थ ज्ञानी पुरुष है, वह सम्पूर्ण भूतोंको आत्मरूपसे देखता है ⁠।⁠।⁠ १४ ⁠।⁠।</div>
<div class="class_54">पश्यतः सर्वभूतानि सर्वावस्थासु सर्वदा ⁠।</div>
<div class="class_54">ब्रह्मभूतस्य संयोगो नाशुभेनोपपद्यते ⁠।⁠।⁠ १५ ⁠।⁠।</div>
<div class="class_55">सब अवस्थाओंमें सदा समस्त भूतोंको आत्मरूपसे देखनेवाले उस ब्रह्मस्वरूप ज्ञानीका कभी भी अशुभ कर्मोंसे सम्पर्क होना सम्भव नहीं है ⁠।⁠।⁠ १५ ⁠।⁠।</div>
<div class="class_54">अज्ञानमूलं तं क्लेशमतिवृत्तस्य पौरुषम् ⁠।</div>
<div class="class_54">लोकवृत्तिप्रकाशेन ज्ञानमार्गेण गम्यते ⁠।⁠।⁠ १६ ⁠।⁠।</div>
<div class="class_55">उस (पूर्वोक्त) अज्ञानजनित क्लेशसे जो पार हो गया है, उस महापुरुषका प्रभाव उसके द्वारा की जानेवाली लौकिक चेष्टाओंसे ज्ञानमार्गके द्वारा जाना जा सकता है ⁠।⁠।⁠ १६ ⁠।⁠।</div>
<div class="class_54">अनादिनिधनं जन्तुमात्मयोनिं सदाव्ययम् ⁠।</div>
<div class="class_54">अनौपम्यममूर्तं च भगवानाह बुद्धिमान् ⁠।⁠।⁠ १७ ⁠।⁠।</div>
<div class="class_55">बुद्धिमान् भगवान् ब्रह्माने (अपने निःश्वासभूत वेदोंके द्वारा) मुक्त जीवको आदि-अन्तसे रहित, स्वयम्भू, अविकारी, अनुपम तथा निराकार बताया है ⁠।⁠।⁠ १७ ⁠।⁠।</div>
<div class="class_54">तपोमूलमिदं सर्वं यन्मां विप्रानुपृच्छसि ⁠।</div>
<div class="class_54">इन्द्रियाण्येव संयम्य तपो भवति नान्यथा ⁠।⁠।⁠ १८ ⁠।⁠।</div>
<div class="class_55">विप्रवर! आप मुझसे जो कुछ पूछते हैं, उसके उत्तरमें मैं यह बता रहा हूँ कि इस सबका मूल तप है। इन्द्रियोंका संयम करनेसे ही वह तपस्या सम्पन्न होती है, और किसी प्रकारसे नहीं ⁠।⁠।⁠ १८ ⁠।⁠।</div>
<div class="class_54">इन्द्रियाण्येव तत् सर्वं यत् स्वर्गनरकावुभौ ⁠।</div>
<div class="class_54">निगृहीतविसृष्टानि स्वर्गाय नरकाय च ⁠।⁠।⁠ १९ ⁠।⁠।</div>
<div class="class_55">स्वर्ग और नरक आदि जो कुछ भी है, वह सब इन्द्रियाँ ही हैं, अर्थात् इन्द्रियाँ ही उनकी कारण हैं। वशमें की हुई इन्द्रियाँ स्वर्गकी प्राप्ति करानेवाली हैं और जिन्हें विषयोंकी ओर खुला छोड़ दिया गया है, वे इन्द्रियाँ नरकमें डालनेवाली हैं ⁠।⁠।⁠ १९ ⁠।⁠।</div>
<div class="class_54">एष योगविधिः कृत्स्नो यावदिन्द्रियधारणम् ⁠।</div>
<div class="class_54">एतन्मूलं हि तपसः कृत्स्नस्य नरकस्य च ⁠।⁠।⁠ २० ⁠।⁠।</div>
<div class="class_55">योगका सम्पूर्णरूपसे अनुष्ठान यही है कि मनसहित समस्त इन्द्रियोंको काबूमें रखा जाय। यही सारी तपस्याका मूल है, और इन्द्रियोंको वशमें न रखना ही नरकका हेतु है ⁠।⁠।</div>
<div class="class_54">इन्द्रियाणां प्रसङ्गेन दोषमार्च्छन्त्यसंशयम् ⁠।</div>
<div class="class_54">संनियम्य तु तान्येव ततः सिद्धिं समाप्नुयात् ⁠।⁠।⁠ २१ ⁠।⁠।</div>
<div class="class_55">इन्द्रियोंके संसर्गसे ही मनुष्य निःसंदेह दुर्गुण-दुराचार आदि दोषोंको प्राप्त होते हैं। उन्हीं इन्द्रियोंको अच्छी तरह वशमें कर लेनेपर उन्हें सर्वथा सिद्धि प्राप्त हो सकती है ⁠।⁠।⁠ २१ ⁠।⁠।</div>
<div class="class_54">षण्णामात्मनि नित्यानामैश्वर्यं योऽधिगच्छति ⁠।</div>
<div class="class_54">न स पापैः कुतोऽनर्थैर्युज्यते विजितेन्द्रियः ⁠।⁠।⁠ २२ ⁠।⁠।</div>
<div class="class_55">जो अपने शरीरमें ही सदा विद्यमान रहनेवाले मनसहित छहों इन्द्रियोंपर अधिकार पा लेता है वह जितेन्द्रिय पुरुष पापोंमें नहीं लगता। फिर पापजनित अनर्थोंसे तो उसका संयोग ही कैसे हो सकता है? ⁠।⁠।</div>
<div class="class_54">रथः शरीरं पुरुषस्य दृष्ट-</div>
<div class="class_57">मात्मा नियन्तेन्द्रियाण्याहुरश्वान् ⁠।</div>
<div class="class_54">तैरप्रमत्तः कुशली सदश्वै-</div>
<div class="class_57">र्दान्तैः सुखं याति रथीव धीरः ⁠।⁠।⁠ २३ ⁠।⁠।</div>
<div class="class_55">पुरुषका यह प्रत्यक्ष देखनेमें आनेवाला स्थूल शरीर रथ है। आत्मा (बुद्धि) सारथि है और इन्द्रियोंको अश्व बताया गया है। जैसे कुशल, सावधान एवं धीर रथी उत्तम घोड़ोंको अपने वशमें रखकर उनके द्वारा सुखपूर्वक मार्ग तै करता है, उसी प्रकार सावधान, धीर एवं साधन-कुशल पुरुष इन्द्रियोंको वशमें करके सुखसे जीवन-यात्रा पूर्ण करता है ⁠।⁠।⁠ २३ ⁠।⁠।</div>
<div class="class_54">षण्णामात्मनि युक्तानामिन्द्रियाणां प्रमाथिनाम् ⁠।</div>
<div class="class_54">यो धीरो धारयेद् रश्मीन् स स्यात् परमसारथिः ⁠।⁠।⁠ २४ ⁠।⁠।</div>
<div class="class_55">जो धीर पुरुष अपने शरीरमें नित्य विद्यमान छः प्रमथनशील इन्द्रियरूपी अश्वोंकी बागडोर सँभालता है, वही उत्तम सारथि हो सकता है ⁠।⁠।⁠ २४ ⁠।⁠।</div>
<div class="class_54">इन्द्रियाणां प्रसृष्टानां हयानामिव वर्त्मसु ⁠।</div>
<div class="class_54">धृतिं कुर्वीत सारथ्ये धृत्या तानि जयेद् ध्रुवम् ⁠।⁠।⁠ २५ ⁠।⁠।</div>
<div class="class_55">सड़कपर दौड़नेवाले घोड़ोंकी तरह विषयोंमें विचरनेवाली इन इन्द्रियोंको वशमें करनेके लिये धैर्यपूर्वक प्रयत्न करे। धैर्यपूर्वक उद्योग करनेवालेको उनपर अवश्य विजय प्राप्त होती है ⁠।⁠।⁠ २५ ⁠।⁠।</div>
<div class="class_54">इन्द्रियाणां विचरतां यन्मनोऽनु विधीयते ⁠।</div>
<div class="class_54">तदस्य हरते बुद्धिं नावं वायुरिवाम्भसि ⁠।⁠।⁠ २६ ⁠।⁠।</div>
<div class="class_55">जैसे जलमें चलनेवाली नावको वायु हर लेती है, वैसे ही विषयोंमें विचरती हुई इन्द्रियोंमेंसे मन जिस इन्द्रियके साथ रहता है, वह एक ही इन्द्रिय इस अयुक्त पुरुषकी बुद्धिको हर लेती है ⁠।⁠।⁠ २६ ⁠।⁠।</div>
<div class="class_54">येषु विप्रतिपद्यन्ते षट्‌सु मोहात् फलागमम् ⁠।</div>
<div class="class_54">तेष्वध्यवसिताध्यायी विन्दते ध्यानजं फलम् ⁠।⁠।⁠ २७ ⁠।⁠।</div>
<div class="class_55">सभी मनुष्य इन छः इन्द्रियोंके शब्द आदि विषयोंमें उनसे प्राप्त होनेवाले सुखरूप फल पानेके सम्बन्धमें मोहसे संशयमें पड़ जाते हैं। परंतु जो उनके दोषोंका अनुसंधान करनेवाला वीतराग पुरुष है, वह उनका निग्रह करके ध्यानजनित आनन्दका अनुभव करता है ⁠।⁠।⁠ २७ ⁠।⁠।</div>
<div class="class_87">इति श्रीमहाभारते वनपर्वणि मार्कण्डेयसमास्यापर्वणि ब्राह्मणव्याधसंवादे एकादशाधिकद्विशततमोऽध्यायः ⁠।⁠।⁠ २११ ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें ब्राह्मण-व्याध-संवादविषयक दो सौ ग्यारहवाँ अध्याय पूरा हुआ ⁠।⁠।⁠ २११ ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
