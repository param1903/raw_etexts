<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0056</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles2.css"/>
</head>
  <body class="class">
<div id="KWMJr_kvRXeZN9kQiJdcrw51703" class="class_92">चत्वारिंशोऽध्यायः</div>
<div class="class_93">भगवान् शंकरका अर्जुनको वरदान देकर अपने धामको प्रस्थान</div>
<div class="class_86">देवदेव उवाच</div>
<div class="class_54">नरस्त्वं पूर्वदेहे वै नारायणसहायवान् ⁠।</div>
<div class="class_54">बदर्यां तप्तवानुग्रं तपो वर्षायुतान् बहून् ⁠।⁠।⁠ १ ⁠।⁠।</div>
<div class="class_55"><span class="class_60">देवदेव महादेवजी बोले—</span>अर्जुन! तुम पूर्व-शरीरमें ‘नर’ नामक सुप्रसिद्ध ऋषि थे। नारायण तुम्हारे सखा हैं। तुमने बदरिकाश्रममें अनेक सहस्र वर्षोंतक उग्र तपस्या की है ⁠।⁠।⁠ १ ⁠।⁠।</div>
<div class="class_54">त्वयि वा परमं तेजो विष्णौ वा पुरुषोत्तमे ⁠।</div>
<div class="class_54">युवाभ्यां पुरुषाग्र‍याभ्यां तेजसा धार्यते जगत् ⁠।⁠।⁠ २ ⁠।⁠।</div>
<div class="class_55">तुममें अथवा पुरुषोत्तम भगवान् विष्णुमें उत्कृष्ट तेज है। तुम दोनों पुरुषरत्नोंने अपने तेजसे इस सम्पूर्ण जगत्‌को धारण कर रखा है ⁠।⁠।⁠ २ ⁠।⁠।</div>
<div class="class_54">शक्राभिषेके सुमहद्धनुर्जलदनिःस्वनम् ⁠।</div>
<div class="class_54">प्रगृह्य दानवाः शस्तास्त्वया कृष्णेन च प्रभो ⁠।⁠।⁠ ३ ⁠।⁠।</div>
<div class="class_55">प्रभो! तुमने और श्रीकृष्णने इन्द्रके अभिषेकके समय मेघके समान गम्भीर घोष करनेवाले महान् धनुषको हाथमें लेकर बहुत-से दानवोंका वध किया था ⁠।⁠।⁠ ३ ⁠।⁠।</div>
<div class="class_54">तदेतदेव गाण्डीवं तव पार्थ करोचितम् ⁠।</div>
<div class="class_54">मायामास्थाय यद् ग्रस्तं मया पुरुषसत्तम ⁠।⁠।⁠ ४ ⁠।⁠।</div>
<div class="class_55">पुरुषप्रवर पार्थ! तुम्हारे हाथमें रहनेयोग्य यही वह गाण्डीव धनुष है, जिसे मैंने मायाका आश्रय लेकर अपनेमें विलीन कर लिया था ⁠।⁠।⁠ ४ ⁠।⁠।</div>
<div class="class_54">तूणौ चाप्यक्षयौ भूयस्तव पार्थ यथोचितौ ⁠।</div>
<div class="class_54">भविष्यति शरीरं च नीरुजं कुरुनन्दन ⁠।⁠।⁠ ५ ⁠।⁠।</div>
<div class="class_55">कुरुनन्दन! और ये रहे तुम्हारे दोनों अक्षय तूणीर, जो सर्वथा तुम्हारे ही योग्य हैं। कुन्तीकुमार! तुम्हारे शरीरमें जो चोट पहुँची है, वह सब दूर होकर तुम नीरोग हो जाओगे ⁠।⁠।⁠ ५ ⁠।⁠।</div>
<div class="class_54">प्रीतिमानस्मि ते पार्थ भवान् सत्यपराक्रमः ⁠।</div>
<div class="class_54">गृहाण वरमस्मत्तः काङ्क्षितं पुरुषोत्तम ⁠।⁠।⁠ ६ ⁠।⁠।</div>
<div class="class_55">पार्थ! तुम्हारा पराक्रम यथार्थ है, इसलिये मैं तुमपर बहुत प्रसन्न हूँ। पुरुषोत्तम! तुम मुझसे मनोवांछित वर ग्रहण करो ⁠।⁠।⁠ ६ ⁠।⁠।</div>
<div class="class_54">न त्वया पुरुषः कश्चित् पुमान् मर्त्येषु मानद ⁠।</div>
<div class="class_54">दिवि वा वर्तते क्षत्रं त्वत्प्रधानमरिंदम ⁠।⁠।⁠ ७ ⁠।⁠।</div>
<div class="class_55">मानद! मर्त्यलोक अथवा स्वर्गलोकमें भी कोई पुरुष तुम्हारे समान नहीं है। शत्रुदमन! क्षत्रिय-जातिमें तुम्हीं सबसे श्रेष्ठ हो ⁠।⁠।⁠ ७ ⁠।⁠।</div>
<div class="class_59">अर्जुन उवाच</div>
<div class="class_54">भगवन् ददासि चेन्मह्यं कामं प्रीत्या वृषध्वज ⁠।</div>
<div class="class_54">कामये दिव्यमस्त्रं तद् घोरं पाशुपतं प्रभो ⁠।⁠।⁠ ८ ⁠।⁠।</div>
<div class="class_55"><span class="class_60">अर्जुन बोले—</span>भगवन्! वृषध्वज! यदि आप प्रसन्नतापूर्वक मुझे इच्छानुसार वर देते हैं तो प्रभो! मैं उस भयंकर दिव्यास्त्र पाशुपतको प्राप्त करना चाहता हूँ ⁠।⁠।⁠ ८ ⁠।⁠।</div>
<div class="class_54">यत् तद् ब्रह्मशिरो नाम रौद्रं भीमपराक्रमम् ⁠।</div>
<div class="class_54">चुगान्ते दारुणे प्राप्ते कृत्स्नं संहरते जगत् ⁠।⁠।⁠ ९ ⁠।⁠।</div>
<div class="class_55">जिसका नाम ब्रह्मशिर है, आप भगवान् रुद्र ही जिसके देवता हैं, जो भयानक पराक्रम प्रकट करनेवाला तथा दारुण प्रलयकालमें सम्पूर्ण जगत्‌का संहारक है ⁠।⁠।⁠ ९ ⁠।⁠।</div>
<div class="class_54">कर्णभीष्मकृपद्रोणैर्भविता तु महाहवः ⁠।</div>
<div class="class_54">त्वत्प्रसादान्महादेव जयेयं तान् यथा युधि ⁠।⁠।⁠ १० ⁠।⁠।</div>
<div class="class_55">महादेव! कर्ण, भीष्म, कृप, द्रोणाचार्य आदिके साथ मेरा महान् युद्ध होनेवाला है, उस युद्धमें मैं आपकी कृपासे उन सबपर विजय पा सकूँ, इसीके लिये दिव्यास्त्र चाहता हूँ ⁠।⁠।⁠ १० ⁠।⁠।</div>
<div class="class_54">दहेयं येन संग्रामे दानवान् राक्षसांस्तथा ⁠।</div>
<div class="class_54">भूतानि च पिशाचांश्च गन्धर्वानथ पन्नगान् ⁠।⁠।⁠ ११ ⁠।⁠।</div>
<div class="class_54">यस्मिञ्छुलसहस्राणि गदाश्चोग्रप्रदर्शनाः ⁠।</div>
<div class="class_54">शराश्चाशीविषाकाराः सम्भवन्त्यनुमन्त्रिते ⁠।⁠।⁠ १२ ⁠।⁠।</div>
<div class="class_55">मुझे वह अस्त्र प्रदान कीजिये, जिससे संग्राममें दानवों, राक्षसों, भूतों, पिशाचों, गन्धर्वों तथा नागोंको भस्म कर सकूँ। जिस अस्त्रके अभिमन्त्रित करते ही सहस्रों शूल, देखनेमें भयंकर गदाएँ और विषैले सर्पोंके समान बाण प्रकट हों ⁠।⁠।⁠ ११-१२ ⁠।⁠।</div>
<div class="class_54">युध्येयं येन भीष्मेण द्रोणेन च कृपेण च ⁠।</div>
<div class="class_54">सूतपुत्रेण च रणे नित्यं कटुकभाषिणा ⁠।⁠।⁠ १३ ⁠।⁠।</div>
<div class="class_55">उस अस्त्रको पाकर मैं भीष्म, द्रोण, कृपाचार्य तथा सदा कटु भाषण करनेवाले सूतपुत्र कर्णके साथ भी युद्धमें लड़ सकूँ ⁠।⁠।⁠ १३ ⁠।⁠।</div>
<div class="class_54">एष मे प्रथमः कामो भगवन् भगनेत्रहन् ⁠।</div>
<div class="class_54">त्वत्प्रसादाद् विनिर्वृत्तः समर्थः स्यामहं यथा ⁠।⁠।⁠ १४ ⁠।⁠।</div>
<div class="class_55">भगदेवताकी आँखें नष्ट करनेवाले भगवन्! आपके समक्ष यह मेरा सबसे पहला मनोरथ है, जो आपहीके कृपाप्रसादसे पूर्ण हो सकता है। आप ऐसा करें, जिससे मैं सर्वथा शत्रुओंको परास्त करनेमें समर्थ हो सकूँ ⁠।⁠।⁠ १४ ⁠।⁠।</div>
<div class="class_59">भव उवाच</div>
<div class="class_54">ददामि तेऽस्त्रं दयितमहं पाशुपतं विभो ⁠।</div>
<div class="class_54">समर्थो धारणे मोक्षे संहारे चासि पाण्डव ⁠।⁠।⁠ १५ ⁠।⁠।</div>
<div class="class_55"><span class="class_60">महादेवजीने कहा—</span>पराक्रमशाली पाण्डुकुमार! मैं अपना परम प्रिय पाशुपतास्त्र तुम्हें प्रदान करता हूँ। तुम इसके धारण, प्रयोग और उपसंहारमें समर्थ हो ⁠।⁠।⁠ १५ ⁠।⁠।</div>
<div class="class_54">नैतद् वेद महेन्द्रोऽपि न यमो न च यक्षराट् ⁠।</div>
<div class="class_54">वरुणोऽप्यथवा वायुः कुतो वेत्स्यन्ति मानवाः ⁠।⁠।⁠ १६ ⁠।⁠।</div>
<div class="class_55">इसे देवराज इन्द्र, यम, यक्षराज कुबेर, वरुण अथवा वायुदेवता भी नहीं जानते। फिर साधारण मानव तो जान ही कैसे सकेंगे? ⁠।⁠।⁠ १६ ⁠।⁠।</div>
<div class="class_54">न त्वेतत् सहसा पार्थ मोक्तव्यं पुरुषे क्वचित् ⁠।</div>
<div class="class_54">जगद् विनाशयेत् सर्वमल्पतेजसि पातितम् ⁠।⁠।⁠ १७ ⁠।⁠।</div>
<div class="class_55">परंतु कुन्तीकुमार! तुम सहसा किसी पुरुषपर इसका प्रयोग न करना। यदि किसी अल्पशक्ति योद्धापर इसका प्रयोग किया गया तो यह सम्पूर्ण जगत्‌का नाश कर डालेगा ⁠।⁠।⁠ १७ ⁠।⁠।</div>
<div class="class_54">अवध्यो नाम नास्त्यत्र त्रैलोक्ये सचराचरे ⁠।</div>
<div class="class_54">मनसा चक्षुषा वाचा धनुषा च निपातयेत् ⁠।⁠।⁠ १८ ⁠।⁠।</div>
<div class="class_55">चराचर प्राणियोंसहित समस्त त्रिलोकीमें कोई ऐसा पुरुष नहीं है जो इस अस्त्रद्वारा मारा न जा सके। इसका प्रयोग करनेवाला पुरुष अपने मानसिक संकल्पसे, दृष्टिसे, वाणीसे तथा धनुष-बाणद्वारा भी शत्रुओंको नष्ट कर सकता है ⁠।⁠।⁠ १८ ⁠।⁠।</div>
<div class="class_59">वैशम्पायन उवाच</div>
<div class="class_54">तच्छ्रुत्वा त्वरितः पार्थः शुचिर्भूत्वा समाहितः ⁠।</div>
<div class="class_54">उपसंगम्य विश्वेशमधीष्वेत्यथ सोऽब्रवीत् ⁠।⁠।⁠ १९ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! यह सुनकर कुन्तीपुत्र अर्जुन तुरंत ही पवित्र एवं एकाग्रचित्त हो शिष्यभावसे भगवान् विश्वेश्वरकी शरण गये और बोले—‘भगवन्! मुझे इस पाशुपतास्त्रका उपदेश कीजिये’ ⁠।⁠।⁠ १९ ⁠।⁠।</div>
<div class="class_54">ततस्त्वध्यापयामास सरहस्यनिवर्तनम् ⁠।</div>
<div class="class_54">तदस्त्रं पाण्डवश्रेष्ठं मूर्तिमन्तमिवान्तकम् ⁠।⁠।⁠ २० ⁠।⁠।</div>
<div class="class_54">उपतस्थे च तत् पार्थं यथा त्र्यक्षमुमापतिम् ⁠।</div>
<div class="class_54">प्रतिजग्राह तच्चापि प्रीतिमानर्जुनस्तदा ⁠।⁠।⁠ २१ ⁠।⁠।</div>
<div class="class_55">तब भगवान् शिवने रहस्य और उपसंहारसहित पाशुपतास्त्रका उन्हें उपदेश दिया। उस समय वह अस्त्र जैसे पहले त्रिनेत्रधारी उमापति शिवकी सेवामें उपस्थित हुआ था, उसी प्रकार मूर्तिमान् यमराजतुल्य पाण्डवश्रेष्ठ अर्जुनके पास आ गया। तब अर्जुनने बहुत प्रसन्न होकर उसे ग्रहण किया ⁠।⁠।⁠ २०-२१ ⁠।⁠।</div>
<div class="class_54">ततश्चचाल पृथिवी सपर्वतवनद्रुमा ⁠।</div>
<div class="class_54">ससागरवनोद्देशा सग्रामनगराकरा ⁠।⁠।⁠ २२ ⁠।⁠।</div>
<div class="class_55">अर्जुनके पाशुपतास्त्र ग्रहण करते ही पर्वत, वन, वृक्ष, समुद्र, वनस्थली, ग्राम, नगर तथा आकरों (खानों) सहित सारी पृथ्वी काँप उठी ⁠।⁠।⁠ २२ ⁠।⁠।</div>
<div class="class_54">शङ्खदुन्दुभिघोषाश्च भेरीणां च सहस्रशः ⁠।</div>
<div class="class_54">तस्मिन् मुहूर्ते सम्प्राप्ते निर्घातश्च महानभूत् ⁠।⁠।⁠ २३ ⁠।⁠।</div>
<div class="class_55">उस शुभ मुहूर्त्तके आते ही शंख और दुन्दुभियोंके शब्द होने लगे। सहस्रों भेरियाँ बज उठीं। आकाशमें वायुके टकरानेका महान् शब्द होने लगा ⁠।⁠।⁠ २३ ⁠।⁠।</div>
<div class="class_54">अथास्त्रं जाज्वलद् घोरं पाण्डवस्यामितौजसः ⁠।</div>
<div class="class_54">मूर्तिमद् वै स्थितं पार्श्वे ददृशुर्देवदानवाः ⁠।⁠।⁠ २४ ⁠।⁠।</div>
<div class="class_55">तदनन्तर वह भयंकर अस्त्र मूर्तिमान् हो अग्निके समान प्रज्वलित तेजस्वीरूपसे अमित पराक्रमी पाण्डुनन्दन अर्जुनके पार्श्वभागमें खड़ा हो गया। यह बात देवताओं और दानवोंने प्रत्यक्ष देखी ⁠।⁠।⁠ २४ ⁠।⁠।</div>
<div class="class_54">स्पृष्टस्य त्र्यम्बकेणाथ फाल्गुनस्यामितौजसः ⁠।</div>
<div class="class_54">यत् किंचिदशुभं देहे तत् सर्वं नाशमीयिवत् ⁠।⁠।⁠ २५ ⁠।⁠।</div>
<div class="class_55">भगवान् शंकरके स्पर्श करनेसे अमित तेजस्वी अर्जुनके शरीरमें जो कुछ भी अशुभ था, वह नष्ट हो गया ⁠।⁠।⁠ २५ ⁠।⁠।</div>
<div class="class_54">स्वर्गं गच्छेत्यनुज्ञातस्त्र्यम्बकेण तदार्जुनः ⁠।</div>
<div class="class_54">प्रणम्य शिरसा राजन् प्राञ्जलिर्देवमैक्षत ⁠।⁠।⁠ २६ ⁠।⁠।</div>
<div class="class_55">उस समय भगवान् त्रिलोचनने अर्जुनको यह आज्ञा दी कि ‘तुम स्वर्गलोकको जाओ।’ राजन्! तब अर्जुनने भगवान्‌के चरणोंमें मस्तक रखकर प्रणाम किया और हाथ जोड़कर उनकी ओर देखने लगे ⁠।⁠।⁠ २६ ⁠।⁠।</div>
<div class="class_54">ततः प्रभुस्त्रिदिवनिवासिनां वशी</div>
<div class="class_57">महामतिर्गिरिश उमापतिः शिवः ⁠।</div>
<div class="class_54">धनुर्महद् दितिजपिशाचसूदनं</div>
<div class="class_57">ददौ भवः पुरुषवराय गाण्डिवम् ⁠।⁠।⁠ २७ ⁠।⁠।</div>
<div class="class_55">तत्पश्चात् देवताओंके स्वामी, जितेन्द्रिय एवं परम बुद्धिमान् कैलासवासी उमावल्लभ भगवान् शिवने पुरुषप्रवर अर्जुनको वह महान् गाण्डीवधनुष दे दिया, जो दैत्यों और पिशाचोंका संहार करनेवाला था ⁠।⁠।⁠ २७ ⁠।⁠।</div>
<div class="class_54">ततः शुभं गिरिवरमीश्वरस्तदा</div>
<div class="class_57">सहोमया सिततटसानुकन्दरम् ⁠।</div>
<div class="class_54">विहाय तं पतगमहर्षिसेवितं</div>
<div class="class_57">जगाम खं पुरुषवरस्य पश्यतः ⁠।⁠।⁠ २८ ⁠।⁠।</div>
<div class="class_55">जिसके तट, शिखर और कन्दराएँ हिमाच्छादित होनेके कारण श्वेत दिखायी देती हैं, पक्षी और महर्षिगण सदा जिसका सेवन करते हैं, उस मंगलमय गिरिश्रेष्ठ इन्द्रकीलको छोड़कर भगवान् शंकर भगवती उमादेवीके साथ अर्जुनके देखते-देखते आकाशमार्गसे चले गये ⁠।⁠।⁠ २८ ⁠।⁠।</div>
<div class="class_87">इति श्रीमहाभारते वनपर्वणि कैरातपर्वणि शिवप्रस्थाने चत्वारिंशोऽध्यायः ⁠।⁠।⁠ ४० ⁠।⁠।</div>
<div class="class_88">इस प्रकार श्रीमहाभारत वनपर्वके अन्तर्गत कैरातपर्वमें शिवप्रस्थानविषयक चालीसवाँ अध्याय पूरा हुआ ⁠।⁠।⁠ ४० ⁠।⁠।</div>
<div class="class_41"><img src="image_424.jpg" alt="" class="class_189"/></div>
</body>
</html>
