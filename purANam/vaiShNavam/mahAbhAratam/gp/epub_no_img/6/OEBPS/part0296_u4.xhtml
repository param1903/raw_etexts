<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0296</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54040" class="class_92">सप्तषष्टितमोऽध्यायः</div>
<div class="class_93">परीक्षित्‌को जिलानेके लिये सुभद्राकी श्रीकृष्णसे प्रार्थना</div>
<div class="class_86">वैशम्पायन उवाच</div>
<div class="class_54">उत्थितायां पृथायां तु सुभद्रा भ्रातरं तदा ⁠।</div>
<div class="class_54">दृष्ट्वा चुक्रोश दुःखार्ता वचनं चेदमब्रवीत् ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! कुन्तीदेवीके बैठ जानेपर सुभद्रा अपने भाई श्रीकृष्णकी ओर देखकर फूट-फूटकर रोने लगी और दुःखसे आर्त होकर यों बोली— ⁠।⁠।⁠ १ ⁠।⁠।</div>
<div class="class_54">पुण्डरीकाक्ष पश्य त्वं पौत्रं पार्थस्य धीमतः ⁠।</div>
<div class="class_54">परिक्षीणेषु कुरुषु परिक्षीणं गतायुषम् ⁠।⁠।⁠ २ ⁠।⁠।</div>
<div class="class_55">‘भैया कमलनयन! तुम अपने सखा बुद्धिमान् पार्थके इस पौत्रकी दशा तो देखो। कौरवोंके नष्ट हो जानेपर इसका जन्म हुआ; परंतु यह भी गतायु होकर नष्ट हो गया ⁠।⁠।⁠ २ ⁠।⁠।</div>
<div class="class_54">इषीका द्रोणपुत्रेण भीमसेनार्थमुद्यता ⁠।</div>
<div class="class_54">सोत्तरायां निपतिता विजये मयि चैव ह ⁠।⁠।⁠ ३ ⁠।⁠।</div>
<div class="class_55">‘द्रोणपुत्र अश्वत्थामाने भीमसेनको मारनेके लिये जो सींकका बाण उठाया था, वह उत्तरापर, तुम्हारे सखा विजयपर और मुझपर गिरा है ⁠।⁠।⁠ ३ ⁠।⁠।</div>
<div class="class_54">सेयं विदीर्णे हृदये मयि तिष्ठति केशव ⁠।</div>
<div class="class_54">यन्न पश्यामि दुर्धर्ष सहपुत्रं तु तं प्रभो ⁠।⁠।⁠ ४ ⁠।⁠।</div>
<div class="class_55">‘दुर्धर्ष वीर केशव! प्रभो! वह सींक मेरे इस विदीर्ण हुए हृदयमें आज भी कसक रही है; क्योंकि इस समय मैं पुत्रसहित अभिमन्युको नहीं देख पाती हूँ ⁠।⁠।⁠ ४ ⁠।⁠।</div>
<div class="class_54">किं नु वक्ष्यति धर्मात्मा धर्मराजो युधिष्ठिरः ⁠।</div>
<div class="class_54">भीमसेनार्जुनौ चापि माद्रवत्याः सुतौ च तौ ⁠।⁠।⁠ ५ ⁠।⁠।</div>
<div class="class_54">श्रुत्वाभिमन्योस्तनयं जातं च मृतमेव च ⁠।</div>
<div class="class_54">मुषिता इव वार्ष्णेय द्रोणपुत्रेण पाण्डवाः ⁠।⁠।⁠ ६ ⁠।⁠।</div>
<div class="class_55">‘अभिमन्युका बेटा जन्म लेनेके साथ ही मर गया—इस बातको सुनकर धर्मात्मा राजा युधिष्ठिर क्या कहेंगे? भीमसेन, अर्जुन तथा माद्रीकुमार नकुल-सहदेव भी क्या सोचेंगे? श्रीकृष्ण! आज द्रोणपुत्रने पाण्डवोंका सर्वस्व लूट लिया ⁠।⁠।⁠ ५-६ ⁠।⁠।</div>
<div class="class_54">अभिमन्युः प्रियः कृष्ण भ्रातॄणां नात्र संशयः ⁠।</div>
<div class="class_54">ते श्रुत्वा किं नु वक्ष्यन्ति द्रोणपुत्रास्त्रनिर्जिताः ⁠।⁠।⁠ ७ ⁠।⁠।</div>
<div class="class_55">‘श्रीकृष्ण! अभिमन्यु पाँचों भाइयोंको अत्यन्त प्रिय था—इसमें संशय नहीं है। उसके पुत्रकी यह दशा सुनकर अश्वत्थामाके अस्त्रसे पराजित हुए पाण्डव क्या कहेंगे? ⁠।⁠।⁠ ७ ⁠।⁠।</div>
<div class="class_54">भवितातः परं दुःखं किं तदन्यज्जनार्दन ⁠।</div>
<div class="class_54">अभिमन्योः सुतात् कृष्ण मृताज्जातादरिंदम ⁠।⁠।⁠ ८ ⁠।⁠।</div>
<div class="class_55">‘शत्रुसूदन! जनार्दन! श्रीकृष्ण! अभिमन्यु-जैसे वीरका पुत्र मरा हुआ पैदा हो, इससे बढ़कर दुःखकी बात और क्या हो सकती है? ⁠।⁠।⁠ ८ ⁠।⁠।</div>
<div class="class_54">साहं प्रसादये कृष्ण त्वामद्य शिरसा नता ⁠।</div>
<div class="class_54">पृथेयं द्रौपदी चैव ताः पश्य पुरुषोत्तम ⁠।⁠।⁠ ९ ⁠।⁠।</div>
<div class="class_55">‘पुरुषोत्तम! श्रीकृष्ण! आज मैं तुम्हारे चरणोंपर मस्तक रखकर तुम्हें प्रसन्न करना चाहती हूँ। बूआ कुन्ती और बहिन द्रौपदी भी तुम्हारे पैरोंपर पड़ी हुई हैं। इन सबकी ओर देखो ⁠।⁠।⁠ ९ ⁠।⁠।</div>
<div class="class_54">यदा द्रोणसुतो गर्भान् पाण्डूनां हन्ति माधव ⁠।</div>
<div class="class_54">तदा किल त्वया द्रौणिः क्रुद्धेनोक्तोऽरिमर्दन ⁠।⁠।⁠ १० ⁠।⁠।</div>
<div class="class_55">‘शत्रुमर्दन माधव! जब द्रोणपुत्र अश्वत्थामा पाण्डवोंके गर्भकी भी हत्या करनेका प्रयत्न कर रहा था, उस समय तुमने कुपित होकर उससे कहा था ⁠।⁠।⁠ १० ⁠।⁠।</div>
<div class="class_54">अकामं त्वां करिष्यामि ब्रह्मबन्धो नराधम ⁠।</div>
<div class="class_54">अहं संजीवयिष्यामि किरीटितनयात्मजम् ⁠।⁠।⁠ ११ ⁠।⁠।</div>
<div class="class_55">‘ब्रह्मबन्धो! नराधम! मैं तेरी इच्छा पूर्ण नहीं होने दूँगा। अर्जुनके पौत्रको अपने प्रभावसे जीवित कर दूँगा ⁠।⁠।⁠ ११ ⁠।⁠।</div>
<div class="class_54">इत्येतद् वचनं श्रुत्वा जानानाहं बलं तव ⁠।</div>
<div class="class_54">प्रसादये त्वां दुर्धर्ष जीवतामभिमन्युजः ⁠।⁠।⁠ १२ ⁠।⁠।</div>
<div class="class_55">‘भैया! तुम दुर्धर्ष वीर हो। मैं तुम्हारी उस बातको सुनकर तुम्हारे बलको अच्छी तरह जानती हूँ। इसीलिये तुम्हें प्रसन्न करना चाहती हूँ। तुम्हारे कृपा-प्रसादसे अभिमन्युका यह पुत्र जीवित हो जाय ⁠।⁠।⁠ १२ ⁠।⁠।</div>
<div class="class_54">यद्येतत् त्वं प्रतिश्रुत्य न करोषि वचः शुभम् ⁠।</div>
<div class="class_54">सकलं वृष्णिशार्दूल मृतां मामवधारय ⁠।⁠।⁠ १३ ⁠।⁠।</div>
<div class="class_55">‘वृष्णिवंशके सिंह! यदि तुम ऐसी प्रतिज्ञा करके अपने मंगलमय वचनका पूर्णतः पालन नहीं करोगे तो यह समझ लो, सुभद्रा जीवित नहीं रहेगी—मैं अपने प्राण दे दूँगी ⁠।⁠।⁠ १३ ⁠।⁠।</div>
<div class="class_54">अभिमन्योः सुतो वीर न संजीवति यद्ययम् ⁠।</div>
<div class="class_54">जीवति त्वयि दुर्धर्ष किं करिष्याम्यहं त्वया ⁠।⁠।⁠ १४ ⁠।⁠।</div>
<div class="class_55">‘दुर्धर्ष वीर! यदि तुम्हारे जीते-जी अभिमन्युके इस बालकको जीवनदान न मिला तो तुम मेरे किस काम आओगे ⁠।⁠।⁠ १४ ⁠।⁠।</div>
<div class="class_54">संजीवयैनं दुर्धर्ष मृतं त्वमभिमन्युजम् ⁠।</div>
<div class="class_54">सदृशाक्षसुतं वीर सस्यं वर्षन्निवाम्बुदः ⁠।⁠।⁠ १५ ⁠।⁠।</div>
<div class="class_55">‘अजेय वीर! जैसे बादल पानी बरसाकर सूखी खेतीको भी हरी-भरी कर देता है, उसी प्रकार तुम अपने ही समान नेत्रवाले अभिमन्युके इस मरे हुए पुत्रको जीवित कर दो ⁠।⁠।⁠ १५ ⁠।⁠।</div>
<div class="class_54">त्वं हि केशव धर्मात्मा सत्यवान् सत्यविक्रमः ⁠।</div>
<div class="class_54">स तां वाचमृतां कर्तुमर्हसि त्वमरिंदम ⁠।⁠।⁠ १६ ⁠।⁠।</div>
<div class="class_55">‘शत्रुदमन केशव! तुम धर्मात्मा, सत्यवादी और सत्यपराक्रमी हो; अतः तुम्हें अपनी कही हुई बातको सत्य कर दिखाना चाहिये ⁠।⁠।⁠ १६ ⁠।⁠।</div>
<div class="class_54">इच्छन्नपि हि लोकांस्त्रीन् जीवयेथा मृतानिमान् ⁠।</div>
<div class="class_54">किं पुनर्दयितं जातं स्वस्रीयस्यात्मजं मृतम् ⁠।⁠।⁠ १७ ⁠।⁠।</div>
<div class="class_55">‘तुम चाहो तो मृत्युके मुखमें पड़े हुए तीनों लोकोंको जिला सकते हो, फिर अपने भानजेके इस प्यारे पुत्रको, जो मर चुका है, जीवित करना तुम्हारे लिये कौन बड़ी बात है ⁠।⁠।⁠ १७ ⁠।⁠।</div>
<div class="class_54">प्रभावज्ञास्मि ते कृष्ण तस्मात् त्वां याचयाम्यहम् ⁠।</div>
<div class="class_54">कुरुष्व पाण्डुपुत्राणामिमं परमनुग्रहम् ⁠।⁠।⁠ १८ ⁠।⁠।</div>
<div class="class_55">‘श्रीकृष्ण! मैं तुम्हारे प्रभावको जानती हूँ। इसीलिये तुमसे याचना करती हूँ। इस बालकको जीवनदान देकर तुम पाण्डवोंपर यह महान् अनुग्रह करो ⁠।⁠।⁠ १८ ⁠।⁠।</div>
<div class="class_54">स्वसेति वा महाबाहो हतपुत्रेति वा पुनः ⁠।</div>
<div class="class_54">प्रपन्ना मामियं चेति दयां कर्तुमिहार्हसि ⁠।⁠।⁠ १९ ⁠।⁠।</div>
<div class="class_55">‘महाबाहो! तुम यह समझकर कि यह मेरी बहिन है अथवा जिसका बेटा मारा गया है, वह दुखिया है अथवा शरणमें आयी हुई एक दयनीय अबला है, मुझपर दया करने योग्य हो’ ⁠।⁠।⁠ १९ ⁠।⁠।</div>
<div class="class_87">इति श्रीमहाभारते आश्वमेधिके पर्वणि अनुगीतापर्वणि सुभद्रावाक्ये सप्तषष्टितमोऽध्यायः ⁠।⁠।⁠ ६७ ⁠।⁠।</div>
<div class="class_88">इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें सुभद्राका वचनविषयक सरसठवाँ अध्याय पूरा हुआ ⁠।⁠।⁠ ६७ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
