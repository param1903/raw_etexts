<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0151</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div class="class_55">निशाचर! तुम्हारे मित्र तुम्हारे द्वारा भलीभाँति सम्मानित होनेपर भी अपने स्वभावदोषके कारण तुमसे विमुख रहते हैं; इसीलिये तुम चिन्तावश दुबले होकर सफेद पड़ते जा रहे हो ⁠।⁠।⁠ १० ⁠।⁠।</div>
<div class="class_54">धनैश्वर्याधिकाः स्तब्धास्त्वद्‌गुणैः परमावराः ⁠।</div>
<div class="class_54">अवजानन्ति नूनं त्वां तेनासि हरिणः कृशः ⁠।⁠।⁠ ११ ⁠।⁠।</div>
<div class="class_55">जो गुणोंमें तुम्हारी अपेक्षा निम्नश्रेणीके हैं, वे जड मनुष्य भी धन और ऐश्वर्यमें अधिक होनेके कारण निश्चय ही सदा तुम्हारी अवहेलना किया करते हैं; इसीलिये तुम दुर्बल और सफेद (पीले) होते जा रहे हो ⁠।⁠।⁠ ११ ⁠।⁠।</div>
<div class="class_54">गुणवान्‌ विगुणानन्यान् नूनं पश्यसि सत्कृतान् ⁠।</div>
<div class="class_54">प्राज्ञोऽप्राज्ञान् विनीतात्मा तेनासि हरिणः कृशः ⁠।⁠।⁠ १२ ⁠।⁠।</div>
<div class="class_55">तुम गुणवान्, विद्वान् एवं विनीत होनेपर भी सम्मान नहीं पाते और गुणहीन तथा मूढ़ व्यक्तियोंको सम्मानित होते देखते हो; इसीलिये तुम्हारे शरीरका रंग फीका पड़ गया है और तुम दुर्बल हो गये हो ⁠।⁠।⁠ १२ ⁠।⁠।</div>
<div class="class_54">अवृत्त्या क्लिश्यमानोऽपि वृत्त्युपायान् विगर्हयन् ⁠।</div>
<div class="class_54">माहात्म्याद् व्यथसे नूनं तेनासि हरिणः कृशः ⁠।⁠।⁠ १३ ⁠।⁠।</div>
<div class="class_55">जीवन-निर्वाहका कोई उपाय न होनेसे तुम क्लेश उठाते होगे, किंतु अपने गौरवके कारण जीविकाके प्रतिग्रह आदि उपायोंकी निन्दा करते हुए उन्हें स्वीकार नहीं करते होगे। यही तुम्हारी उदासी और दुर्बलताका कारण है ⁠।⁠।⁠ १३ ⁠।⁠।</div>
<div class="class_54">सम्पीड्यात्मानमार्यत्वात् त्वया कश्चिदुपस्कृतः ⁠।</div>
<div class="class_54">जितं त्वां मन्यते साधो तेनासि हरिणः कृशः ⁠।⁠।⁠ १४ ⁠।⁠।</div>
<div class="class_55">साधो! तुम सज्जनताके कारण अपने शरीरको कष्ट देकर भी जब किसीका उपकार करते हो; तब वह तुम्हें अपनी शक्तिसे पराजित समझता है; इसीलिये तुम कृशकाय और सफेद होते जा रहे हो ⁠।⁠।⁠ १४ ⁠।⁠।</div>
<div class="class_54">क्लिश्यमानान् विमार्गेषु कामक्रोधावृतात्मनः ⁠।</div>
<div class="class_54">मन्ये त्वं ध्यायसि जनांस्तेनासि हरिणः कृशः ⁠।⁠।⁠ १५ ⁠।⁠।</div>
<div class="class_55">जिनका चित्त काम और क्रोधसे आक्रान्त है, अतएव जो कुमार्गपर चलकर कष्ट भोग रहे हैं। सम्भवतः ऐसे ही लोगोंके लिये तुम सदा चिन्तित रहते हो; इसीलिये दुर्बल होकर सफेद (पीले) पड़ते जा रहे हो ⁠।⁠।⁠ १५ ⁠।⁠।</div>
<div class="class_54">प्रज्ञासम्भावितो नूनमप्रज्ञैरुपसंहितः ⁠।</div>
<div class="class_54">हीयमानोऽसि दुर्वृत्तैस्तेनासि हरिणः कृशः ⁠।⁠।⁠ १६ ⁠।⁠।</div>
<div class="class_55">यद्यपि तुम अपनी उत्तम बुद्धिके द्वारा सम्मानके योग्य हो तो भी अज्ञानी पुरुष तुम्हारी हँसी उड़ाते हैं और दुराचारी मनुष्य तुम्हारा तिरस्कार करते हैं। इसी चिन्तासे तुम्हारा शरीर सूखकर पीला पड़ता जा रहा है ⁠।⁠।⁠ १६ ⁠।⁠।</div>
<div class="class_54">नूनं मित्रमुखः शत्रुः कश्चिदार्यवदाचरन् ⁠।</div>
<div class="class_54">वञ्चयित्वा गतस्त्वां वै तेनासि हरिणः कृशः ⁠।⁠।⁠ १७ ⁠।⁠।</div>
<div class="class_55">निश्चय ही कोई शत्रु मुँहसे मित्रताकी बातें करता हुआ आया, श्रेष्ठ पुरुषके समान बर्ताव करने लगा और तुम्हें ठगकर चला गया; इसीलिये तुम दुर्बल और सफेद होते जा रहे हो ⁠।⁠।⁠ १७ ⁠।⁠।</div>
<div class="class_54">प्रकाशार्थगतिर्नूनं रहस्यकुशलः कृती ⁠।</div>
<div class="class_54">तज्ज्ञैर्न पूज्यसे नूनं तेनासि हरिणः कृशः ⁠।⁠।⁠ १८ ⁠।⁠।</div>
<div class="class_55">तुम्हारी अर्थगति—कार्यपद्धति सबको विदित है, तुम रहस्यकी बातें समझानेमें कुशल और विद्वान् हो तो भी गुणज्ञ पुरुष तुम्हारा आदर नहीं करते हैं; इसीसे तुम सफेद और दुर्बल हो रहे हो ⁠।⁠।⁠ १८ ⁠।⁠।</div>
<div class="class_54">असत्स्वपि निविष्टेषु ब्रुवतो मुक्तसंशयम् ⁠।</div>
<div class="class_54">गुणास्ते न विराजन्ते तेनासि हरिणः कृशः ⁠।⁠।⁠ १९ ⁠।⁠।</div>
<div class="class_55">तुम दुराग्रही दुष्ट पुरुषोंके बीचमें ही संशयरहित होकर उत्तम बात कहते हो, तो भी तुम्हारे गुण वहाँ प्रकाशित नहीं होते; इसीलिये तुम दुर्बल होते और फीके पड़ते जा रहे हो ⁠।⁠।⁠ १९ ⁠।⁠।</div>
<div class="class_54">धनबुद्धिश्रुतैर्हीनः केवलं तेजसान्वितः ⁠।</div>
<div class="class_54">महत् प्रार्थयसे नूनं तेनासि हरिणः कृशः ⁠।⁠।⁠ २० ⁠।⁠।</div>
<div class="class_55">अथवा यह भी हो सकता है कि तुम धन, बुद्धि और विद्यासे हीन होकर भी केवल शारीरिक शक्तिसे सम्पन्न होकर ऊँचा पद चाहते रहे हो और इसमें तुम्हें सफलता न मिली हो; इसीलिये तुम पाण्डुवर्णके हो गये हो और तुम्हारा शरीर भी सूखता जा रहा है ⁠।⁠।⁠ २० ⁠।⁠।</div>
<div class="class_54">तपःप्रणिहितात्मानं मन्ये त्वारण्यकाङ्क्षिणम् ⁠।</div>
<div class="class_54">बान्धवा नाभिनन्दन्ति तेनासि हरिणः कृशः ⁠।⁠।⁠ २१ ⁠।⁠।</div>
<div class="class_55">मुझे यह भी जान पड़ता है कि तुम्हारा मन तपस्यामें लगा है और इसलिये तुम जंगलमें रहना चाहते हो, परंतु तुम्हारे भाई-बन्धु इस बातको पसंद नहीं करते हैं; इसीलिये तुम सफेद और दुर्बल हो गये हो ⁠।⁠।⁠ २१ ⁠।⁠।</div>
<div class="class_54">(सुदुर्विनीतः पुत्रो वा जामाता वा प्रमार्जकः ⁠।</div>
<div class="class_54">दारा वा प्रतिकूलास्ते तेनासि हरिणः कृशः ⁠।⁠।</div>
<div class="class_55">अथवा यह भी सम्भव है कि तुम्हारा पुत्र दुर्विनीत—उद्दण्ड हो, या दामाद घरकी सारी सम्पत्ति झाड़-पोंछकर ले जानेवाला हो या तुम्हारी पत्नी प्रतिकूल स्वभावकी हो; इसीसे तुम कृशकाय और पीले होते जा रहे हो ⁠।⁠।</div>
<div class="class_54">भ्रातरोऽतीव विषमाः पिता वा क्षुत्क्षतो मृतः ⁠।</div>
<div class="class_54">माता ज्येष्ठो गुरुर्वापि तेनासि हरिणः कृशः ⁠।⁠।</div>
<div class="class_55">तुम्हारे भाई बड़े बेईमान हों अथवा तुम्हारे पिता, माता या ज्येष्ठ भाई एवं गुरुजन भूखसे दुर्बल होकर मर गये हों, इस बातकी भी सम्भावना है। शायद इसीसे तुम्हारे शरीरका रंग सफेद हो गया है और तुम सूखते चले जा रहे हो ⁠।⁠।</div>
<div class="class_54">ब्राह्मणो वा हतो गौर्वा ब्रह्मस्वं वा हृतं पुरा ⁠।</div>
<div class="class_54">देवस्वं वाधिकं काले तेनासि हरिणः कृशः ⁠।⁠।</div>
<div class="class_55">अथवा यह भी अनुमान होता है कि पहले तुमने किसी ब्राह्मण या गौकी हत्या की हो, किसी ब्राह्मण या देवताका किसी समय अधिक-से-अधिक धन चुरा लिया हो, इसीलिये तुम कृशकाय और पीले हो रहे हो ⁠।⁠।</div>
<div class="class_54">हृतदारोऽथ वृद्धो वा लोके द्विष्टोऽथ वा नरैः ⁠।</div>
<div class="class_54">अविज्ञानेन वा वृद्धस्तेनासि हरिणः कृशः ⁠।⁠।</div>
<div class="class_55">यह भी सम्भव है कि तुम्हारी स्त्रीका किसीने अपहरण कर लिया हो। अथवा तुम बूढ़े हो चले हो या जगत्‌के मनुष्य तुमसे द्वेष करने लगे हों। अथवा अज्ञानके द्वारा ही तुम बढ़े-चढ़े हो और इसीलिये चिन्ताके कारण तुम्हारा शरीर सफेद तथा दुर्बल हो गया हो ⁠।⁠।</div>
<div class="class_54">वार्धक्यार्थं धनं दृष्ट्वा स्वां श्रीर्वापि परैर्हृता ⁠।</div>
<div class="class_54">वृत्तिर्वा दुर्जनापेक्षा तेनासि हरिणः कृशः ⁠।⁠।)</div>
<div class="class_55">बुढ़ापेके लिये तुम्हारे पास धनका संग्रह देखकर दूसरोंने तुम्हारी उस निजी सम्पत्तिका अपहरण कर लिया हो अथवा जीविकाके लिये दुष्ट पुरुषोंकी अपेक्षा रखनी पड़ती हो, इसकी भी सम्भावना जान पड़ती है। शायद इसी चिन्तासे तुम्हारा शरीर दुबला होता और पीला पड़ता जा रहा हो ⁠।⁠।</div>
<div class="class_54">इष्टभार्यस्य ते नूनं प्रातिवेश्यो महाधनः ⁠।</div>
<div class="class_54">युवा सुललितः कामी तेनासि हरिणः कृशः ⁠।⁠।⁠ २२ ⁠।⁠।</div>
<div class="class_55">यह भी सम्भव है कि तुम्हारी स्त्री परम सुन्दरी होनेके कारण तुम्हें बहुत प्रिय हो और तुम्हारे पड़ोसमें ही कोई बहुत सुन्दर, महाधनी और कामी नवयुवक निवास करता हो! इसी चिन्तासे तुम दुबले और पीले पड़ते जा रहे हो ⁠।⁠।⁠ २२ ⁠।⁠।</div>
<div class="class_54">नूनमर्थवतां मध्ये तव वाक्यमनुत्तमम् ⁠।</div>
<div class="class_54">न भाति कालेऽभिहितं तेनासि हरिणः कृशः ⁠।⁠।⁠ २३ ⁠।⁠।</div>
<div class="class_55">निश्चय ही तुम धनवानोंके बीच परम उत्तम और समयोचित बात कहते होगे, किंतु वह उन्हें पसंद न आती होगी। इसीलिये तुम सफेद और दुर्बल हो रहे हो ⁠।⁠।</div>
<div class="class_54">दृढपूर्वं श्रुतं मूर्खं कुपितं हृदयप्रियम् ⁠।</div>
<div class="class_54">अनुनेतुं न शक्नोषि तेनासि हरिणः कृशः ⁠।⁠।⁠ २४ ⁠।⁠।</div>
<div class="class_55">तुम्हारा कोई पहलेका दृढ़ निश्चयवाला प्रिय व्यक्ति मूर्खताके कारण तुमपर कुपित हो गया होगा और तुम उसे किसी तरह समझा-बुझाकर शान्त नहीं कर पाते होगे। इसीलिये तुम दुर्बल और फीके पड़ते जा रहे हो ⁠।⁠।⁠ २४ ⁠।⁠।</div>
<div class="class_54">नूनमासंजयित्वा त्वां कृत्ये कस्मिंश्चिदीप्सिते ⁠।</div>
<div class="class_54">कश्चिदर्थयते नित्यं तेनासि हरिणः कृशः ⁠।⁠।⁠ २५ ⁠।⁠।</div>
<div class="class_55">निश्चय ही कोई मनुष्य अपनी इच्छाके अनुसार किसी अभीष्ट कार्यमें नियुक्त करके सदा अपना स्वार्थ सिद्ध करना चाहता है; इसीलिये तुम श्वेत (पीत) वर्णके और दुबले हो रहे हो ⁠।⁠।⁠ २५ ⁠।⁠।</div>
<div class="class_54">नूनं त्वां सुगुणैर्युक्तं पूजयानं सुहृद्ध्रुवम् ⁠।</div>
<div class="class_54">ममार्थ इति जानीते तेनासि हरिणः कृशः ⁠।⁠।⁠ २६ ⁠।⁠।</div>
<div class="class_55">अवश्य ही तुम सद्‌गुणोंसे युक्त होनेके कारण दूसरे लोगोंद्वारा पूजित होते हो; परंतु तुम्हारा मित्र समझता है कि यह मेरे ही प्रभावसे आदर पा रहा है। इसीलिये तुम चिन्तासे दुर्बल एवं पीले होते जा रहे हो ⁠।⁠।⁠ २६ ⁠।⁠।</div>
<div class="class_54">अन्तर्गतमभिप्रायं नूनं नेच्छसि लज्जया ⁠।</div>
<div class="class_54">विवेक्तुं प्राप्तिशैथिल्यात्‌ तेनासि हरिणः कृशः ⁠।⁠।⁠ २७ ⁠।⁠।</div>
<div class="class_55">निश्चय ही तुम लज्जावश किसीपर अपना आन्तरिक अभिप्राय नहीं प्रकट करना चाहते, क्योंकि तुम्हें अपनी अभीष्ट वस्तुकी प्राप्तिके विषयमें संदेह है, इसीलिये चिन्तावश सूखते और पीले पड़ते जा रहे हो ⁠।⁠।⁠ २७ ⁠।⁠।</div>
<div class="class_54">नानाबुद्धिरुचो लोके मनुष्यान् नूनमिच्छसि ⁠।</div>
<div class="class_54">ग्रहीतुं स्वगुणैः सर्वांस्तेनासि हरिणः कृशः ⁠।⁠।⁠ २८ ⁠।⁠।</div>
<div class="class_55">निश्चय ही संसारमें नाना प्रकारकी बुद्धि और भिन्न-भिन्न रुचि रखनेवाले लोग रहते हैं। उन सबको तुम अपने गुणोंसे वशमें करना चाहते हो। इसीलिये क्षीणकाय और पाण्डुवर्णके हो रहे हो ⁠।⁠।⁠ २८ ⁠।⁠।</div>
<div class="class_54">अविद्वान् भीरुरल्पार्थे विद्याविक्रमदानजम् ⁠।</div>
<div class="class_54">यशः प्रार्थयसे नूनं तेनासि हरिणः कृशः ⁠।⁠।⁠ २९ ⁠।⁠।</div>
<div class="class_55">अथवा यह भी हो सकता है कि तुम विद्वान् न होकर भी विद्यासे मिलनेवाले यशको पाना चाहते हो। डरपोक और कायर होनेपर भी पराक्रमजनित कीर्ति पानेकी अभिलाषा रखते हो और अपने पास बहुत थोड़ा धन होनेपर भी दानवीर होनेका यश पानेके लिये उत्सुक हो। इसीलिये कृशकाय और पीले हो रहे हो ⁠।⁠।⁠ २९ ⁠।⁠।</div>
<div class="class_54">चिराभिलषितं किंचित्फलमप्राप्तमेव ते ⁠।</div>
<div class="class_54">कृतमन्यैरपहृतं तेनासि हरिणः कृशः ⁠।⁠।⁠ ३० ⁠।⁠।</div>
<div class="class_55">तुमने कोई कार्य किया, जिसका चिरकालसे अभिलषित कोई फल तुम्हें प्राप्त होनेवाला था, किंतु तुम्हें तो वह प्राप्त हुआ नहीं और दूसरे लोग उसे हर ले गये। इसीलिये तुम्हारे शरीरकी कान्ति फीकी पड़ गयी है और दिनोंदिन दुबले होते जा रहे हो ⁠।⁠।⁠ ३० ⁠।⁠।</div>
<div class="class_54">नूनमात्मकृतं दोषमपश्यन् किंचिदात्मनः ⁠।</div>
<div class="class_54">अकारणेऽभिशप्तोऽसि तेनासि हरिणः कृशः ⁠।⁠।⁠ ३१ ⁠।⁠।</div>
<div class="class_55">एक बात यह भी ध्यानमें आती है कि तुम्हें तो अपना कोई दोष दिखायी नहीं देता तथापि दूसरे लोग अकारण ही तुम्हें कोसते रहते हैं। शायद इसीलिये तुम कान्तिहीन और दुर्बल होते जा रहे हो ⁠।⁠।⁠ ३१ ⁠।⁠।</div>
<div class="class_54">साधून् गृहस्थान् दृष्ट्वा च तथा साधून् वनेचरान् ⁠।</div>
<div class="class_54">मुक्तांश्चावसथे सक्तांस्तेनासि हरिणः कृशः ⁠।⁠।⁠ ३२ ⁠।⁠।</div>
<div class="class_55">तुम विरक्त साधुओंको गृहस्थ, दुर्जनोंको वनवासी तथा संन्यासियोंको मठ-मन्दिरमें आसक्त देखते हो; इसीलिये सफेद और दुर्बल होते जा रहे हो ⁠।⁠।⁠ ३२ ⁠।⁠।</div>
<div class="class_54">सुहृदां दुःखमार्तानां न प्रमोक्ष्यसि चार्तिजम् ⁠।</div>
<div class="class_54">अलमर्थगुणैर्हीनं तेनासि हरिणः कृशः ⁠।⁠।⁠ ३३ ⁠।⁠।</div>
<div class="class_55">तुम्हारे स्नेही बन्धु-बान्धव रोग आदिसे पीड़ित होकर महान् दुःख भोगते हैं और तुम उन्हें उस पीड़ाजनित कष्टसे मुक्त नहीं कर पाते हो तथा अपने आपको भी तुम अर्थ-लाभसे हीन पाते हो; शायद इसीलिये तुम सफेद और दुबले-पतले हो गये हो ⁠।⁠।⁠ ३३ ⁠।⁠।</div>
<div class="class_54">धर्म्यमर्थ्यं च काम्यं च काले चाभिहितं वचः ⁠।</div>
<div class="class_54">न प्रतीयन्ति ते नूनं तेनासि हरिणः कृशः ⁠।⁠।⁠ ३४ ⁠।⁠।</div>
<div class="class_55">तुम्हारी बातें धर्म, अर्थ और कामके अनुकूल एवं सामयिक होती हैं, तो भी दूसरे लोग उनपर ठीक विश्वास नहीं करते हैं। इसलिये तुम कान्तिहीन एवं कृशकाय हो रहे हो ⁠।⁠।⁠ ३४ ⁠।⁠।</div>
<div class="class_54">दत्तानकुशलैरर्थान् मनीषी संजिजीविषुः ⁠।</div>
<div class="class_54">प्राप्य वर्तयसे नूनं तेनासि हरिणः कृशः ⁠।⁠।⁠ ३५ ⁠।⁠।</div>
<div class="class_55">मनीषी होनेपर भी तुम जीवन-निर्वाहकी इच्छासे ही अज्ञानी पुरुषोंके दिये हुए धनको लेकर उसीपर गुजारा करते हो; इसीलिये तुम कान्तिहीन और दुर्बल हो ⁠।⁠।⁠ ३५ ⁠।⁠।</div>
<div class="class_54">पापात् प्रवर्धतो दृष्ट्वा कल्याणानावसीदतः ⁠।</div>
<div class="class_54">ध्रुवं गर्हयसे नित्यं तेनासि हरिणः कृशः ⁠।⁠।⁠ ३६ ⁠।⁠।</div>
<div class="class_55">पापियोंको आगे बढ़ते और कल्याणकारी कर्मोंमें लगे हुए पुण्यात्मा पुरुषोंको दुःख उठाते देखकर अवश्य ही तुम सदा इस परिस्थितिकी निन्दा करते हो; इसीलिये दुर्बल और पाण्डुवर्णके हो गये हो ⁠।⁠।⁠ ३६ ⁠।⁠।</div>
<div class="class_54">परस्परविरुद्धानां प्रियं नूनं चिकीर्षसि ⁠।</div>
<div class="class_54">सुहृदामुपरोधेन तेनासि हरिणः कृशः ⁠।⁠।⁠ ३७ ⁠।⁠।</div>
<div class="class_55">एक दूसरेसे विरोध रखनेवाले अपने सुहृदोंको रोककर तुम निश्चय ही उनका प्रिय करना चाहते हो; इसीलिये चिन्ताके कारण श्रीहीन और दुर्बल हो गये हो ⁠।⁠।⁠ ३७ ⁠।⁠।</div>
<div class="class_54">श्रोत्रियांश्च विकर्मस्थान् प्राज्ञांश्चाप्यजितेन्द्रियान् ⁠।</div>
<div class="class_54">मन्येऽनुध्यायसि जनांस्तेनासि हरिणः कृशः ⁠।⁠।⁠ ३८ ⁠।⁠।</div>
<div class="class_55">वेदज्ञ ब्राह्मणोंको वेदविरुद्ध कर्ममें तत्पर और विद्वानोंको इन्द्रियोंके अधीन देखकर मेरी समझमें तुम निरन्तर चिन्तित रहते हो। सम्भवतः इसीलिये तुम्हारा शरीर सफेद (पीला) पड़ गया है और तुम दुर्बल हो गये हो ⁠।⁠।⁠ ३८ ⁠।⁠।</div>
<div class="class_54">एवं सम्पूजितं रक्षो विप्रं तं प्रत्यपूजयत् ⁠।</div>
<div class="class_54">सखायमकरोच्चैनं संयोज्यार्थैर्मुमोच ह ⁠।⁠।⁠ ३९ ⁠।⁠।</div>
<div class="class_55">ऐसा कहकर जब उस ब्राह्मणने राक्षसका समादर किया, तब राक्षसने भी ब्राह्मणका विशेष सत्कार किया। उसने ब्राह्मणको अपना मित्र बना लिया और उसे धन देकर छोड़ दिया ⁠।⁠।⁠ ३९ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि हरिणकृशकाख्याने चतुर्विंशत्यधिकशततमोऽध्यायः ⁠।⁠।⁠ १२४ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें दुर्बल और पाण्डुवर्णके राक्षसका आख्यानविषयक एक सौ चौबीसवाँ अध्याय पूरा हुआ ⁠।⁠।⁠ १२४ ⁠।⁠।</div>
<div class="class_47">(दाक्षिणात्य अधिक पाठके २८<img src="image_580.jpg" alt="" class="class_58"/> श्लोक मिलाकर कुल ६७<img src="image_580.jpg" alt="" class="class_58"/> श्लोक हैं)</div>
<div class="class_41"><img src="image_279.jpg" alt="" class="class_42"/></div>
</body>
</html>
