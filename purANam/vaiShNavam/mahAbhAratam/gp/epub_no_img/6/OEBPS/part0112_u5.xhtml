<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0112</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53875" class="class_92">एकनवतितमोऽध्यायः</div>
<div class="class_93">शोकातुर निमिका पुत्रके निमित्त पिण्डदान तथा श्राद्धके विषयमें निमिको महर्षि अत्रिका उपदेश, विश्वेदेवोंके नाम एवं श्राद्धमें त्याज्य वस्तुओंका वर्णन</div>
<div class="class_86">युधिष्ठिर उवाच</div>
<div class="class_54">केन संकल्पितं श्राद्धं कस्मिन्‌ काले किमात्मकम् ⁠।</div>
<div class="class_54">भृग्वंगिरसिके काले मुनिना कतरेण वा ⁠।⁠।⁠ १ ⁠।⁠।</div>
<div class="class_54">कानि श्राद्धानि वर्ज्यानि कानि मूलफलानि च ⁠।</div>
<div class="class_54">धान्यजात्यश्च का वर्ज्यास्तन्मे ब्रूहि पितामह ⁠।⁠।⁠ २ ⁠।⁠।</div>
<div class="class_55"><span class="class_60">युधिष्ठिरने पूछा—</span>पितामह! श्राद्ध कब प्रचलित हुआ? सबसे पहले किस महर्षिने इसका संकल्प किया अर्थात् प्रचार किया? श्राद्धका स्वरूप क्या है? यदि भृगु और अंगिराके समयमें इसका प्रारम्भ हुआ तो किस मुनिने इसको प्रकट किया? श्राद्धमें कौन-कौनसे कर्म, कौन-कौनसे फल-मूल और कौन-कौनसे अन्न त्याग देने योग्य हैं? वह मुझसे कहिये ⁠।⁠।⁠ १-२ ⁠।⁠।</div>
<div class="class_59">भीष्म उवाच</div>
<div class="class_54">यथा श्राद्धं सम्प्रवृत्तं यस्मिन् काले यदात्मकम् ⁠।</div>
<div class="class_54">येन संकल्पितं चैव तन्मे शृणु जनाधिप ⁠।⁠।⁠ ३ ⁠।⁠।</div>
<div class="class_55"><span class="class_60">भीष्मजीने कहा—</span>राजन्! श्राद्धका जिस समय और जिस प्रकार प्रचलन हुआ, जो इसका स्वरूप है तथा सबसे पहले जिसने इसका संकल्प किया अर्थात् प्रचार किया, वह सब तुम्हें बता रहा हूँ, सुनो ⁠।⁠।⁠ ३ ⁠।⁠।</div>
<div class="class_54">स्वायम्भुवोऽत्रिः कौरव्य परमर्षिः प्रतापवान् ⁠।</div>
<div class="class_54">तस्य वंशे महाराज दत्तात्रेय इति स्मृतः ⁠।⁠।⁠ ४ ⁠।⁠।</div>
<div class="class_55">कुरुनन्दन! महाराज! प्राचीन कालमें ब्रह्माजीसे महर्षि अत्रिकी उत्पत्ति हुई। वे बड़े प्रतापी ऋषि थे। उनके वंशमें दत्तात्रेयजीका प्रादुर्भाव हुआ ⁠।⁠।⁠ ४ ⁠।⁠।</div>
<div class="class_54">दत्तात्रेयस्य पुत्रोऽभून्निमिर्नाम तपोधनः ⁠।</div>
<div class="class_54">निमेश्चाप्यभवत् पुत्रः श्रीमान्नाम श्रिया वृतः ⁠।⁠।⁠ ५ ⁠।⁠।</div>
<div class="class_55">दत्तात्रेयके पुत्र निमि हुए, जो बड़े तपस्वी थे। निमिके भी एक पुत्र हुआ, जिसका नाम था श्रीमान्। वह बड़ा कान्तिमान् था ⁠।⁠।⁠ ५ ⁠।⁠।</div>
<div class="class_54">पूर्णे वर्षसहस्रान्ते स कृत्वा दुष्करं तपः ⁠।</div>
<div class="class_54">कालधर्मपरीतात्मा निधनं समुपागतः ⁠।⁠।⁠ ६ ⁠।⁠।</div>
<div class="class_55">उसने पूरे एक हजार वर्षोंतक बड़ी कठोर तपस्या करके अन्तमें काल-धर्मके अधीन होकर प्राण त्याग दिया ⁠।⁠।</div>
<div class="class_54">निमिस्तु कृत्वा शौचानि विधिदृष्टेन कर्मणा ⁠।</div>
<div class="class_54">संतापमगमत् तीव्रं पुत्रशोकपरायणः ⁠।⁠।⁠ ७ ⁠।⁠।</div>
<div class="class_55">फिर निमि शास्त्रोक्त कर्मद्वारा अशौच निवारण करके पुत्र-शोकमें मग्न हो अत्यन्त संतप्त हो उठे ⁠।⁠।⁠ ७ ⁠।⁠।</div>
<div class="class_54">अथ कृत्वोपहार्याणि चतुर्दश्यां महामतिः ⁠।</div>
<div class="class_54">तमेव गणयन् शोकं विरात्रे प्रत्यबुध्यत ⁠।⁠।⁠ ८ ⁠।⁠।</div>
<div class="class_55">तदनन्तर परम बुद्धिमान् निमि चतुर्दशीके दिन श्राद्धमें देने योग्य सब वस्तुएँ एकत्रित करके पुत्रशोकसे ही चिन्तित हो रात बीतनेपर (अमावास्याको श्राद्ध करनेके लिये) प्रातःकाल उठे ⁠।⁠।⁠ ८ ⁠।⁠।</div>
<div class="class_54">तस्यासीत् प्रतिबुद्धस्य शोकेन व्यथितात्मनः ⁠।</div>
<div class="class_54">मनः संवृत्य विषये बुद्धिर्विस्तारगामिनी ⁠।⁠।⁠ ९ ⁠।⁠।</div>
<div class="class_54">ततः संचिन्तयामास श्राद्धकल्पं समाहितः ⁠।</div>
<div class="class_55">प्रातःकाल जागनेपर उनका मन पुत्रशोकसे व्यथित होता रहा; किन्तु उनकी बुद्धि बड़ी विस्तृत थी। उसके द्वारा उन्होंने मनको शोककी ओरसे हटाया और एकाग्रचित्त होकर श्राद्धविधिका विचार किया ⁠।⁠।⁠ ९<img src="image_580.jpg" alt="" class="class_58"/> ⁠।⁠।</div>
<div class="class_54">यानि तस्यैव भोज्यानि मूलानि च फलानि च ⁠।⁠।⁠ १० ⁠।⁠।</div>
<div class="class_54">उक्तानि यानि चान्नानि यानि चेष्टानि तस्य ह ⁠।</div>
<div class="class_54">तानि सर्वाणि मनसा विनिश्चित्य तपोधनः ⁠।⁠।⁠ ११ ⁠।⁠।</div>
<div class="class_55">फिर श्राद्धके लिये शास्त्रोंमें जो फल-मूल आदि भोज्य पदार्थ बताये गये हैं तथा उनमेंसे जो-जो पदार्थ उनके पुत्रको प्रिय थे, उन सबका मन-ही-मन निश्चय करके उन तपोधनने संग्रह किया ⁠।⁠।⁠ १०-११ ⁠।⁠।</div>
<div class="class_54">अमावास्यां महाप्राज्ञो विप्रानानाय्य पूजितान् ⁠।</div>
<div class="class_54">दक्षिणावर्तिकाः सर्वा बृसीः स्वयमथाकरोत् ⁠।⁠।⁠ १२ ⁠।⁠।</div>
<div class="class_55">तदनन्तर, उन महान् बुद्धिमान् मुनिने अमावास्याके दिन सात ब्राह्मणोंको बुलाकर उनकी पूजा की और उनके लिये स्वयं ही प्रदक्षिण भावसे मोड़े हुए कुशके आसन बनाकर उन्हें उनपर बिठाया ⁠।⁠।⁠ १२ ⁠।⁠।</div>
<div class="class_54">सप्त विप्रांस्ततो भोज्ये युगपत् समुपानयत् ⁠।</div>
<div class="class_54">ऋते च लवणं भोज्यं श्यामाकान्नं ददौ प्रभुः ⁠।⁠।⁠ १३ ⁠।⁠।</div>
<div class="class_55">प्रभावशाली निमिने उन सातोंको एक ही साथ भोजनके लिये अलोना सावाँ परोसा ⁠।⁠।⁠ १३ ⁠।⁠।</div>
<div class="class_54">दक्षिणाग्रास्ततो दर्भा विष्टरेषु निवेशिताः ⁠।</div>
<div class="class_54">पादयोश्चैव विप्राणां ये त्वन्नमुपभुञ्जते ⁠।⁠।⁠ १४ ⁠।⁠।</div>
<div class="class_54">कृत्वा च दक्षिणाग्रान्‌ वै दर्भान् स प्रयतः शुचिः ⁠।</div>
<div class="class_54">प्रददौ श्रीमतः पिण्डान् नामगोत्रमुदाहरन् ⁠।⁠।⁠ १५ ⁠।⁠।</div>
<div class="class_55">इसके बाद भोजन करनेवाले ब्राह्मणोंके पैरोंके नीचे आसनोंपर उन्होंने दक्षिणाग्र कुश बिछा दिये और (अपने सामने भी) दक्षिणाग्र कुश रखकर पवित्र एवं सावधान हो अपने पुत्र श्रीमान्‌के नाम और गोत्रका उच्चारण करते हुए कुशोंपर पिण्डदान किया ⁠।⁠।⁠ १४-१५ ⁠।⁠।</div>
<div class="class_54">तत् कृत्वा स मुनिश्रेष्ठो धर्मसंकरमात्मनः ⁠।</div>
<div class="class_54">पश्चात्तापेन महता तप्यमानोऽभ्यचिन्तयत् ⁠।⁠।⁠ १६ ⁠।⁠।</div>
<div class="class_55">इस प्रकार श्राद्ध करनेके पश्चात् मुनिश्रेष्ठ निमि अपनेमें धर्मसंकरताका दोष मानकर (अर्थात् वेदमें पिता-पितामह आदिके उद्देश्यसे जिस श्राद्धका विधान है, उसको मैंने स्वेच्छासे पुत्रके निमित्त किया है—यह सोचकर) महान् पश्चात्तापसे संतप्त हो उठे और इस प्रकार चिन्ता करने लगे— ⁠।⁠।⁠ १६ ⁠।⁠।</div>
<div class="class_54">अकृतं मुनिभिः पूर्वं किं मयेदमनुष्ठितम् ⁠।</div>
<div class="class_54">कथं नु शापेन न मां दहेयुर्ब्राह्मणा इति ⁠।⁠।⁠ १७ ⁠।⁠।</div>
<div class="class_55">‘अहो! मुनियोंने जो कार्य पहले कभी नहीं किया, उसे मैंने ही क्यों कर डाला? मेरे इस मनमाने बर्तावको देखकर ब्राह्मणलोग मुझे अपने शापसे क्यों नहीं भस्म कर डालेंगे?’ ⁠।⁠।⁠ १७ ⁠।⁠।</div>
<div class="class_54">ततः संचिन्तयामास वंशकर्तारमात्मनः ⁠।</div>
<div class="class_54">ध्यातमात्रस्तथा चात्रिराजगाम तपोधनः ⁠।⁠।⁠ १८ ⁠।⁠।</div>
<div class="class_55">यह बात ध्यानमें आते ही उन्होंने अपने वंशप्रवर्तक महर्षि अत्रिका स्मरण किया। उनके चिन्तन करते ही तपोधन अत्रि वहाँ आ पहुँचे ⁠।⁠।⁠ १८ ⁠।⁠।</div>
<div class="class_54">अथात्रिस्तं तथा दृष्ट्‌वा पुत्रशोकेन कर्षितम् ⁠।</div>
<div class="class_54">भृशमाश्वासयामास वाग्भिरिष्टाभिरव्ययः ⁠।⁠।⁠ १९ ⁠।⁠।</div>
<div class="class_55">आनेपर जब अविनाशी अत्रिने निमिको पुत्रशोकसे व्याकुल देखा तब मधुर वाणीद्वारा उन्हें बहुत आश्वासन दिया— ⁠।⁠।⁠ १९ ⁠।⁠।</div>
<div class="class_54">निमे संकल्पितस्तेऽयं पितृयज्ञस्तपोधन ⁠।</div>
<div class="class_54">मा ते भूद् भीः पूर्वदृष्टो धर्मोऽयं ब्रह्मणा स्वयम् ⁠।⁠।⁠ २० ⁠।⁠।</div>
<div class="class_55">‘तपोधन निमे! तुमने जो यह पितृयज्ञ किया है, इससे डरो मत। सबसे पहले स्वयं ब्रह्माजीने इस धर्मका साक्षात्कार किया है ⁠।⁠।⁠ २० ⁠।⁠।</div>
<div class="class_54">सोऽयं स्वयम्भुविहितो धर्मः संकल्पितस्त्वया ⁠।</div>
<div class="class_54">ऋते स्वयम्भुवः कोऽन्यः श्राद्धेयं विधिमाहरेत् ⁠।⁠।⁠ २१ ⁠।⁠।</div>
<div class="class_55">‘अतः तुमने यह ब्रह्माजीके चलाये हुए धर्मका ही अनुष्ठान किया है। ब्रह्माजीके सिवा दूसरा कौन इस श्राद्धविधिका उपदेश कर सकता है ⁠।⁠।⁠ २१ ⁠।⁠।</div>
<div class="class_54">अथाख्यास्यामि ते पुत्र श्राद्धेयं विधिमुत्तमम् ⁠।</div>
<div class="class_54">स्वयम्भुविहितं पुत्र तत् कुरुष्व निबोध मे ⁠।⁠।⁠ २२ ⁠।⁠।</div>
<div class="class_55">‘बेटा! अब मैं तुमसे स्वयम्भू ब्रह्माजीकी बतायी हुई श्राद्धकी उत्तम विधिका वर्णन करता हूँ, इसे सुनो और सुनकर इसी विधिके अनुसार श्राद्धका अनुष्ठान करो ⁠।⁠।⁠ २२ ⁠।⁠।</div>
<div class="class_54">कृत्वाग्नौकरणं पूर्वं मन्त्रपूर्वं तपोधन ⁠।</div>
<div class="class_54">ततोऽग्नयेऽथ सोमाय वरुणाय च नित्यशः ⁠।⁠।⁠ २३ ⁠।⁠।</div>
<div class="class_54">विश्वेदेवाश्च ये नित्यं पितृभिः सह गोचराः ⁠।</div>
<div class="class_54">तेभ्यः संकल्पिता भागाः स्वयमेव स्वयम्भुवा ⁠।⁠।⁠ २४ ⁠।⁠।</div>
<div class="class_55">‘तब तपोधन! पहले वेदमन्त्रके उच्चारणपूर्वक अग्नौकरण—अग्निकरणकी क्रिया पूरी करके अग्नि, सोम, वरुण और पितरोंके साथ नित्य रहनेवाले विश्वेदेवोंको उनका भाग सदा अर्पण करे। साक्षात् ब्रह्माजीने इनके भागोंकी कल्पना की है ⁠।⁠।⁠ २३-२४ ⁠।⁠।</div>
<div class="class_54">स्तोतव्या चेह पृथिवी निवापस्येह धारिणी ⁠।</div>
<div class="class_54">वैष्णवी काश्यपी चेति तथैवेहाक्षयेति च ⁠।⁠।⁠ २५ ⁠।⁠।</div>
<div class="class_55">‘तदनन्तर श्राद्धकी आधारभूता पृथ्वीकी वैष्णवी, काश्यपी और अक्षया आदि नामोंसे स्तुति करनी चाहिये ⁠।⁠।</div>
<div class="class_54">उदकानयने चैव स्तोतव्यो वरुणो विभुः ⁠।</div>
<div class="class_54">ततोऽग्निश्चैव सोमश्च आप्याय्याविहतेऽनघ ⁠।⁠।⁠ २६ ⁠।⁠।</div>
<div class="class_55">‘अनघ! श्राद्धके लिये जल लानेके लिये भगवान् वरुणका स्तवन करना उचित है। इसके बाद तुम्हें अग्नि और सोमको भी तृप्त करना चाहिये ⁠।⁠।⁠ २६ ⁠।⁠।</div>
<div class="class_54">देवास्तु पितरो नाम निर्मिता ये स्वयम्भुवा ⁠।</div>
<div class="class_54">उष्णपा ये महाभागास्तेषां भागः प्रकल्पितः ⁠।⁠।⁠ २७ ⁠।⁠।</div>
<div class="class_55">‘ब्रह्माजीके ही उत्पन्न किये हुए कुछ देवता पितरोंके नामसे प्रसिद्ध हैं। उन महाभाग पितरोंको उष्णप भी कहते हैं। स्वयम्भूने श्राद्धमें उनका भाग निश्चित किया है ⁠।⁠।⁠ २७ ⁠।⁠।</div>
<div class="class_54">ते श्राद्धेनार्च्यमाना वै विमुच्यन्ते ह किल्बिषात् ⁠।</div>
<div class="class_54">सप्तकः पितृवंशस्तु पूर्वदृष्टः स्वयम्भुवा ⁠।⁠।⁠ २८ ⁠।⁠।</div>
<div class="class_55">‘श्राद्धके द्वारा उनकी पूजा करनेसे श्राद्धकर्ताके पितरोंका पापसे उद्धार हो जाता है। ब्रह्माजीने पूर्वकालमें जिन अग्निष्वात्त आदि पितरोंको श्राद्धका अधिकारी बताया है, उनकी संख्या सात है ⁠।⁠।⁠ २८ ⁠।⁠।</div>
<div class="class_54">विश्वे चाग्निमुखा देवाः संख्याताः पूर्वमेव ते ⁠।</div>
<div class="class_54">तेषां नामानि वक्ष्यामि भागार्हाणां महात्मनाम् ⁠।⁠।⁠ २९ ⁠।⁠।</div>
<div class="class_55">‘विश्वेदेवोंकी चर्चा तो मैंने पहले ही की है, उन सबका मुख अग्नि है। यज्ञमें भाग पानेके अधिकारी उन महात्माओंके नामोंको कहता हूँ ⁠।⁠।⁠ २९ ⁠।⁠।</div>
<div class="class_54">बलं धृतिर्विपाप्मा च पुण्यकृत् पावनस्तथा ⁠।</div>
<div class="class_54">पार्ष्णिक्षेमा समूहश्च दिव्यसानुस्तथैव च ⁠।⁠।⁠ ३० ⁠।⁠।</div>
<div class="class_54">विवस्वान्‌ वीर्यवान्‌ ह्रीमान् कीर्तिमान् कृत एव च ⁠।</div>
<div class="class_54">जितात्मा मुनिवीर्यश्च दीप्तरोमा भयंकरः ⁠।⁠।⁠ ३१ ⁠।⁠।</div>
<div class="class_54">अनुकर्मा प्रतीतश्च प्रदाताप्यंशुमांस्तथा ⁠।</div>
<div class="class_54">शैलाभः परमक्रोधी धीरोष्णी भूपतिस्तथा ⁠।⁠।⁠ ३२ ⁠।⁠।</div>
<div class="class_54">स्रजो वज्री वरी चैव विश्वेदेवाः सनातनाः ⁠।</div>
<div class="class_54">विद्युद्वर्चाः सोमवर्चाः सूर्यश्रीश्चेति नामतः ⁠।⁠।⁠ ३३ ⁠।⁠।</div>
<div class="class_54">सोमपः सूर्यसावित्रो दत्तात्मा पुण्डरीयकः ⁠।</div>
<div class="class_54">उष्णीनाभो नभोदश्च विश्वायुर्दीप्तिरेव च ⁠।⁠।⁠ ३४ ⁠।⁠।</div>
<div class="class_54">चमूहरः सुरेशश्च व्योमारिः शंकरो भवः ⁠।</div>
<div class="class_54">ईशः कर्ता कृतिर्दक्षो भुवनो दिव्यकर्मकृत् ⁠।⁠।⁠ ३५ ⁠।⁠।</div>
<div class="class_54">गणितः पञ्चवीर्यश्च आदित्यो रश्मिवांस्तथा ⁠।</div>
<div class="class_54">सप्तकृत् सोमवर्चाश्च विश्वकृत् कविरेव च ⁠।⁠।⁠ ३६ ⁠।⁠।</div>
<div class="class_54">अनुगोप्ता सुगोप्ता च नप्ता चेश्वर एव च ⁠।</div>
<div class="class_54">कीर्तितास्ते महाभागाः कालस्य गतिगोचराः ⁠।⁠।⁠ ३७ ⁠।⁠।</div>
<div class="class_55">‘बल, धृति, विपाप्मा, पुण्यकृत्, पावन, पर्ष्पिक्षेमा, समूह, दिव्यसानु, विवस्वान्, वीर्यवान्, ह्रीमान्, कीर्तिमान्, कृत, जितात्मा, मुनिवीर्य, दीप्तरोमा, भयंकर, अनुकर्मा, प्रतीत, प्रदाता, अंशुमान्, शैलाभ, परमक्रोधी, धीरोष्णी, भूपति, स्रज, वज्री, वरी, विश्वेदेव, विद्युद्वर्चा, सोमवर्चा, सूर्यश्री, सोमप, सूर्यसावित्र, दत्तात्मा, पुण्डरीयक, उष्पीनाभ, नभोद, विश्वायु, दीप्ति, चमूहर, सुरेश, व्योमारि, शंकर, भव, ईश, कर्ता, कृति, दक्ष, भुवन, दिव्यकर्मकृत्, गणित, पंचवीर्य, आदित्य, रश्मिवान्, सप्तकृत्, सोमवर्चा, विश्वकृत्, कवि, अनुगोप्ता, सुगोप्ता, नप्ता और ईश्वर। इस प्रकार सनातन विश्वेदेवोंके नाम बतलाये गये। ये महाभाग कालकी गतिके जाननेवाले कहे गये हैं ⁠।⁠।</div>
<div class="class_54">अश्राद्धेयानि धान्यानि कोद्रवाः पुलकास्तथा ⁠।</div>
<div class="class_54">हिंगुद्रव्येषु शाकेषु पलाण्डुं लसुनं तथा ⁠।⁠।⁠ ३८ ⁠।⁠।</div>
<div class="class_54">सौभाञ्जनः कोविदारस्तथा गृञ्जनकादयः ⁠।</div>
<div class="class_54">कूष्माण्डजात्यलाबुं च कृष्णं लवणमेव च ⁠।⁠।⁠ ३९ ⁠।⁠।</div>
<div class="class_54">ग्राम्यवाराहमांसं च यच्चैवाप्रोक्षितं भवेत् ⁠।</div>
<div class="class_54">कृष्णाजाजी विडश्चैव शीतपाकी तथैव च ⁠।</div>
<div class="class_54">अंकुराद्यास्तथा वर्ज्या इह शृंगाटकानि च ⁠।⁠।⁠ ४० ⁠।⁠।</div>
<div class="class_55">‘अब श्राद्धमें निषिद्ध अन्न आदि वस्तुओंका वर्णन करता हूँ। अनाजमें कोदो और पुलक-सरसो, हिंगुद्रव्य—छौंकनेके काम आनेवाले पदार्थोंमें हींग आदि पदार्थ, शाकोंमें प्याज, लहसुन, सहिजन, कचनार, गाजर, कुम्हडा और लौकी आदि; कालानमक, गाँवमें पैदा होनेवाले वाराहीकन्दका गूदा, अप्रोक्षित—जिसका प्रोक्षण नहीं किया गया (संस्कार-हीन), काला जीरा, बीरिया सौंचर नमक, शीतपाकी (शाक-विशेष), जिसमें अंकुर उत्पन्न हो गये हों ऐसे मूँग और सिंघाड़ा आदि। ये सब वस्तुएँ श्राद्धमें वर्जित हैं ⁠।⁠।</div>
<div class="class_54">वर्जयेल्लवणं सर्वं तथा जम्बूफलानि च ⁠।</div>
<div class="class_54">अवक्षुतावरुदितं तथा श्राद्धे च वर्जयेत् ⁠।⁠।⁠ ४१ ⁠।⁠।</div>
<div class="class_55">‘सब प्रकारका नमक, जामुनका फल तथा छींक या आँसूसे दूषित हुए पदार्थ भी श्राद्धमें त्याग देने चाहिये ⁠।⁠।</div>
<div class="class_54">निवापे हव्यकव्ये वा गर्हितं च सुदर्शनम् ⁠।</div>
<div class="class_54">पितरश्च हि देवाश्च नाभिनन्दन्ति तद्धविः ⁠।⁠।⁠ ४२ ⁠।⁠।</div>
<div class="class_55">‘श्राद्धविषयक हव्य-कव्यमें सुदर्शनसोमलता निन्दित है। उस हविको विश्वेदेव एवं पितृगण पसंद नहीं करते हैं ⁠।⁠।⁠ ४२ ⁠।⁠।</div>
<div class="class_54">चाण्डालश्वपचौ वर्ज्यौ निवापे समुपस्थिते ⁠।</div>
<div class="class_54">काषायवासाः कुष्ठी वा पतितो ब्रह्महापि वा ⁠।⁠।⁠ ४३ ⁠।⁠।</div>
<div class="class_54">संकीर्णयोनिर्विप्रश्च सम्बन्धी पतितश्च यः ⁠।</div>
<div class="class_54">वर्जनीया बुधैरेते निवापे समुपस्थिते ⁠।⁠।⁠ ४४ ⁠।⁠।</div>
<div class="class_55">‘पिण्डदानका समय उपस्थित होनेपर उस स्थानसे चाण्डालों और श्वपचोंको हटा देना चाहिये। गेरुआ वस्त्र धारण करनेवाला संन्यासी, कोढ़ी, पतित, ब्रह्महत्यारा, वर्णसंकर ब्राह्मण तथा धर्मभ्रष्ट सम्बन्धी भी श्राद्धकाल उपस्थित होनेपर विद्वानोंद्वारा वहाँसे हटा देने योग्य हैं’ ⁠।⁠।⁠ ४३-४४ ⁠।⁠।</div>
<div class="class_54">इत्येवमुक्त्वा भगवान् स्ववंश्यं तमृषिं पुरा ⁠।</div>
<div class="class_54">पितामहसभां दिव्यां जगामात्रिस्तपोधनः ⁠।⁠।⁠ ४५ ⁠।⁠।</div>
<div class="class_55">पूर्वकालमें अपने वंशज निमि ऋषिको श्राद्धके विषयमें यह उपदेश देकर तपस्याके धनी भगवान् अत्रि ब्रह्माजीकी दिव्य सभामें चले गये ⁠।⁠।⁠ ४५ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि श्राद्धकल्पे एकनवतितमोऽध्यायः ⁠।⁠।⁠ ९१ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें श्राद्धकल्पविषयक इक्यानबेवाँ अध्याय पूरा हुआ ⁠।⁠।⁠ ९१ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
