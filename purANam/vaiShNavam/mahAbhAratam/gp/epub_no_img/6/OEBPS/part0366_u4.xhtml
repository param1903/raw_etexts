<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0366</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54104" class="class_92">पञ्चदशोऽध्यायः</div>
<div class="class_93">गान्धारीसहित धृतराष्ट्रका वनको प्रस्थान</div>
<div class="class_86">वैशम्पायन उवाच</div>
<div class="class_54">ततः प्रभाते राजा स धृतराष्ट्रोऽम्बिकासुतः ⁠।</div>
<div class="class_54">आहुय पाण्डवान् वीरान् वनवासे कृतक्षणः ⁠।⁠।⁠ १ ⁠।⁠।</div>
<div class="class_54">गान्धारीसहितो धीमानभ्यनन्दद् यथाविधि ⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर ग्यारहवें दिन प्रातःकाल गान्धारीसहित बुद्धिमान् अम्बिकानन्दन धृतराष्ट्रने वनवासकी तैयारी करके वीर पाण्डवोंको बुलाया और उनका यथावत् अभिनन्दन किया ⁠।⁠।⁠ १<img src="image_580.jpg" alt="" class="class_58"/> ⁠।⁠।</div>
<div class="class_54">कार्तिक्यां कारयित्वेष्टिं ब्राह्मणैर्वेदपारगैः ⁠।⁠।⁠ २ ⁠।⁠।</div>
<div class="class_54">अग्निहोत्रं पुरस्कृत्य वल्कलाजिनसंवृतः ⁠।</div>
<div class="class_54">वधूजनवृतो राजा निर्ययौ भवनात् ततः ⁠।⁠।⁠ ३ ⁠।⁠।</div>
<div class="class_55">उस दिन कार्तिककी पूर्णिमा थी। उसमें उन्होंने वेदके पारंगत विद्वान् ब्राह्मणोंसे यात्राकालोचित इष्टि करवाकर वल्कल और मृगचर्म धारण किये और अग्निहोत्रको आगे करके पुत्र-वधुओंसे घिरे हुए राजा धृतराष्ट्र राजभवनसे बाहर निकले ⁠।⁠।⁠ २-३ ⁠।⁠।</div>
<div class="class_54">ततः स्त्रियः कौरवपाण्डवानां</div>
<div class="class_57">याश्चापराः कौरवराजवंश्याः ⁠।</div>
<div class="class_54">तासां नादः प्रादुरासीत् तदानीं</div>
<div class="class_57">वैचित्रवीर्ये नृपतौ प्रयाते ⁠।⁠।⁠ ४ ⁠।⁠।</div>
<div class="class_55">विचित्रवीर्यनन्दन राजा धृतराष्ट्रके इस प्रकार प्रस्थान करनेपर कौरवों और पाण्डवोंकी स्त्रियाँ तथा कौरवराजवंशकी अन्यान्य महिलाएँ सहसा रो पड़ीं। उनके रोनेका महान् शब्द उस समय सब ओर गूँज उठा था ⁠।⁠।</div>
<div class="class_54">ततो लाजैः सुमनोभिश्च राजा</div>
<div class="class_57">विचित्राभिस्तद् गृहं पूजयित्वा ⁠।</div>
<div class="class_54">सम्पूज्यार्थैर्भृत्यवर्गं च सर्वं</div>
<div class="class_57">ततः समुत्सृज्य ययौ नरेन्द्रः ⁠।⁠।⁠ ५ ⁠।⁠।</div>
<div class="class_55">घरसे निकलकर राजा धृतराष्ट्रने लावा और भाँति-भाँतिके फूलोंसे उस राजभवनकी पूजा की और समस्त सेवकवर्गका धनसे सत्कार करके उन सबको छोड़कर वे महाराज वहाँसे चल दिये ⁠।⁠।⁠ ५ ⁠।⁠।</div>
<div class="class_54">ततो राजा प्राञ्जलिर्वेपमानो</div>
<div class="class_57">युधिष्ठिरः सस्वरं बाष्पकण्ठः ⁠।</div>
<div class="class_54">विमुच्योच्चैर्महानादं हि साधो</div>
<div class="class_57">क्व यास्यसीत्यपतत् तात भूमौ ⁠।⁠।⁠ ६ ⁠।⁠।</div>
<div class="class_55">तात! उस समय राजा युधिष्ठिर हाथ जोड़े हुए काँपने लगे। आँसुओंसे उनका गला भर आया। वे जोर-जोरसे महान् आर्तनाद करते हुए फूट-फूटकर रोने लगे। और ‘महात्मन्! आप मुझे छोड़कर कहाँ चले जा रहे हैं।’ ऐसा कहते हुए पृथ्वीपर गिर पड़े ⁠।⁠।⁠ ६ ⁠।⁠।</div>
<div class="class_54">तथार्जुनस्तीव्रदुःखाभितप्तो</div>
<div class="class_57">मुहुर्मुहुर्निःश्वसन् भारताग्र्यः ⁠।</div>
<div class="class_54">युधिष्ठिरं मैवमित्येवमुक्त्वा</div>
<div class="class_57">निगृह्याथो दीनवत् सीदमानः ⁠।⁠।⁠ ७ ⁠।⁠।</div>
<div class="class_55">उस समय भरतवंशके अग्रगण्य वीर अर्जुन दुस्सह दुःखसे संतप्त हो बारंबार लंबी साँस खींचते हुए वहाँ युधिष्ठिरसे बोले—‘भैया! आप ऐसे अधीर न हो जाइये।’ यों कहकर वे उन्हें दोनों हाथोंसे पकड़कर दीनकी भाँति शिथिल होकर बैठ गये ⁠।⁠।⁠ ७ ⁠।⁠।</div>
<div class="class_54">वृकोदरः फाल्गुनश्चैव वीरौ</div>
<div class="class_57">माद्रीपुत्रौ विदुरः संजयश्च ⁠।</div>
<div class="class_54">वैश्यापुत्रः सहितो गौतमेन</div>
<div class="class_57">धौम्यो विप्राश्चान्वयुर्बाष्पकण्ठाः ⁠।⁠।⁠ ८ ⁠।⁠।</div>
<div class="class_54">कुन्ती गान्धारीं बद्धनेत्रां व्रजन्तीं</div>
<div class="class_57">स्कन्धासक्तं हस्तमथोद्वहन्ती ⁠।</div>
<div class="class_54">राजा गान्धार्याः स्कन्धदेशेऽवसज्य</div>
<div class="class_57">पाणिं ययौ धृतराष्ट्रः प्रतीतः ⁠।⁠।⁠ ९ ⁠।⁠।</div>
<div class="class_55">तत्पश्चात् युधिष्ठिरसहित भीमसेन, अर्जुन, वीर माद्रीकुमार, विदुर, संजय, वैश्यापुत्र युयुत्सु, कृपाचार्य, धौम्य तथा और भी बहुत-से ब्राह्मण आँसू बहाते हुए गद्‌गदकण्ठ होकर उनके पीछे-पीछे चले। आगे-आगे कुन्ती अपने कंधेपर रखे हुए गान्धारीके हाथको पकड़े चल रही थीं। उनके पीछे आँखोंपर पट्टी बाँधे गान्धारी थी और राजा धृतराष्ट्र गान्धारीके कंधेपर हाथ रखे निश्चिन्ततापूर्वक चले जा रहे थे ⁠।⁠।⁠ ८-९ ⁠।⁠।</div>
<div class="class_41"><img src="image_48641.jpg" alt="" class="class_207"/></div>
<div class="class_54">तथा कृष्णा द्रौपदी सात्वती च</div>
<div class="class_57">बालापत्या चोत्तरा कौरवी च ⁠।</div>
<div class="class_54">चित्राङ्गदा याश्च काश्चित्स्त्रियोऽन्याः</div>
<div class="class_57">सार्धं राज्ञा प्रस्थितास्ता वधूभिः ⁠।⁠।⁠ १० ⁠।⁠।</div>
<div class="class_55">द्रुपदकुमारी कृष्णा, सुभद्रा, गोदमें नन्हा-सा बालक लिये उत्तरा, कौरव्यनागकी पुत्री उलूपी, बभ्रुवाहनकी माता चित्रांगदा तथा अन्य जो कोई भी अन्तःपुरकी स्त्रियाँ थीं; वे सब अपनी बहुओंसहित राजा धृतराष्ट्रके साथ चल पड़ीं ⁠।⁠।⁠ १० ⁠।⁠।</div>
<div class="class_54">तासां नादो रुदतीनां तदासीद्</div>
<div class="class_57">राजन् दुःखात्‌ कुररीणामिवोच्चैः ⁠।</div>
<div class="class_54">ततो निष्पेतुर्ब्राह्मणक्षत्रियाणां</div>
<div class="class_57">विट्शूद्राणां चैव भार्याः समान्तात् ⁠।⁠।⁠ ११ ⁠।⁠।</div>
<div class="class_55">राजन्! उस समय वे सब स्त्रियाँ दुःखसे व्याकुल हो कुररियोंके समान उच्चस्वरसे विलाप कर रही थीं। उनके रोनेका कोलाहल सब ओर व्याप्त हो गया था। उसे सुनकर पुरवासी ब्राह्मणों, क्षत्रियों, वैश्यों और शूद्रोंकी स्त्रियाँ भी चारों ओरसे घर छोड़कर बाहर निकल आयीं ⁠।⁠।⁠ ११ ⁠।⁠।</div>
<div class="class_54">तन्निर्याणे दुःखितः पौरवर्गो</div>
<div class="class_57">गजाह्वये चैव बभूव राजन् ⁠।</div>
<div class="class_54">यथा पूर्वं गच्छतां पाण्डवानां</div>
<div class="class_57">द्यूते राजन् कौरवाणां सभायाः ⁠।⁠।⁠ १२ ⁠।⁠।</div>
<div class="class_55">राजन्! जैसे पूर्वकालमें द्यूतक्रीड़ाके समय कौरवसभासे निकलकर वनवासके लिये पाण्डवोंके प्रस्थान करनेपर हस्तिनापुरके नागरिकोंका समुदाय दुःखमें डूब गया था, उसी प्रकार धृतराष्ट्रके जाते समय भी समस्त पुरवासी शोकसे संतप्त हो उठे थे ⁠।⁠।⁠ १२ ⁠।⁠।</div>
<div class="class_54">या नापश्यंश्चन्द्रमसं न सूर्यं</div>
<div class="class_57">रामाः कदाचिदपि तस्मिन् नरेन्द्रे ⁠।</div>
<div class="class_54">महावनं गच्छति कौरवेन्द्रे</div>
<div class="class_57">शोकेनार्ता राजमार्गं प्रपेदुः ⁠।⁠।⁠ १३ ⁠।⁠।</div>
<div class="class_55">रनिवासकी जिन रमणियोंने कभी बाहर आकर सूर्य और चन्द्रमाको भी नहीं देखा था, वे ही कौरवराज धृतराष्ट्रके महावनके लिये प्रस्थान करते समय शोकसे व्याकुल होकर खुली सड़कपर आ गयी थीं ⁠।⁠।⁠ १३ ⁠।⁠।</div>
<div class="class_87">इति श्रीमहाभारते आश्रमवासिके पर्वणि आश्रमवासपर्वणि धृतराष्ट्रनिर्याणे पञ्चदशोऽध्यायः ⁠।⁠।⁠ १५ ⁠।⁠।</div>
<div class="class_88">इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें धृतराष्ट्रका नगरसे निकलनाविषयक पंद्रहवाँ अध्याय पूरा हुआ ⁠।⁠।⁠ १५ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
