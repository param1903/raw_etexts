<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0115</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53878" class="class_92">चतुर्नवतितमोऽध्यायः</div>
<div class="class_93">ब्रह्मसरतीर्थमें अगस्त्यजीके कमलोंकी चोरी होनेपर ब्रह्मर्षियों और राजर्षियोंकी धर्मोपदेशपूर्ण शपथ तथा धर्मज्ञानके उद्देश्यसे चुराये हुए कमलोंका वापस देना</div>
<div class="class_86">भीष्म उवाच</div>
<div class="class_54">अत्रैवोदाहरन्तीममितिहासं पुरातनम् ⁠।</div>
<div class="class_54">यद् वृत्तं तीर्थयात्रायां शपथं प्रति तच्छृणु ⁠।⁠।⁠ १ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! इसी विषयमें एक प्राचीन इतिहासका उदाहरण दिया जाता है। तीर्थयात्राके प्रसंगमें इसी तरहकी शपथको लेकर जो एक घटना घटित हुई थी, उसे बताता हूँ, सुनो ⁠।⁠।⁠ १ ⁠।⁠।</div>
<div class="class_54">पुष्करार्थं कृतं स्तैन्यं पुरा भरतसत्तम ⁠।</div>
<div class="class_54">राजर्षिभिर्महाराज तथैव च द्विजर्षिभिः ⁠।⁠।⁠ २ ⁠।⁠।</div>
<div class="class_55">भरतवंशशिरोमणे! महाराज! पूर्वकालमें कुछ राजर्षियों और ब्रह्मर्षियोंने भी इसी प्रकार कमलोंके लिये चोरी की थी ⁠।⁠।⁠ २ ⁠।⁠।</div>
<div class="class_54">ऋषयः समेताः पश्चिमे वै प्रभासे</div>
<div class="class_57">समागता मन्त्रममन्त्रयन्त ⁠।</div>
<div class="class_54">चराम सर्वां पृथिवीं पुण्यतीर्थां</div>
<div class="class_57">तन्नः कामं हन्त गच्छाम सर्वे ⁠।⁠।⁠ ३ ⁠।⁠।</div>
<div class="class_55">पश्चिम समुद्रके तटपर प्रभास तीर्थमें बहुत-से ऋषि एकत्र हुए थे। उन समागत महर्षियोंने आपसमें यह सलाह की कि हमलोग अनेक पुण्यतीर्थोंसे भरी हुई समूची पृथ्वीकी यात्रा करें। यह हम सभी लोगोंकी अभिलाषा है। अतः सब लोग साथ-ही-साथ यात्रा प्रारम्भ कर दें ⁠।⁠।⁠ ३ ⁠।⁠।</div>
<div class="class_54">शुक्रोऽङ्गिराश्चैव कविश्च विद्वां-</div>
<div class="class_57">स्तथा ह्यगस्त्यो नारदपर्वतौ च ⁠।</div>
<div class="class_54">भृगुर्वसिष्ठः कश्यपो गौतमश्च</div>
<div class="class_57">विश्वामित्रो जमदग्निश्च राजन् ⁠।⁠।⁠ ४ ⁠।⁠।</div>
<div class="class_54">ऋषिस्तथा गालवोऽथाष्टकश्च</div>
<div class="class_57">भरद्वाजोऽरुन्धती वालखिल्याः ⁠।</div>
<div class="class_54">शिबिर्दिलीपो नहुषोऽम्बरीषो</div>
<div class="class_57">राजा ययातिर्धुन्धुमारोऽथ पूरुः ⁠।⁠।⁠ ५ ⁠।⁠।</div>
<div class="class_54">जग्मुः पुरस्कृत्य महानुभावं</div>
<div class="class_57">शतक्रतुं वृत्रहणं नरेन्द्राः ⁠।</div>
<div class="class_54">तीर्थानि सर्वाणि परिभ्रमन्तो</div>
<div class="class_57">माघ्यां ययुः कौशिकीं पुण्यतीर्थाम् ⁠।⁠।⁠ ६ ⁠।⁠।</div>
<div class="class_55">राजन्! ऐसा निश्चय करके शुक्र, अंगिरा, विद्वान् कवि, अगस्त्य, नारद, पर्वत, भृगु, वसिष्ठ, कश्यप, गौतम, विश्वामित्र, जमदग्नि, गालव मुनि, अष्टक, भरद्वाज, अरुन्धती, वालखिल्यगण, शिबि, दिलीप, नहुष, अम्बरीष, राजा ययाति, धुन्धुमार और पूरु—ये सभी राजर्षि तथा ब्रह्मर्षि वज्रधारी महानुभाव वृत्रहन्ता शतक्रतु इन्द्रको आगे करके यात्राके लिये निकले और सभी तीर्थोंमें घूमते हुए माघ मासकी पूर्णिमा तिथिको पुण्यसलिला कौशिकी नदीके तटपर जा पहुँचे ⁠।⁠।⁠ ४—६ ⁠।⁠।</div>
<div class="class_54">सर्वेषु तीर्थेष्ववधूतपापा</div>
<div class="class_57">जग्मुस्ततो ब्रह्मसरः सुपुण्यम् ⁠।</div>
<div class="class_54">देवस्य तीर्थे जलमग्निकल्पा</div>
<div class="class_57">विगाह्य ते भुक्तबिसप्रसूनाः ⁠।⁠।⁠ ७ ⁠।⁠।</div>
<div class="class_55">इस प्रकार वहाँके तीर्थोंमें स्नानके द्वारा अपने पाप धो करके ऋषिगण उस स्थानसे परम पवित्र ब्रह्मसर तीर्थमें गये। उन अग्निके समान तेजस्वी ऋषियोंने वहाँके जलमें स्नान करके कमलके फूलोंका आहार किया ⁠।⁠।⁠ ७ ⁠।⁠।</div>
<div class="class_54">केचिद् बिसान्यखनंस्तत्र राज-</div>
<div class="class_57">न्नन्ये मृणालान्यखनंस्तत्र विप्राः ⁠।</div>
<div class="class_54">अथापश्यन् पुष्करं ते ह्रियन्तं</div>
<div class="class_57">ह्रदादगस्त्येन समुद्धृतं तत् ⁠।⁠।⁠ ८ ⁠।⁠।</div>
<div class="class_55">राजन्! कुछ ऋषि वहाँ कमल खोदने लगे। कुछ ब्राह्मण मृणाल उखाड़ने लगे। इसी बीचमें अगस्त्यजीने उस पोखरेसे जितना कमल उखाड़कर रखा था, वह सब सहसा गायब हो गया। इस बातको सबने देखा ⁠।⁠।⁠ ८ ⁠।⁠।</div>
<div class="class_54">तानाह सर्वानृषिमुख्यानगस्त्यः</div>
<div class="class_57">केनादत्तं पुष्करं मे सुजातम् ⁠।</div>
<div class="class_54">युष्मान् शंके पुष्करं दीयतां मे</div>
<div class="class_57">न वै भवन्तो हर्तुमर्हन्ति पद्‌मम् ⁠।⁠।⁠ ९ ⁠।⁠।</div>
<div class="class_55">तब अगस्त्यजीने उन समस्त ऋषियोंसे पूछा—‘किसने मेरे सुन्दर कमल ले लिये। मैं आप सब लोगोंपर संदेह करता हूँ। मेरे कमल लौटा दीजिये। आप-जैसे साधु पुरुषोंको कमलोंकी चोरी करना कदापि उचित नहीं है ⁠।⁠।⁠ ९ ⁠।⁠।</div>
<div class="class_54">शृणोमि कालो हिंसते धर्मवीर्यं</div>
<div class="class_57">सोऽयं प्राप्तो वर्तते धर्मपीडा ⁠।</div>
<div class="class_54">पुराधर्मो वर्तते नेह यावत्</div>
<div class="class_57">तावद् गच्छामः सुरलोकं चिराय ⁠।⁠।⁠ १० ⁠।⁠।</div>
<div class="class_55">‘सुनता हूँ कि काल धर्मकी शक्तिको नष्ट कर देता है। वही काल इस समय प्राप्त हुआ है। तभी तो धर्मको हानि पहुँचायी जा रही है—अस्तेय-धर्मका हनन हो रहा है। अतः इस जगत्‌में अधर्मका विस्तार न हो इसके पहले ही हम चिरकालके लिये स्वर्गलोकमें चले जायँ ⁠।⁠।⁠ १० ⁠।⁠।</div>
<div class="class_54">पुरा वेदान् ब्राह्मणा ग्राममध्ये</div>
<div class="class_57">घुष्टस्वरा वृषलान् श्रावयन्ति ⁠।</div>
<div class="class_54">पुरा राजा व्यवहारेण धर्मान्</div>
<div class="class_57">पश्यत्यहं परलोकं व्रजामि ⁠।⁠।⁠ ११ ⁠।⁠।</div>
<div class="class_55">‘ब्राह्मणलोग गाँवके बीचमें उच्चस्वरसे वेदपाठ करके शूद्रोंको सुनाने लगें तथा राजा व्यावसायिक दृष्टिसे धर्मको देखने लगें, इसके पहले ही मैं परलोकमें चला जाऊँ ⁠।⁠।⁠ ११ ⁠।⁠।</div>
<div class="class_54">पुरा वरान् प्रत्यवरान् गरीयसो</div>
<div class="class_57">यावन्नरा नावमंस्यन्ति सर्वे ⁠।</div>
<div class="class_54">तमोत्तरं यावदिदं न वर्तते</div>
<div class="class_57">तावद् व्रजामि परलोकं चिराय ⁠।⁠।⁠ १२ ⁠।⁠।</div>
<div class="class_55">‘जबतक सभी श्रेष्ठ मनुष्य महान् पुरुषोंकी नीचोंके समान अवहेलना नहीं करते हैं तथा जबतक इस संसारमें अज्ञानजनित तमोगुणका बाहुल्य नहीं हो जाता, इसके पहले ही मैं चिरकालके लिये परलोक चला जाऊँ ⁠।⁠।⁠ १२ ⁠।⁠।</div>
<div class="class_54">पुरा प्रपश्यामि परेण मर्त्यान्</div>
<div class="class_57">बलीयसा दुर्बलान् भुज्यमानान् ⁠।</div>
<div class="class_54">तस्माद् यास्यामि परलोकं चिराय</div>
<div class="class_57">न ह्युत्सहे द्रष्टुमिह जीवलोकम् ⁠।⁠।⁠ १३ ⁠।⁠।</div>
<div class="class_55">‘भविष्यकालमें बलवान् मनुष्य दुर्बलोंको अपने उपभोगमें लायेंगे, इस बातको मैं अभीसे देख रहा हूँ। इसलिये मैं दीर्घकालके लिये परलोकमें चला जाऊँ। यहाँ रहकर इस जीवजगत्‌की ऐसी दुरवस्था मैं नहीं देख सकता’ ⁠।⁠।⁠ १३ ⁠।⁠।</div>
<div class="class_54">तमाहुरार्ता ऋषयो महर्षिं</div>
<div class="class_57">न ते वयं पुष्करं चोरयामः ⁠।</div>
<div class="class_54">मिथ्याभिषंगो भवता न कार्यः</div>
<div class="class_57">शपाम तीक्ष्णैः शपथैर्महर्षे ⁠।⁠।⁠ १४ ⁠।⁠।</div>
<div class="class_55">यह सुनकर सभी महर्षि घबरा उठे और अगस्त्यजीसे बोले—‘महर्षे! हमने आपके कमल नहीं चुराये हैं। आपको झूठा कलंक नहीं लगाना चाहिये। हम अपनी सफाई देनेके लिये कठोर-से-कठोर शपथ खा सकते हैं’ ⁠।⁠।⁠ १४ ⁠।⁠।</div>
<div class="class_54">ते निश्चितास्तत्र महर्षयस्तु</div>
<div class="class_57">सम्पश्यन्तो धर्ममेतं नरेन्द्राः ⁠।</div>
<div class="class_54">ततोऽशपन्त शपथान् पर्ययेण</div>
<div class="class_57">सहैव ते पार्थिव पुत्रपौत्रैः ⁠।⁠।⁠ १५ ⁠।⁠।</div>
<div class="class_55">पृथ्वीनाथ! तदनन्तर वे महर्षि तथा नरेशगण वहाँ कुछ निश्चय करके इस धर्मपर दृष्टि रखते हुए पुत्रों और पौत्रोंसहित बारी-बारीसे शपथ खाने लगे ⁠।⁠।⁠ १५ ⁠।⁠।</div>
<div class="class_59">भृगुरुवाच</div>
<div class="class_54">प्रत्याक्रोशेदिहाक्रुष्टस्ताडितः प्रतिताडयेत् ⁠।</div>
<div class="class_54">खादेच्च पृष्ठमांसानि यस्ते हरति पुष्करम् ⁠।⁠।⁠ १६ ⁠।⁠।</div>
<div class="class_55"><span class="class_60">भृगु बोले—</span>मुने! जिसने आपके कमलकी चोरी की है, वह गाली सुनकर बदलेमें गाली दे और मार खाकर बदलेमें स्वयं भी मारे तथा दूसरेकी पीठके मांस खाय अर्थात् उपर्युक्त पापोंका भागी हो ⁠।⁠।⁠ १६ ⁠।⁠।</div>
<div class="class_59">वसिष्ठ उवाच</div>
<div class="class_54">अस्वाध्यायपरो लोके श्वानं च परिकर्षतु ⁠।</div>
<div class="class_54">पुरे च भिक्षुर्भवतु यस्ते हरति पुष्करम् ⁠।⁠।⁠ १७ ⁠।⁠।</div>
<div class="class_55"><span class="class_60">वसिष्ठने कहा—</span>जिसने आपके कमल चुराये हो, वह स्वाध्यायसे विमुख हो जाय। कुत्ता साथ लेकर शिकार खेले और गाँव-गाँव भीख माँगता फिरे ⁠।⁠।⁠ १७ ⁠।⁠।</div>
<div class="class_59">कश्यप उवाच</div>
<div class="class_54">सर्वत्र सर्वं पणतु न्यासे लोभं करोतु च ⁠।</div>
<div class="class_54">कूटसाक्षित्वमभ्येतु यस्ते हरति पुष्करम् ⁠।⁠।⁠ १८ ⁠।⁠।</div>
<div class="class_55"><span class="class_60">कश्यपने कहा—</span>जो आपका कमल चुरा ले गया हो, वह सब जगह सब तरहकी वस्तुओंकी खरीद-विक्री करे। किसीकी धरोहरको हड़प लेनेका लोभ करे और झूठी गवाही दे, अर्थात् उपर्युक्त पापोंका भागी हो ⁠।⁠।⁠ १८ ⁠।⁠।</div>
<div class="class_59">गौतम उवाच</div>
<div class="class_54">जीवत्वहंकृतो बुद्‌ध्या विषमेणासमेन सः ⁠।</div>
<div class="class_54">कर्षको मत्सरी चास्तु यस्ते हरति पुष्करम् ⁠।⁠।⁠ १९ ⁠।⁠।</div>
<div class="class_55"><span class="class_60">गौतम बोले—</span>जिसने आपके कमलकी चोरी की हो, वह अहंकारी, बेईमान और अयोग्यका साथ करनेवाला, खेती करनेवाला और ईर्ष्यायुक्त होकर जीवन व्यतीत करे ⁠।⁠।⁠ १९ ⁠।⁠।</div>
<div class="class_59">अंगिरा उवाच</div>
<div class="class_54">अशुचिर्ब्रह्मकूटोऽस्तु श्वानं च परिकर्षतु ⁠।</div>
<div class="class_54">ब्रह्महानिकृतिश्चास्तु यस्ते हरति पुष्करम् ⁠।⁠।⁠ २० ⁠।⁠।</div>
<div class="class_55"><span class="class_60">अंगिराने कहा—</span>जो आपका कमल ले गया हो, वह अपवित्र, वेदको मिथ्या बतानेवाला, ब्रह्महत्यारा और अपने पापोंका प्रायश्चित्त न करनेवाला हो। इतना ही नहीं, वह कुत्तोंको साथ लेकर शिकार खेलता फिरे, अर्थात् उपर्युक्त पापोंका भागी हो ⁠।⁠।⁠ २० ⁠।⁠।</div>
<div class="class_59">धुन्धुमार उवाच</div>
<div class="class_54">अकृतज्ञस्तु मित्राणां शूद्रायां च प्रजायतु ⁠।</div>
<div class="class_54">एकः सम्पन्नमश्नातु यस्ते हरति पुष्करम् ⁠।⁠।⁠ २१ ⁠।⁠।</div>
<div class="class_55"><span class="class_60">धुन्धुमारने कहा—</span>जिसने आपके कमलोंकी चोरी की हो, वह अपने मित्रोंका उपकार न माने। शूद्र जातिकी स्त्रीसे संतान उत्पन्न करे और अकेला ही स्वादिष्ट अन्न भोजन करे। अर्थात् इन पापोंके फलका भागी बने ⁠।⁠।⁠ २१ ⁠।⁠।</div>
<div class="class_59">पूरुरुवाच</div>
<div class="class_54">चिकित्सायां प्रचरतु भार्यया चैव पुष्यतु ⁠।</div>
<div class="class_54">श्वशुरात्तस्य वृत्तिः स्याद् यस्ते हरति पुष्करम् ⁠।⁠।⁠ २२ ⁠।⁠।</div>
<div class="class_55"><span class="class_60">पूरु बोले—</span>जों आपका कमल चुरा ले गया हो, वह चिकित्साका व्यवसाय (वैद्य या डॉक्टरका पेशा) करे। स्त्रीकी कमाई खाय और ससुरालके धनपर गुजारा करे ⁠।⁠।⁠ २२ ⁠।⁠।</div>
<div class="class_59">दिलीप उवाच</div>
<div class="class_54">उदपानप्लवे ग्रामे ब्राह्मणो वृषलीपतिः ⁠।</div>
<div class="class_54">तस्य लोकान् स व्रजतु यस्ते हरति पुष्करम् ⁠।⁠।⁠ २३ ⁠।⁠।</div>
<div class="class_55"><span class="class_60">दिलीप बोले—</span>जो आपका कमल चुराकर ले गया हो, वह एक कूएँपर सबके साथ पानी भरनेवाले गाँवमें रहकर शूद्र जातिकी स्त्रीसे सम्बन्ध रखनेवाले ब्राह्मणको मृत्युके पश्चात् जिन दुःखदायी लोकोंमें जाना पड़ता है, उन्हींमें जाय ⁠।⁠।⁠ २३ ⁠।⁠।</div>
<div class="class_59">शुक्र उवाच</div>
<div class="class_54">वृथामांसं समश्नातु दिवा गच्छतु मैथुनम् ⁠।</div>
<div class="class_54">प्रेष्यो भवतु राज्ञश्च यस्ते हरति पुष्करम् ⁠।⁠।⁠ २४ ⁠।⁠।</div>
<div class="class_55"><span class="class_60">शुक्रने कहा—</span>जो आपका कमल चुराकर ले गया हो, उसे मांस खानेका, दिनमें मैथुन करनेका और राजाकी नौकरी करनेका पाप लगे ⁠।⁠।⁠ २४ ⁠।⁠।</div>
<div class="class_59">जमदग्निरुवाच</div>
<div class="class_54">अनध्यायेष्वधीयीत मित्रं श्राद्धे च भोजयेत् ⁠।</div>
<div class="class_54">श्राद्धे शूद्रस्य चाश्नीयाद् यस्ते हरति पुष्करम् ⁠।⁠।⁠ २५ ⁠।⁠।</div>
<div class="class_55"><span class="class_60">जमदग्नि बोले—</span>जिसने आपके कमल लिये हों, वह निषिद्ध कालमें अध्ययन करे। मित्रको ही श्राद्धमें जिमावे तथा स्वयं भी शूद्रके श्राद्धमें भोजन करे ⁠।⁠।⁠ २५ ⁠।⁠।</div>
<div class="class_59">शिबिरुवाच</div>
<div class="class_54">अनाहिताग्निर्म्रियतां यज्ञे विघ्नं करोतु च ⁠।</div>
<div class="class_54">तपस्विभिर्विरुध्येच्च यस्ते हरति पुष्करम् ⁠।⁠।⁠ २६ ⁠।⁠।</div>
<div class="class_55"><span class="class_60">शिबिने कहा—</span>जो आपका कमल चुरा ले गया हो; वह अग्निहोत्र किये बिना ही मर जाय, यज्ञमें विघ्न डाले और तपस्वी जनोंके साथ विरोध करे, अर्थात् इन सब पापोंके फलका भागी हो ⁠।⁠।⁠ २६ ⁠।⁠।</div>
<div class="class_59">ययातिरुवाच</div>
<div class="class_54">अनृतौ च व्रती चैव भार्यायां स प्रजायतु ⁠।</div>
<div class="class_54">निराकरोतु वेदांश्च यस्ते हरति पुष्करम् ⁠।⁠।⁠ २७ ⁠।⁠।</div>
<div class="class_55"><span class="class_60">ययातिने कहा—</span>जिसने आपके कमलोंकी चोरी की हो, वह व्रतधारी होकर भी ऋतुकालसे अतिरिक्त समयमें स्त्री-समागम करे और वेदोंका खण्डन करे, अर्थात् इन सब पापोंके फलका भागी हो ⁠।⁠।⁠ २७ ⁠।⁠।</div>
<div class="class_59">नहुष उवाच</div>
<div class="class_54">अतिथिर्गृहसंस्थोऽस्तु कामवृत्तस्तु दीक्षितः ⁠।</div>
<div class="class_54">विद्यां प्रयच्छतु भृतो यस्ते हरति पुष्करम् ⁠।⁠।⁠ २८ ⁠।⁠।</div>
<div class="class_55"><span class="class_60">नहुष बोले—</span>जिसने आपके कमलोंका अपहरण किया हो, वह संन्यासी होकर भी घरमें रहे। यज्ञकी दीक्षा लेकर भी इच्छाचारी हो और वेतन लेकर विद्या पढ़ाये, अर्थात् इन सब पापोंके फलका भागी हो ⁠।⁠।⁠ २८ ⁠।⁠।</div>
<div class="class_59">अम्बरीष उवाच</div>
<div class="class_54">नृशंसस्त्यक्तधर्मोऽस्तु स्त्रीषु ज्ञातिषु गोषु च ⁠।</div>
<div class="class_54">निहन्तु ब्राह्मणं चापि यस्ते हरति पुष्करम् ⁠।⁠।⁠ २९ ⁠।⁠।</div>
<div class="class_55"><span class="class_60">अम्बरीषने कहा—</span>जो आपका कमल ले गया हो, वह क्रूरस्वभावका हो जाय। स्त्रियों, बन्धु-बान्धवों और गौओंके प्रति अपने धर्मका पालन न करे तथा ब्रह्महत्याके पापका भागी हो ⁠।⁠।⁠ २९ ⁠।⁠।</div>
<div class="class_59">नारद उवाच</div>
<div class="class_54">गृहज्ञानी बहिःशास्त्रं पठतां विस्वरं पदम् ⁠।</div>
<div class="class_54">गरीयसोऽवजानातु यस्ते हरति पुष्करम् ⁠।⁠।⁠ ३० ⁠।⁠।</div>
<div class="class_55"><span class="class_60">नारदजीने कहा—</span>जिसने आपके कमलोंका अपहरण किया हो, वह देहरूपी घरको ही आत्मा समझे। मर्यादाका उल्लंघन करके शास्त्र पढ़े। स्वरहीन पदका उच्चारण करे और गुरुजनोंका अपमान करता रहे, अर्थात् उपर्युक्त पापोंका भागी बने ⁠।⁠।⁠ ३० ⁠।⁠।</div>
<div class="class_59">नाभाग उवाच</div>
<div class="class_54">अनृतं भाषतु सदा सद्‌भिश्चैव विरुध्यतु ⁠।</div>
<div class="class_54">शुल्केन तु ददत्कन्यां यस्ते हरति पुष्करम् ⁠।⁠।⁠ ३१ ⁠।⁠।</div>
<div class="class_55"><span class="class_60">नाभाग बोले—</span>जिसने आपके कमल चुराये हों, उसे सदा झूठ बोलनेका, संतोंके साथ विरोध करनेका और कीमत लेकर कन्या बेचनेका पाप लगे ⁠।⁠।⁠ ३१ ⁠।⁠।</div>
<div class="class_59">कविरुवाच</div>
<div class="class_54">पद्‌भ्यां स गां ताडयतु सूर्यं च प्रतिमेहतु ⁠।</div>
<div class="class_54">शरणागतं संत्यजतु यस्ते हरति पुष्करम् ⁠।⁠।⁠ ३२ ⁠।⁠।</div>
<div class="class_55"><span class="class_60">कविने कहा—</span>जिसने आपका कमल लिया हो, उसे गौको लात मारनेका, सूर्यकी ओर मुँह करके पेशाब करनेका और शरणागतको त्याग देनेका पाप लगे ⁠।⁠।⁠ ३२ ⁠।⁠।</div>
<div class="class_59">विश्वामित्र उवाच</div>
<div class="class_54">करोतु भृतकोऽवर्षां राज्ञश्चास्तु पुरोहितः ⁠।</div>
<div class="class_54">ऋत्विगस्तु ह्ययाज्यस्य यस्ते हरति पुष्करम् ⁠।⁠।⁠ ३३ ⁠।⁠।</div>
<div class="class_55"><span class="class_60">विश्वामित्र बोले—</span>जो आपका कमल चुरा ले गया हो, वह वैश्यका भृत्य होकर उसीके खेतमें वर्षा होनेमें बाधा उपस्थित करे। राजाका पुरोहित हो और यज्ञके अनधिकारीका यज्ञ करानेके लिये ऋत्विक् बने, अर्थात् इन पापोंके फलका भागी हो ⁠।⁠।⁠ ३३ ⁠।⁠।</div>
<div class="class_59">पर्वत उवाच</div>
<div class="class_54">ग्रामे चाधिकृतः सोऽस्तु खरयानेन गच्छतु ⁠।</div>
<div class="class_54">शुनः कर्षतु वृत्त्यर्थे यस्ते हरति पुष्करम् ⁠।⁠।⁠ ३४ ⁠।⁠।</div>
<div class="class_55"><span class="class_60">पर्वतने कहा—</span>जो आपका कमल ले गया हो, वह गाँवका मुखिया हो जाय, गधेकी सवारीपर चले तथा पेट भरनेके लिये कुत्तोंको साथ लेकर शिकार खेले ⁠।⁠।</div>
<div class="class_59">भरद्वाज उवाच</div>
<div class="class_54">सर्वपापसमादानं नृशंसे चानृते च यत् ⁠।</div>
<div class="class_54">तत् तस्यास्तु सदा पापं यस्ते हरति पुष्करम् ⁠।⁠।⁠ ३५ ⁠।⁠।</div>
<div class="class_55"><span class="class_60">भरद्वाजने कहा—</span>जिसने आपके कमलोंकी चोरी की हो, उस पापीको निर्दयी और असत्यवादी मनुष्योंमें रहनेवाला सारा-का-सारा पाप सदा ही प्राप्त होता रहे ⁠।⁠।⁠ ३५ ⁠।⁠।</div>
<div class="class_59">अष्टक उवाच</div>
<div class="class_54">स राजास्त्वकृतप्रज्ञः कामवृत्तश्च पापकृत् ⁠।</div>
<div class="class_54">अधर्मेणाभिशास्तूर्वीं यस्ते हरति पुष्करम् ⁠।⁠।⁠ ३६ ⁠।⁠।</div>
<div class="class_55"><span class="class_60">अष्टक बोले—</span>जो आपका कमल ले गया हो, वह राजा मन्दबुद्धि, स्वेच्छाचारी और पापात्मा होकर अधर्मपूर्वक इस पृथ्वीका शासन करे ⁠।⁠।⁠ ३६ ⁠।⁠।</div>
<div class="class_59">गालव उवाच</div>
<div class="class_54">पापिष्ठेभ्यो ह्यनर्घार्हः स नरोऽस्तु स्वपापकृत् ⁠।</div>
<div class="class_54">दत्त्वा दानं कीर्तयतु यस्ते हरति पुष्करम् ⁠।⁠।⁠ ३७ ⁠।⁠।</div>
<div class="class_55"><span class="class_60">गालव बोले—</span>जो आपका कमल चुरा ले गया हो, वह महापापियोंसे भी बढ़कर अनादरणीय हो, स्वजनोंका भी अपकार करे तथा दान देकर अपने ही मुखसे उसका बखान करे ⁠।⁠।⁠ ३७ ⁠।⁠।</div>
<div class="class_59">अरुन्धत्युवाच</div>
<div class="class_54">श्वश्र्वापवादं मदतु भर्तुर्भवतु दुर्मनाः ⁠।</div>
<div class="class_54">एका स्वादु समश्नातु या ते हरति पुष्करम् ⁠।⁠।⁠ ३८ ⁠।⁠।</div>
<div class="class_55"><span class="class_60">अरुन्धती बोलीं—</span>जिस स्त्रीने आपका कमल लिया हो, वह अपने सासकी निन्दा करे, पतिके लिये अपने मनमें दुर्भावना रखे और अकेली ही स्वादिष्ट भोजन किया करे, अर्थात् इन सब पापोंकी फलभागिनी बने ⁠।⁠।⁠ ३८ ⁠।⁠।</div>
<div class="class_59">वालखिल्या ऊचुः</div>
<div class="class_54">एकपादेन वृत्त्यर्थं ग्रामद्वारे स तिष्ठतु ⁠।</div>
<div class="class_54">धर्मज्ञस्त्यक्तधर्मास्तु यस्ते हरति पुष्करम् ⁠।⁠।⁠ ३९ ⁠।⁠।</div>
<div class="class_55"><span class="class_60">बालखिल्य बोले—</span>जो आपका कमल ले गया हो, वह अपनी जीविकाके लिये गाँवके दरवाजेपर एक पैरसे खड़ा रहे और धर्मको जानते हुए भी उसका परित्याग करे ⁠।⁠।⁠ ३९ ⁠।⁠।</div>
<div class="class_59">शुनःसख उवाच</div>
<div class="class_54">अग्निहोत्रमनादृत्य स सुखं स्वपतु द्विजः ⁠।</div>
<div class="class_54">परिव्राट् कामवृत्तोऽस्तु यस्ते हरति पुष्करम् ⁠।⁠।⁠ ४० ⁠।⁠।</div>
<div class="class_55"><span class="class_60">शुनःसख बोले—</span>जो आपका कमल ले गया हो, वह द्विज होकर भी सबेरे और शामको अग्निहोत्रकी अवहेलना करके सुखसे सोये तथा संन्यासी होकर भी मनमाना बर्ताव करे, अर्थात् उपर्युक्त पापोंके फलका भागी हो ⁠।⁠।⁠ ४० ⁠।⁠।</div>
<div class="class_59">सुरभ्युवाच</div>
<div class="class_54">बालजेन निदानेन कांस्यं भवतु दोहनम् ⁠।</div>
<div class="class_54">दुह्येत परवत्सेन या ते हरति पुष्करम् ⁠।⁠।⁠ ४१ ⁠।⁠।</div>
<div class="class_55"><span class="class_60">सुरभि बोली—</span>जो गाय आपका कमल ले गयी हो, उसके पैर बालोंकी रस्सीसे बाँधे जायँ, उसके दूधके लिये ताँबे मिले हुए धातुका दोहनपात्र हो और वह दूसरे गायके बछड़ेसे दुही जाय ⁠।⁠।⁠ ४१ ⁠।⁠।</div>
<div class="class_59">भीष्म उवाच</div>
<div class="class_54">ततस्तु तैः शपथैः शप्यमानै-</div>
<div class="class_57">र्नानाविधैर्बहुभिः कौरवेन्द्र ⁠।</div>
<div class="class_54">सहस्राक्षो देवराट् सम्प्रहृष्टः</div>
<div class="class_57">समीक्ष्य तं कोपनं विप्रमुख्यम् ⁠।⁠।⁠ ४२ ⁠।⁠।</div>
<div class="class_55"><span class="class_60">भीष्मजी कहते हैं—</span>कौरवेन्द्र! इस प्रकार जब सब लोग नाना प्रकारकी अनेकानेक शपथ कर चुके, तब सहस्र नेत्रधारी देवराज इन्द्र बड़े प्रसन्न हुए और उन विप्रवर अगस्त्यको कुपित हुआ देख उनके सामने प्रकट हो गये ⁠।⁠।⁠ ४२ ⁠।⁠।</div>
<div class="class_54">अथाब्रवीन्मघवा प्रत्ययं स्वं</div>
<div class="class_57">समाभाष्य तमृषिं जातरोषम् ⁠।</div>
<div class="class_54">ब्रह्मर्षिर्देवर्षिनृपर्षिमध्ये</div>
<div class="class_57">यं तं निबोधेह ममाद्य राजन् ⁠।⁠।⁠ ४३ ⁠।⁠।</div>
<div class="class_55">राजन्! ब्रह्मर्षियों, देवर्षियों तथा राजर्षियोंके बीचमें कुपित हुए महर्षि अगस्त्यको सम्बोधित करके देवराज इन्द्रने जो अपना अभिप्राय व्यक्त किया, उसे आज तुम मेरे मुखसे यहाँ सुनो ⁠।⁠।⁠ ४३ ⁠।⁠।</div>
<div class="class_59">शक्र उवाच</div>
<div class="class_54">अध्वर्यवे दुहितरं ददातु</div>
<div class="class_57">छन्दोगे वा चरितब्रह्मचर्ये ⁠।</div>
<div class="class_54">अथर्वणं वेदमधीत्य विप्रः</div>
<div class="class_57">स्नायीत यः पुष्करमाददाति ⁠।⁠।⁠ ४४ ⁠।⁠।</div>
<div class="class_55"><span class="class_60">इन्द्र बोले—</span>ब्रह्मन्! जो आपका कमल ले गया हो, वह ब्रह्मचर्य व्रतको पूर्ण करके आये हुए यजुर्वेदी अथवा सामवेदी विद्वान्‌को कन्यादान दे। अथवा वह ब्राह्मण अथर्ववेदका अध्ययन पूरा करके शीघ्र ही स्नातक बन जाय ⁠।⁠।⁠ ४४ ⁠।⁠।</div>
<div class="class_54">सर्वान् वेदानधीयीत पुण्यशीलोऽस्तु धार्मिकः ⁠।</div>
<div class="class_54">ब्रह्मणः सदनं यातु यस्ते हरति पुष्करम् ⁠।⁠।⁠ ४५ ⁠।⁠।</div>
<div class="class_55">जिसने आपके कमलोंका अपहरण किया हो, वह सम्पूर्ण वेदोंका अध्ययन करे। पुण्यात्मा और धार्मिक हो, तथा मृत्युके पश्चात् वह ब्रह्माजीके लोकमें जाय ⁠।⁠।</div>
<div class="class_59">अगस्त्य उवाच</div>
<div class="class_54">आशीर्वादस्त्वया प्रोक्तः शपथो बलसूदन ⁠।</div>
<div class="class_54">दीयतां पुष्करं मह्यमेष धर्मः सनातनः ⁠।⁠।⁠ ४६ ⁠।⁠।</div>
<div class="class_55"><span class="class_60">अगस्त्यने कहा—</span>बलसूदन! आपने जो शपथ की है, वह तो आशीर्वादस्वरूप है। अतः आपने ही मेरे कमल लिये हैं, कृपया उन्हें मुझे दे दीजिये। यही सनातन धर्म है ⁠।⁠।⁠ ४६ ⁠।⁠।</div>
<div class="class_59">इन्द्र उवाच</div>
<div class="class_54">न मया भगवल्लोँभाद्धृतं पुष्करमद्य वै ⁠।</div>
<div class="class_54">धर्मांस्तु श्रोतुकामेन हृतं न क्रोद्धुमर्हसि ⁠।⁠।⁠ ४७ ⁠।⁠।</div>
<div class="class_55"><span class="class_60">इन्द्र बोले—</span>भगवन्! मैंने लोभवश कमलोंको नहीं लिया था। आपलोगोंके मुखसे धर्मकी बातें सुनना चाहता था, इसीलिये इन कमलोंका अपहरण कर लिया था। अतः मुझपर क्रोध न कीजियेगा ⁠।⁠।⁠ ४७ ⁠।⁠।</div>
<div class="class_41"><img src="image_17209.jpg" alt="" class="class_171"/></div>
<div class="class_54">धर्मश्रुतिसमुत्कर्षो धर्मसेतुरनामयः ⁠।</div>
<div class="class_54">आर्षो वै शाश्वतो नित्यमव्ययोऽयं मया श्रुतः ⁠।⁠।⁠ ४८ ⁠।⁠।</div>
<div class="class_55">आज मैंने आपलोगोंके मुखसे उस आर्ष सनातन धर्मका श्रवण किया है जो नित्य अविकारी, अनामय और संसार-सागरसे पार उतारनेके लिये पुलके समान है। इससे धार्मिक श्रुतियोंका उत्कर्ष सिद्ध होता है ⁠।⁠।⁠ ४८ ⁠।⁠।</div>
<div class="class_54">तदिदं गृह्यतां विद्वन् पुष्करं द्विजसत्तम ⁠।</div>
<div class="class_54">अतिक्रमं मे भगवन् क्षन्तुमर्हस्यनिन्दित ⁠।⁠।⁠ ४९ ⁠।⁠।</div>
<div class="class_55">द्विजश्रेष्ठ! विद्वन्! अब आप अपने ये कमल लीजिये। भगवन्! अनिन्दनीय महर्षे! मेरा अपराध क्षमा कीजिये ⁠।⁠।⁠ ४९ ⁠।⁠।</div>
<div class="class_54">इत्युक्तः स महेन्द्रेण तपस्वी कोपनो भृशम् ⁠।</div>
<div class="class_54">जग्राह पुष्करं धीमान् प्रसन्नश्चाभवन्मुनिः ⁠।⁠।⁠ ५० ⁠।⁠।</div>
<div class="class_55">महेन्द्रके ऐसा कहनेपर वे क्रोधी तपस्वी बुद्धिमान् अगस्त्य मुनि बड़े प्रसन्न हुए और उन्होंने इन्द्रके हाथसे अपने कमल ले लिये ⁠।⁠।⁠ ५० ⁠।⁠।</div>
<div class="class_54">प्रययुस्ते ततो भूयस्तीर्थानि वनगोचराः ⁠।</div>
<div class="class_54">पुण्येषु तीर्थेषु तथा गात्राण्याप्लावयन्त ते ⁠।⁠।⁠ ५१ ⁠।⁠।</div>
<div class="class_55">तदनन्तर उन सब लोगोंने वनके मार्गोंसे होते हुए पुनः तीर्थयात्रा आरम्भ की और पुण्यतीर्थोंमें जा-जाकर गोते लगाकर स्नान किया ⁠।⁠।⁠ ५१ ⁠।⁠।</div>
<div class="class_54">आख्यानं य इदं युक्तः पठेत् पर्वणि पर्वणि ⁠।</div>
<div class="class_54">न मूर्खं जनयेत् पुत्रं न भवेच्च निराकृतिः ⁠।⁠।⁠ ५२ ⁠।⁠।</div>
<div class="class_55">जो प्रत्येक पर्वके अवसरपर एकाग्रचित्त हो इस पवित्र आख्यानका पाठ करता है, वह कभी मूर्ख पुत्रको नहीं जन्म देता है, तथा स्वयं भी किसी अंगसे हीन या असफलमनोरथ नहीं होता है ⁠।⁠।⁠ ५२ ⁠।⁠।</div>
<div class="class_54">न तमापत्‌ स्पृशेत्‌ काचिद् विज्वरो नजरावहः ⁠।</div>
<div class="class_54">विरजाः श्रेयसा युक्तः प्रेत्य स्वर्गमवाप्नुयात् ⁠।⁠।⁠ ५३ ⁠।⁠।</div>
<div class="class_55">उसके ऊपर कोई आपत्ति नहीं आती। वह चिन्तारहित होता है। उसके ऊपर जरावस्थाका आक्रमण नहीं होता। वह रागशून्य होकर कल्याणका भागी होता है तथा मृत्युके पश्चात् स्वर्गलोकमें जाता है ⁠।⁠।⁠ ५३ ⁠।⁠।</div>
<div class="class_54">यश्च शास्त्रमधीयीत ऋषिभिः परिपालितम् ⁠।</div>
<div class="class_54">स गच्छेद् ब्रह्मणो लोकमव्ययं च नरोत्तम ⁠।⁠।⁠ ५४ ⁠।⁠।</div>
<div class="class_55">नरश्रेष्ठ! जो ऋषियोंद्वारा सुरक्षित इस शास्त्रका अध्ययन करता है, वह अविनाशी ब्रह्मधामको प्राप्त होता है ⁠।⁠।⁠ ५४ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि शपथविधिर्नाम चतुर्नवतितमोऽध्यायः ⁠।⁠।⁠ ९४ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें शपथविधिनामक चौरानबेवाँ अध्याय पूरा हुआ ⁠।⁠।⁠ ९४ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
