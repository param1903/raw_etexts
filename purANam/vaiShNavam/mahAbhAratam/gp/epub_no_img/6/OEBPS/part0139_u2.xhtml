<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0139</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53900" class="class_92">षोडशाधिकशततमोऽध्यायः</div>
<div class="class_93">मांस न खानेसे लाभ और अहिंसाधर्मकी प्रशंसा</div>
<div class="class_86">युधिष्ठिर उवाच</div>
<div class="class_54">इमे वै मानवा लोके नृशंसा मांसगृद्धिनः ⁠।</div>
<div class="class_54">विसृज्य विविधान् भक्ष्यान् महारक्षोगणा इव ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिर कहते हैं—</span>पितामह! बड़े खेदकी बात है कि संसारके ये निर्दयी मनुष्य अच्छे-अच्छे खाद्य पदार्थोंका परित्याग करके महान् राक्षसोंके समान मांसका स्वाद लेना चाहते हैं ⁠।⁠।⁠ १ ⁠।⁠।</div>
<div class="class_54">अपूपान् विविधाकाराञ्शाकानि विविधानि च ⁠।</div>
<div class="class_54">खाण्डवान् रसयोगान्न तथेच्छन्ति यथाऽऽमिषम् ⁠।⁠।⁠ २ ⁠।⁠।</div>
<div class="class_55">भाँति-भाँतिके मालपूओं, नाना प्रकारके शाकों तथा रसीली मिठाइयोंकी भी वैसी इच्छा नहीं रखते, जैसी रुचि मांसके लिये रखते हैं ⁠।⁠।⁠ २ ⁠।⁠।</div>
<div class="class_54">तदिच्छामि गुणान् श्रोतुं मांसस्याभक्षणे प्रभो ⁠।</div>
<div class="class_54">भक्षणे चैव ये दोषास्तांश्चैव पुरुषर्षभ ⁠।⁠।⁠ ३ ⁠।⁠।</div>
<div class="class_55">प्रभो! पुरुषप्रवर! अतः मैं मांस न खानेसे होनेवाले लाभ और उसे खानेसे होनेवाली हानियोंको पुनः सुनना चाहता हूँ ⁠।⁠।⁠ ३ ⁠।⁠।</div>
<div class="class_54">सर्वं तत्त्वेन धर्मज्ञ यथावदिह धर्मतः ⁠।</div>
<div class="class_54">किं च भक्ष्यमभक्ष्यं वा सर्वमेतद् वदस्व मे ⁠।⁠।⁠ ४ ⁠।⁠।</div>
<div class="class_55">धर्मज्ञ पितामह! इस समय धर्मके अनुसार यथावत्‌रूपसे यहाँ सब बातें ठीक-ठीक बताइये। इसके सिवा यह भी कहिये कि भोजन करने योग्य क्या वस्तु है और भोजन न करने योग्य क्या वस्तु है ⁠।⁠।⁠ ४ ⁠।⁠।</div>
<div class="class_54">यथैतद् यादृशं चैव गुणा ये चास्य वर्जने ⁠।</div>
<div class="class_54">दोषा भक्षयतो येऽपि तन्मे ब्रूहि पितामह ⁠।⁠।⁠ ५ ⁠।⁠।</div>
<div class="class_55">पितामह! मांसका जो स्वरूप है, यह जैसा है, इसका त्याग कर देनेमें जो लाभ है और इसे खानेवाले पुरुषको जो दोष प्राप्त होते हैं—ये सब बातें मुझे बताइये ⁠।⁠।⁠ ५ ⁠।⁠।</div>
<div class="class_59">भीष्म उवाच</div>
<div class="class_54">एवमेतन्महाबाहो यथा वदसि भारत ⁠।</div>
<div class="class_54">विवर्जिते तु बहवो गुणाः कौरवनन्दन ⁠।</div>
<div class="class_54">ये भवन्ति मनुष्याणां तान् मे निगदतः शृणु ⁠।⁠।⁠ ६ ⁠।⁠।</div>
<div class="class_55"><span class="class_60">भीष्मजीने कहा—</span>महाबाहो! भरतनन्दन! तुम जैसा कहते हो ठीक वैसी ही बात है। कौरवनन्दन! मांस न खानेमें बहुत-से लाभ हैं, जो वैसे मनुष्योंको सुलभ होते हैं; मैं बता रहा हूँ; सुनो ⁠।⁠।⁠ ६ ⁠।⁠।</div>
<div class="class_54">स्वमांसं परमांसेन यो वर्धयितुमिच्छति ⁠।</div>
<div class="class_54">नास्ति क्षुद्रतरस्तस्मात् स नृशंसतरो नरः ⁠।⁠।⁠ ७ ⁠।⁠।</div>
<div class="class_55">जो दूसरेके मांससे अपना मांस बढ़ाना चाहता है, उससे बढ़कर नीच और निर्दयी मनुष्य दूसरा कोई नहीं है ⁠।⁠।⁠ ७ ⁠।⁠।</div>
<div class="class_54">न हि प्राणात् प्रियतरं लोके किंचन विद्यते ⁠।</div>
<div class="class_54">तस्माद् दयां नरः कुर्याद् यथाऽऽत्मनि तथा परे ⁠।⁠।⁠ ८ ⁠।⁠।</div>
<div class="class_55">जगत्‌में अपने प्राणोंसे अधिक प्रिय दूसरी कोई वस्तु नहीं है। इसलिये मनुष्य जैसे अपने ऊपर दया चाहता है, उसी तरह दूसरोंपर भी दया करे ⁠।⁠।⁠ ८ ⁠।⁠।</div>
<div class="class_54">शुक्राच्च तात सम्भूतिर्मांसस्येह न संशयः ⁠।</div>
<div class="class_54">भक्षणे तु महान् दोषो निवृत्त्या पुण्यमुच्यते ⁠।⁠।⁠ ९ ⁠।⁠।</div>
<div class="class_55">तात! मांस-भक्षण करनेमें महान् दोष है; क्योंकि मांसकी उत्पत्ति वीर्यसे होती है, इसमें संशय नहीं है। अतः उससे निवृत्त होनेमें ही पुण्य बताया गया है ⁠।⁠।⁠ ९ ⁠।⁠।</div>
<div class="class_54">न ह्यतः सदृशं किंचिदिह लोके परत्र च ⁠।</div>
<div class="class_54">यत् सर्वेष्विह भूतेषु दया कौरवनन्दन ⁠।⁠।⁠ १० ⁠।⁠।</div>
<div class="class_55">कौरवनन्दन! इस लोक और परलोकमें इसके समान दूसरा कोई पुण्यकार्य नहीं है कि इस जगत्‌में समस्त प्राणियोंपर दया की जाय ⁠।⁠।⁠ १० ⁠।⁠।</div>
<div class="class_54">न भयं विद्यते जातु नरस्येह दयावतः ⁠।</div>
<div class="class_54">दयावतामिमे लोकाः परे चापि तपस्विनाम् ⁠।⁠।⁠ ११ ⁠।⁠।</div>
<div class="class_55">इस जगत्‌में दयालु मनुष्यको कभी भयका सामना नहीं करना पड़ता। दयालु और तपस्वी पुरुषोंके लिये इहलोक और परलोक दोनों ही सुखद होते हैं ⁠।⁠।⁠ ११ ⁠।⁠।</div>
<div class="class_54">अहिंसालक्षणो धर्म इति धर्मविदो विदुः ⁠।</div>
<div class="class_54">यदहिंसात्मकं कर्म तत् कुर्यादात्मवान् नरः ⁠।⁠।⁠ १२ ⁠।⁠।</div>
<div class="class_55">धर्मज्ञ पुरुष यह जानते हैं कि अहिंसा ही धर्मका लक्षण है। मनस्वी पुरुष वही कर्म करे, जो अहिंसात्मक हो ⁠।⁠।⁠ १२ ⁠।⁠।</div>
<div class="class_54">अभयं सर्वभूतेभ्यो यो ददाति दयापरः ⁠।</div>
<div class="class_54">अभयं तस्य भूतानि ददतीत्यनुशुश्रुम ⁠।⁠।⁠ १३ ⁠।⁠।</div>
<div class="class_55">जो दयापरायण पुरुष सम्पूर्ण भूतोंको अभयदान देता है, उसे भी सब प्राणी अभयदान देते हैं। ऐसा हमने सुन रखा है ⁠।⁠।⁠ १३ ⁠।⁠।</div>
<div class="class_54">क्षतं च स्खलितं चैव पतितं कृष्टमाहतम् ⁠।</div>
<div class="class_54">सर्वभूतानि रक्षन्ति समेषु विषमेषु च ⁠।⁠।⁠ १४ ⁠।⁠।</div>
<div class="class_55">वह घायल हो, लड़खड़ाता हो, गिर पड़ा हो, पानीके बहावमें खिंचकर बहा जाता हो, आहत हो अथवा किसी भी सम-विषम अवस्थामें पड़ा हो, सब प्राणी उसकी रक्षा करते हैं ⁠।⁠।⁠ १४ ⁠।⁠।</div>
<div class="class_54">नैनं ब्यालमृगा घ्नन्ति न पिशाचा न राक्षसाः ⁠।</div>
<div class="class_54">मुच्यते भयकालेषु मोक्षयेद् यो भये परान् ⁠।⁠।⁠ १५ ⁠।⁠।</div>
<div class="class_55">जो दूसरोंको भयसे छुड़ाता है, उसे न हिंसक पशु मारते हैं और न पिशाच तथा राक्षस ही उसपर प्रहार करते हैं। वह भयका अवसर आनेपर उससे मुक्त हो जाता है ⁠।⁠।⁠ १५ ⁠।⁠।</div>
<div class="class_54">प्राणदानात् परं दानं न भूतं न भविष्यति ⁠।</div>
<div class="class_54">न ह्यात्मनः प्रियतरं किंचिदस्तीह निश्चितम् ⁠।⁠।⁠ १६ ⁠।⁠।</div>
<div class="class_55">प्राणदानसे बढ़कर दूसरा कोई दान न हुआ है और न होगा। अपने आत्मासे बढ़कर प्रियतर वस्तु दूसरी कोई नहीं है। यह निश्चित बात है ⁠।⁠।⁠ १६ ⁠।⁠।</div>
<div class="class_54">अनिष्टं सर्वभूतानां मरणं नाम भारत ⁠।</div>
<div class="class_54">मृत्युकाले हि भूतानां सद्यो जायति वेपथुः ⁠।⁠।⁠ १७ ⁠।⁠।</div>
<div class="class_55">भरतनन्दन! किसी भी प्राणीको मृत्यु अभीष्ट नहीं है; क्योंकि मृत्युकालमें सभी प्राणियोंका शरीर तुरंत काँप उठता है ⁠।⁠।⁠ १७ ⁠।⁠।</div>
<div class="class_54">जातिजन्मजरादुःखैर्नित्यं संसारसागरे ⁠।</div>
<div class="class_54">जन्तवः परिवर्तन्ते मरणादुद्विजन्ति च ⁠।⁠।⁠ १८ ⁠।⁠।</div>
<div class="class_55">इस संसार-समुद्रमें समस्त प्राणी सदा गर्भवास, जन्म और बुढ़ापा आदिके दुःखोंसे दुःखी होकर चारों ओर भटकते रहते हैं। साथ ही मृत्युके भयसे उद्विग्न रहा करते हैं ⁠।⁠।⁠ १८ ⁠।⁠।</div>
<div class="class_54">गर्भवासेषु पच्यन्ते क्षाराम्लकटुकै रसैः ⁠।</div>
<div class="class_54">मूत्रस्वेदपुरीषाणां परुषैर्भृशदारुणैः ⁠।⁠।⁠ १९ ⁠।⁠।</div>
<div class="class_55">गर्भमें आये हुए प्राणी मल-मूत्र और पसीनोंके बीचमें रहकर खारे, खट्टे और कड़वे आदि रसोंसे, जिनका स्पर्श अत्यन्त कठोर और दुःखदायी होता है, पकते रहते हैं, जिससे उन्हें बड़ा भारी कष्ट होता है ⁠।⁠।</div>
<div class="class_54">जाताश्चाप्यवशास्तत्र च्छिद्यमानाः पुनः पुनः ⁠।</div>
<div class="class_54">पाच्यमानाश्च दृश्यन्ते विवशा मांसगृद्धिनः ⁠।⁠।⁠ २० ⁠।⁠।</div>
<div class="class_55">मांसलोलुप जीव जन्म लेनेपर भी परवश होते हैं। वे बार-बार शस्त्रोंसे काटे और पकाये जाते हैं। उनकी यह बेवशी प्रत्यक्ष देखी जाती है ⁠।⁠।⁠ २० ⁠।⁠।</div>
<div class="class_54">कुम्भीपाके च पच्यन्ते तां तां योनिमुपागताः ⁠।</div>
<div class="class_54">आक्रम्य मार्यमाणाश्च भ्राम्यन्ते वै पुनः पुनः ⁠।⁠।⁠ २१ ⁠।⁠।</div>
<div class="class_55">वे अपने पापोंके कारण कुम्भीपाक नरकमें राँधे जाते और भिन्न-भिन्न योनियोंमें जन्म लेकर गला घोंट-घोंटकर मारे जाते हैं। इस प्रकार उन्हें बारंबार संसार-चक्रमें भटकना पड़ता है ⁠।⁠।⁠ २१ ⁠।⁠।</div>
<div class="class_54">नात्मनोऽस्ति प्रियतरः पृथिवीमनुसृत्य ह ⁠।</div>
<div class="class_54">तस्मात् प्राणिषु सर्वेषु दयावानात्मवान् भवेत् ⁠।⁠।⁠ २२ ⁠।⁠।</div>
<div class="class_55">इस भूमण्डलपर अपने आत्मासे बढ़कर कोई प्रिय वस्तु नहीं है। इसलिये सब प्राणियोंपर दया करे और सबको अपना आत्मा ही समझे ⁠।⁠।⁠ २२ ⁠।⁠।</div>
<div class="class_54">सर्वमांसानि यो राजन् यावज्जीवं न भक्षयेत् ⁠।</div>
<div class="class_54">स्वर्गे स विपुलं स्थानं प्राप्नुयान्नात्र संशयः ⁠।⁠।⁠ २३ ⁠।⁠।</div>
<div class="class_55">राजन्! जो जीवनभर किसी भी प्राणीका मांस नहीं खाता, वह स्वर्गमें श्रेष्ठ एवं विशाल स्थान पाता है, इसमें संशय नहीं है ⁠।⁠।⁠ २३ ⁠।⁠।</div>
<div class="class_54">ये भक्षयन्ति मांसानि भूतानां जीवितैषिणाम् ⁠।</div>
<div class="class_54">भक्ष्यन्ते तेऽपि भूतैस्तैरिति मे नास्ति संशयः ⁠।⁠।⁠ २४ ⁠।⁠।</div>
<div class="class_55">जो जीवित रहनेकी इच्छावाले प्राणियोंके मांसको खाते हैं, वे दूसरे जन्ममें उन्हीं प्राणियोंद्वारा भक्षण किये जाते हैं। इस विषयमें मुझे संशय नहीं है ⁠।⁠।⁠ २४ ⁠।⁠।</div>
<div class="class_54">मां स भक्षयते यस्माद् भक्षयिष्ये तमप्यहम् ⁠।</div>
<div class="class_54">एतन्मांसस्य मांसत्वमनुबुद्‌ध्यस्व भारत ⁠।⁠।⁠ २५ ⁠।⁠।</div>
<div class="class_55">भरतनन्दन! (जिसका वध किया जाता है, वह प्राणी कहता है—) <span class="class_60">‘मां स भक्षयते यस्माद् भक्षयिष्ये तमप्यहम् ⁠।’</span> अर्थात् ‘आज मुझे वह खाता है तो कभी मैं भी उसे खाऊँगा।’ यही मांसका मांसत्व है—इसे ही मांस शब्दका तात्पर्य समझो ⁠।⁠।⁠ २५ ⁠।⁠।</div>
<div class="class_54">घातको वध्यते नित्यं तथा वध्यति भक्षिता ⁠।</div>
<div class="class_54">आक्रोष्टा क्रुध्यते राजंस्तथा द्वेष्यत्वमाप्नुते ⁠।⁠।⁠ २६ ⁠।⁠।</div>
<div class="class_55">राजन्! इस जन्ममें जिस जीवकी हिंसा होती है, वह दूसरे जन्ममें सदा ही अपने घातकका वध करता है। फिर भक्षण करनेवालेको भी मार डालता है। जो दूसरोंकी निन्दा करता है, वह स्वयं भी दूसरोंके क्रोध और द्वेषका पात्र होता है ⁠।⁠।⁠ २६ ⁠।⁠।</div>
<div class="class_54">येन येन शरीरेण यद् यत् कर्म करोति यः ⁠।</div>
<div class="class_54">तेन तेन शरीरेण तत्तत् फलमुपाश्नुते ⁠।⁠।⁠ २७ ⁠।⁠।</div>
<div class="class_55">जो जिस-जिस शरीरसे जो-जो कर्म करता है, वह उस-उस शरीरसे भी उस-उस कर्मका फल भोगता है ⁠।⁠।⁠ २७ ⁠।⁠।</div>
<div class="class_54">अहिंसा परमो धर्मस्तथाहिंसा परो दमः ⁠।</div>
<div class="class_54">अहिंसा परमं दानमहिंसा परमं तपः ⁠।⁠।⁠ २८ ⁠।⁠।</div>
<div class="class_55">अहिंसा परम धर्म है, अहिंसा परम संयम है, अहिंसा परम दान है और अहिंसा परम तपस्या है ⁠।⁠।</div>
<div class="class_54">अहिंसा परमो यज्ञस्तथाहिंसा परं फलम् ⁠।</div>
<div class="class_54">अहिंसा परमं मित्रमहिंसा परमं सुखम् ⁠।⁠।⁠ २९ ⁠।⁠।</div>
<div class="class_55">अहिंसा परम यज्ञ है, अहिंसा परम फल है, अहिंसा परम मित्र है और अहिंसा परम सुख है ⁠।⁠।⁠ २९ ⁠।⁠।</div>
<div class="class_54">सर्वयज्ञेषु वा दानं सर्वतीर्थेषु वाऽऽप्लुतम् ⁠।</div>
<div class="class_54">सर्वदानफलं वापि नैतत्तुल्यमहिंसया ⁠।⁠।⁠ ३० ⁠।⁠।</div>
<div class="class_55">सम्पूर्ण यज्ञोंमें जो दान किया जाता है, समस्त तीर्थोंमें जो गोता लगाया जाता है तथा सम्पूर्ण दानोंका जो फल है—यह सब मिलकर भी अहिंसाके बराबर नहीं हो सकता ⁠।⁠।⁠ ३० ⁠।⁠।</div>
<div class="class_54">अहिंस्रस्य तपोऽक्षय्यमहिंस्रो यजते सदा ⁠।</div>
<div class="class_54">अहिंस्रः सर्वभूतानां यथा माता यथा पिता ⁠।⁠।⁠ ३१ ⁠।⁠।</div>
<div class="class_55">जो हिंसा नहीं करता, उसकी तपस्या अक्षय होती है। वह सदा यज्ञ करनेका फल पाता है। हिंसा न करनेवाला मनुष्य सम्पूर्ण प्राणियोंके माता-पिताके समान है ⁠।⁠।⁠ ३१ ⁠।⁠।</div>
<div class="class_54">एतत् फलमहिंसाया भूयश्च कुरुपुंगव ⁠।</div>
<div class="class_54">न हि शक्या गुणा वक्तुमपि वर्षशतैरपि ⁠।⁠।⁠ ३२ ⁠।⁠।</div>
<div class="class_55">कुरुश्रेष्ठ! यह अहिंसाका फल है। यही क्या, अहिंसाका तो इससे भी अधिक फल है। अहिंसासे होनेवाले लाभोंका सौ वर्षोंमें भी वर्णन नहीं किया जा सकता ⁠।⁠।⁠ ३२ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि अहिंसाफलकथने षोडशाधिकशततमोऽध्यायः ⁠।⁠।⁠ ११६ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्म पर्वमें अहिंसाके फलका वर्णनविषयक एक सौ सोलहवाँ अध्याय पूरा हुआ ⁠।⁠।⁠ ११६ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
