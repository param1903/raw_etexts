<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0155</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72032" class="class_92">त्रिंशदधिकशततमोऽध्यायः</div>
<div class="class_93">दुर्योधनका द्रोणाचार्यको उपालम्भ देना, द्रोणाचार्यका उसे द्यूतका परिणाम दिखाकर युद्धके लिये वापस भेजना और उसके साथ युधामन्यु तथा उत्तमौजाका युद्ध</div>
<div class="class_86">संजय उवाच</div>
<div class="class_54">तस्मिन् विलुलिते सैन्ये सैन्धवायार्जुने गते ⁠।</div>
<div class="class_54">सात्वते भीमसेने च पुत्रस्ते द्रोणमभ्ययात् ⁠।⁠।⁠ १ ⁠।⁠।</div>
<div class="class_54">त्वरन्नेकरथेनैव बहुकृत्यं विचिन्तयन् ⁠।</div>
<div class="class_55"><span class="class_60">संजय कहते हैं—</span>महाराज! इस प्रकार जब वह सेना विचलित होकर भाग चली, अर्जुन सिंधुराजके वधके लिये आगे बढ़ गये और उनके पीछे सात्यकि तथा भीमसेन भी वहाँ जा पहुँचे, तब आपका पुत्र दुर्योधन बड़ी उतावलीके साथ एकमात्र रथद्वारा बहुत-से आवश्यक कार्योंके सम्बन्धमें सोचता-विचारता हुआ द्रोणाचार्यके पास गया ⁠।⁠।⁠ १<img src="image_740.jpg" alt="" class="class_58"/> ⁠।⁠।</div>
<div class="class_54">स रथस्तव पुत्रस्य त्वरया परया युतः ⁠।⁠।⁠ २ ⁠।⁠।</div>
<div class="class_54">तूर्णमभ्यद्रवद् द्रोणं मनोमारुतवेगवान् ⁠।</div>
<div class="class_55">आपके पुत्रका वह रथ मन और वायुके समान वेगशाली था। वह बड़ी तेजीके साथ तत्काल द्रोणाचार्यके पास जा पहुँचा ⁠।⁠।⁠ २<img src="image_740.jpg" alt="" class="class_58"/> ⁠।⁠।</div>
<div class="class_54">उवाच चैनं पुत्रस्ते संरम्भाद् रक्तलोचनः ⁠।⁠।⁠ ३ ⁠।⁠।</div>
<div class="class_54">ससम्भ्रममिदं वाक्यमब्रवीत् कुरुनन्दनः ⁠।</div>
<div class="class_55">उस समय आपका पुत्र कुरुनन्दन दुर्योधन क्रोधसे लाल आँखें करके घबराहटके स्वरमें द्रोणाचार्यसे इस प्रकार बोला— ⁠।⁠।⁠ ३<img src="image_740.jpg" alt="" class="class_58"/> ⁠।⁠।</div>
<div class="class_54">अर्जुनो भीमसेनश्च सात्यकिश्चापराजितः ⁠।⁠।⁠ ४ ⁠।⁠।</div>
<div class="class_54">विजित्य सर्वसैन्यानि सुमहान्ति महारथाः ⁠।</div>
<div class="class_54">सम्प्राप्ताः सिन्धुराजस्य समीपमनिवारिताः ⁠।⁠।⁠ ५ ⁠।⁠।</div>
<div class="class_55">‘आचार्य! अर्जुन, भीमसेन और अपराजित वीर सात्यकि—ये तीनों महारथी मेरी सम्पूर्ण एवं विशाल सेनाओंको पराजित करके सिंधुराज जयद्रथके समीप पहुँच गये हैं। उन्हें कोई रोक नहीं सका है ⁠।⁠।⁠ ४-५ ⁠।⁠।</div>
<div class="class_54">व्यायच्छन्ति च तत्रापि सर्व एवापराजिताः ⁠।</div>
<div class="class_54">यदि तावद् रणे पार्थो व्यतिक्रान्तो महारथः ⁠।⁠।⁠ ६ ⁠।⁠।</div>
<div class="class_54">कथं सात्यकिभीमाभ्यां व्यतिक्रान्तोऽसि मानद ⁠।</div>
<div class="class_55">‘वहाँ भी वे सब-के-सब अपराजित होकर मेरी सेनापर प्रहार कर रहे हैं। मान लिया, महारथी अर्जुन रणभूमिमें (अधिक शक्तिशाली होनेके कारण) आपको लाँघकर आगे बढ़ गये हैं; परंतु दूसरोंको मान देनेवाले गुरुदेव! सात्यकि और भीमसेनने किस तरह आपका लंघन किया है? ⁠।⁠।⁠ ६<img src="image_740.jpg" alt="" class="class_58"/> ⁠।⁠।</div>
<div class="class_54">आश्चर्यभूतं लोकेऽस्मिन् समुद्रस्येव शोषणम् ⁠।⁠।⁠ ७ ⁠।⁠।</div>
<div class="class_54">निर्जयस्तव विप्राग्र‍य सात्वतेनार्जुनेन च ⁠।</div>
<div class="class_54">तथैव भीमसेनेन लोकः संवदते भृशम् ⁠।⁠।⁠ ८ ⁠।⁠।</div>
<div class="class_55">‘विप्रवर! सात्यकि, भीमसेन तथा अर्जुनके द्वारा आपकी पराजय समुद्रको सुखा देनेके समान इस संसारमें एक आश्चर्यभरी घटना है। लोग बड़े जोरसे इस बातकी चर्चा कर रहे हैं ⁠।⁠।⁠ ७-८ ⁠।⁠।</div>
<div class="class_54">कथं द्रोणो जितः संख्ये धनुर्वेदस्य पारगः ⁠।</div>
<div class="class_54">इत्येवं ब्रुवते योधा अश्रद्धेयमिदं तव ⁠।⁠।⁠ ९ ⁠।⁠।</div>
<div class="class_55">‘सारे योद्धा यह कह रहे हैं कि धनुर्वेदके पारंगत आचार्य द्रोण कैसे युद्धमें पराजित हो गये। आपका यह हारना लोगोंके लिये अविश्वसनीय हो गया है ⁠।⁠।⁠ ९ ⁠।⁠।</div>
<div class="class_54">नाश एव तु मे नूनं मन्दभाग्यस्य संयुगे ⁠।</div>
<div class="class_54">यत्र त्वां पुरुषव्याघ्रं व्यतिक्रान्तास्त्रयो रथाः ⁠।⁠।⁠ १० ⁠।⁠।</div>
<div class="class_55">‘वास्तवमें मेरा भाग्य ही खोटा है। ये तीनों महारथी जहाँ आप-जैसे पुरुषसिंह वीरको लाँघकर आगे बढ़ गये हैं, उस युद्धमें मेरा विनाश ही अवश्यम्भावी है ⁠।⁠।</div>
<div class="class_54">एवं गते तु कृत्येऽस्मिन्‌ ब्रूहि यत्‌ ते विवक्षितम् ⁠।</div>
<div class="class_54">यद् गतं गतमेवेदं शेषं चिन्तय मानद ⁠।⁠।⁠ ११ ⁠।⁠।</div>
<div class="class_55">‘ऐसी परिस्थितिमें जो कर्तव्य है, उसके सम्बन्धमें आपकी क्या राय है, यह बताइये। मानद! जो हो गया सो तो हो ही गया। अब जो शेष कार्य है, उसका विचार कीजिये ⁠।⁠।⁠ ११ ⁠।⁠।</div>
<div class="class_54">यत् कृत्यं सिन्धुराजस्य प्राप्तकालमनन्तरम् ⁠।</div>
<div class="class_54">तत् संविधीयतां क्षिप्रं साधु संचिन्त्य नो द्विज ⁠।⁠।⁠ १२ ⁠।⁠।</div>
<div class="class_55">‘ब्रह्मन्! इस समय सिंधुराजकी रक्षाके लिये तुरंत करनेयोग्य जो कार्य हमारे सामने प्राप्त है, उसे अच्छी तरह सोच-विचारकर शीघ्र सम्पन्न कीजिये’ ⁠।⁠।⁠ १२ ⁠।⁠।</div>
<div class="class_59">द्रोण उवाच</div>
<div class="class_54">चिन्त्यं बहुविधं तात यत् कृत्यं तच्छृणुष्व मे ⁠।</div>
<div class="class_54">त्रयो हि समतिक्रान्ताः पाण्डवानां महारथाः ⁠।⁠।⁠ १३ ⁠।⁠।</div>
<div class="class_54">यावत् तेषां भयं पश्चात् तावदेषां पुरःसरम् ⁠।</div>
<div class="class_54">तद् गरीयस्तरं मन्ये यत्र कृष्णधनंजयौ ⁠।⁠।⁠ १४ ⁠।⁠।</div>
<div class="class_55"><span class="class_60">द्रोणाचार्यने कहा—</span>तात! सोचने-विचारनेको तो बहुत कुछ है, किंतु इस समय जो कर्तव्य प्राप्त है वह मुझसे सुनो। पाण्डवपक्षके तीन महारथी हमारी सेनाको लाँघकर आगे बढ़ गये हैं। पीछे उनका जितना भय है, उतना ही आगे भी है। परंतु जहाँ अर्जुन और श्रीकृष्ण हैं वहीं मेरी समझमें अधिक भयकी आशंका है ⁠।⁠।⁠ १३-१४ ⁠।⁠।</div>
<div class="class_54">सा पुरस्ताच्च पश्चाच्च गृहीता भारती चमूः ⁠।</div>
<div class="class_54">तत्र कृत्यमहं मन्ये सैन्धवस्याभिरक्षणम् ⁠।⁠।⁠ १५ ⁠।⁠।</div>
<div class="class_55">इस समय कौरव-सेना आगे और पीछेसे भी शत्रुओंके आक्रमणका शिकार हो रही है। इस परिस्थितिमें मैं सबसे आवश्यक कार्य यही मानता हूँ कि सिंधुराज जयद्रथकी रक्षा की जाय ⁠।⁠।⁠ १५ ⁠।⁠।</div>
<div class="class_54">स नो रक्ष्यतमस्तात क्रुद्धाद् भीतो धनंजयात् ⁠।</div>
<div class="class_54">गतौ च सैन्धवं भीमौ युयुधानवृकोदरौ ⁠।⁠।⁠ १६ ⁠।⁠।</div>
<div class="class_55">तात! जयद्रथ कुपित हुए अर्जुनसे डरा हुआ है। अतः वह हमारे लिये सबसे रक्षणीय है। भयंकर वीर सात्यकि और भीमसेन भी जयद्रथको ही लक्ष्य करके गये हैं ⁠।⁠।⁠ १६ ⁠।⁠।</div>
<div class="class_54">सम्प्राप्तं तदिदं द्यूतं यत् तच्छकुनिबुद्धिजम् ⁠।</div>
<div class="class_54">न सभायां जयो वृत्तो नापि तत्र पराजयः ⁠।⁠।⁠ १७ ⁠।⁠।</div>
<div class="class_54">इह नो ग्लहमानानामद्य तावज्जयाजयौ ⁠।</div>
<div class="class_55">शकुनिकी बुद्धिमें जो जूआ खेलनेकी बात पैदा हुई थी, वह वास्तवमें आज इस रूपमें सफल हो रही है। उस दिन सभामें किसी पक्षकी जीत या हार नहीं हुई थी। आज यहाँ जो हमलोग प्राणोंकी बाजी लगाकर जूआ खेल रहे हैं, इसीमें वास्तविक हार-जीत होनेवाली है ⁠।⁠।⁠ १७<img src="image_740.jpg" alt="" class="class_58"/> ⁠।⁠।</div>
<div class="class_54">यान् स्म तान् ग्लहते घोरान्‌ शकुनिः कुरुसंसदि ⁠।⁠।⁠ १८ ⁠।⁠।</div>
<div class="class_54">अक्षान् स मन्यमानः प्राक् शरास्ते हि दुरासदाः ⁠।</div>
<div class="class_55">शकुनि कौरवसभामें पहले जिन भयंकर पासोंको हाथमें लेकर जूएका खेल खेलता था, उन्हें वह तो पासे ही समझता था, परंतु वास्तवमें वे दुर्धर्ष बाण थे ⁠।⁠।⁠ १८<img src="image_740.jpg" alt="" class="class_58"/> ⁠।⁠।</div>
<div class="class_54">यत्र ते बहवस्तात कौरवेया व्यवस्थिताः ⁠।⁠।⁠ १९ ⁠।⁠।</div>
<div class="class_54">सेनां दुरोदरं विद्धि शरानक्षान् विशाम्पते ⁠।</div>
<div class="class_54">ग्लहं च सैन्धवं राजंस्तत्र द्यूतस्य निश्चयः ⁠।⁠।⁠ २० ⁠।⁠।</div>
<div class="class_55">तात! (असली जूआ तो वहाँ हो रहा है) जहाँ तुम्हारे बहुत-से कौरवयोद्धा खड़े हैं। इस सेनाको ही तुम जुआरी समझो। प्रजानाथ! बाणोंको ही पासे मान लो। राजन्! सिंधुराज जयद्रथको ही बाजी या दाँव समझो। उसीपर जूएकी हार-जीतका फैसला होगा ⁠।⁠।⁠ १९-२० ⁠।⁠।</div>
<div class="class_54">सैन्धवे तु महद् द्यूतं समासक्तं परैः सह ⁠।</div>
<div class="class_54">अत्र सर्वे महाराज त्यक्त्वा जीवितमात्मनः ⁠।⁠।⁠ २१ ⁠।⁠।</div>
<div class="class_54">सैन्धवस्य रणे रक्षां विधिवत् कर्तुमर्हथ ⁠।</div>
<div class="class_54">तत्र नो ग्लहमानानां ध्रुवौ जयपराजयौ ⁠।⁠।⁠ २२ ⁠।⁠।</div>
<div class="class_55">महाराज! सिंधुराजके ही जीवनकी बाजी लगाकर शत्रुओंके साथ हमारी भारी द्यूतक्रीड़ा चल रही है। यहाँ तुम सब लोग अपने जीवनका मोह छोड़कर रणभूमिमें विधिपूर्वक जयद्रथकी रक्षा करो। निश्चय ही उसीपर हम द्यूतक्रीड़ा करनेवालोंकी असली हार-जीत निर्भर है ⁠।⁠।⁠ २१-२२ ⁠।⁠।</div>
<div class="class_54">यत्र ते परमेष्वासा यत्ता रक्षन्ति सैन्धवम् ⁠।</div>
<div class="class_54">तत्र गच्छ स्वयं शीघ्रं तांश्च रक्षत्व रक्षिणः ⁠।⁠।⁠ २३ ⁠।⁠।</div>
<div class="class_55">राजन्! जहाँ वे महाधनुर्धर योद्धा सावधान होकर सिंधुराजकी रक्षा करने लगे हैं, वहीं तुम स्वयं ही शीघ्र चले जाओ और सिंधुराजके उन रक्षकोंकी रक्षा करो ⁠।⁠।⁠ २३ ⁠।⁠।</div>
<div class="class_54">इहैव त्वहमासिष्ये प्रेषयिष्यामि चापरान् ⁠।</div>
<div class="class_54">निरोत्स्यामि च पञ्चालान् सहितान् पाण्डुसृञ्जयैः ⁠।⁠।⁠ २४ ⁠।⁠।</div>
<div class="class_55">मैं तो यहीं रहूँगा और तुम्हारे पास दूसरे-दूसरे रक्षकोंको भेजता रहूँगा। साथ ही पाण्डवों तथा सृंजयोंसहित आये हुए पांचालोंको व्यूहके भीतर जानेसे रोकूँगा ⁠।⁠।⁠ २४ ⁠।⁠।</div>
<div class="class_54">ततो दुर्योधनोऽगच्छत् तूर्णमाचार्यशासनात् ⁠।</div>
<div class="class_54">उद्यम्यात्मानमुग्राय कर्मणे सपदानुगः ⁠।⁠।⁠ २५ ⁠।⁠।</div>
<div class="class_55">तदनन्तर आचार्यकी आज्ञासे दुर्योधन अपने-आपको उग्र कर्म करनेके लिये तैयार करके अपने अनुचरोंके साथ शीघ्र वहाँसे चला गया ⁠।⁠।⁠ २५ ⁠।⁠।</div>
<div class="class_54">चक्ररक्षौ तु पाञ्चाल्यौ युधामन्यूत्तमौजसौ ⁠।</div>
<div class="class_54">बाह्येन सेनामभ्येत्य जग्मतुः सव्यसाचिनम् ⁠।⁠।⁠ २६ ⁠।⁠।</div>
<div class="class_55">अर्जुनके चक्ररक्षक पांचालराजकुमार युधामन्यु और उत्तमौजा सेनाके बाहरी भागसे होकर सव्यसाची अर्जुनके समीप जाने लगे ⁠।⁠।⁠ २६ ⁠।⁠।</div>
<div class="class_54">यौ तु पूर्वं महाराज वारितौ कृतवर्मणा ⁠।</div>
<div class="class_54">प्रविष्टे त्वर्जुने राजंस्तव सैन्यं युयुत्सया ⁠।⁠।⁠ २७ ⁠।⁠।</div>
<div class="class_55">महाराज! जब अर्जुन युद्धकी इच्छासे आपकी सेनाके भीतर घुसे थे, उस समय (ये दोनों भीमके साथ ही थे, किंतु) कृतवर्माने उन दोनोंको पहले रोक दिया था ⁠।⁠।⁠ २७ ⁠।⁠।</div>
<div class="class_54">पार्श्वे भित्त्वा चमूं वीरौ प्रविष्टौ तव वाहिनीम् ⁠।</div>
<div class="class_54">पार्श्वेन सैन्यमायान्तौ कुरुराजो ददर्श ह ⁠।⁠।⁠ २८ ⁠।⁠।</div>
<div class="class_55">अब वे दोनों वीर पार्श्वभागसे आपकी सेनाका भेदन करके उसके भीतर घुस गये। पार्श्वभागसे सेनाके भीतर आते हुए उन दोनों वीरोंको कुरुराज दुर्योधनने देखा ⁠।⁠।⁠ २८ ⁠।⁠।</div>
<div class="class_54">ताभ्यां दुर्योधनः सार्धमकरोत् संख्यमुत्तमम् ⁠।</div>
<div class="class_54">त्वरितस्त्वरमाणाभ्यां भ्रातृभ्यां भारतो बली ⁠।⁠।⁠ २९ ⁠।⁠।</div>
<div class="class_55">तब उस बलवान् भरतवंशी वीर दुर्योधनने तुरंत आगे बढ़कर बड़ी उतावलीके साथ आते हुए उन दोनों भाइयोंके साथ भारी युद्ध छेड़ दिया ⁠।⁠।⁠ २९ ⁠।⁠।</div>
<div class="class_54">तावेनमभ्यद्रवतामुभावुद्यतकार्मुकौ ⁠।</div>
<div class="class_54">महारथसमाख्यातौ क्षत्रियप्रवरौ युधि ⁠।⁠।⁠ ३० ⁠।⁠।</div>
<div class="class_55">वे दोनों क्षत्रियशिरोमणि विख्यात महारथी वीर थे। उन दोनोंने युद्धस्थलमें धनुष उठाकर दुर्योधनपर धावा बोल दिया ⁠।⁠।⁠ ३० ⁠।⁠।</div>
<div class="class_54">तमविध्यद् युधामन्युस्त्रिंशता कङ्कपत्रिभिः ⁠।</div>
<div class="class_54">विंशत्या सारथिं चास्य चतुर्भिश्चतुरो हयान् ⁠।⁠।⁠ ३१ ⁠।⁠।</div>
<div class="class_55">युधामन्युने कंकपत्रयुक्त तीस बाणोंद्वारा दुर्योधनको घायल कर दिया। फिर बीस बाणोंसे उसके सारथिको और चारसे चारों घोड़ोंको बींध डाला ⁠।⁠।⁠ ३१ ⁠।⁠।</div>
<div class="class_54">दुर्योधनो युधामन्योर्ध्वजमेकेषुणाच्छिनत् ⁠।</div>
<div class="class_54">एकेन कार्मुकं चास्य चकर्त तनयस्तव ⁠।⁠।⁠ ३२ ⁠।⁠।</div>
<div class="class_55">तब आपके पुत्र दुर्योधनने एक बाणसे युधामन्युकी ध्वजा काट डाली और एकसे उसके धनुषके दो टुकड़े कर दिये ⁠।⁠।⁠ ३२ ⁠।⁠।</div>
<div class="class_54">सारथिं चास्य भल्लेन रथनीडादपाहरत् ⁠।</div>
<div class="class_54">ततोऽविध्यच्छरैस्तीक्ष्णैश्चतुर्भिश्चतुरो हयान् ⁠।⁠।⁠ ३३ ⁠।⁠।</div>
<div class="class_55">इतना ही नहीं, एक भल्ल मारकर उसने युधामन्युके सारथिको भी रथकी बैठकसे नीचे गिरा दिया। फिर चार तीखे बाणोंद्वारा उसके चारों घोड़ोंको भी घायल कर दिया ⁠।⁠।</div>
<div class="class_54">युधामन्युश्च संक्रुद्धः शरांस्त्रिंशतमाहवे ⁠।</div>
<div class="class_54">व्यसृजत् तव पुत्रस्य त्वरमाणः स्तनान्तरे ⁠।⁠।⁠ ३४ ⁠।⁠।</div>
<div class="class_55">इससे युधामन्यु भी कुपित हो उठा। उसने युद्धस्थलमें बड़ी उतावलीके साथ आपके पुत्रकी छातीमें तीस बाण मारे ⁠।⁠।⁠ ३४ ⁠।⁠।</div>
<div class="class_54">तथोत्तमौजाः संक्रुद्धः शरैर्हेमविभूषितैः ⁠।</div>
<div class="class_54">अविध्यत् सारथिं चास्य प्राहिणोद् यमसादनम् ⁠।⁠।⁠ ३५ ⁠।⁠।</div>
<div class="class_55">इसी प्रकार उत्तमौजाने भी अत्यन्त कुपित हो अपने सुवर्णभूषित बाणोंद्वारा उसके सारथिको गहरी चोट पहुँचायी और उसे यमलोक भेज दिया ⁠।⁠।⁠ ३५ ⁠।⁠।</div>
<div class="class_54">दुर्योधनोऽपि राजेन्द्र पाञ्चाल्यस्योत्तमौजसः ⁠।</div>
<div class="class_54">जघान चतुरोऽस्याश्वानुभौ तौ पार्ष्णिसारथी ⁠।⁠।⁠ ३६ ⁠।⁠।</div>
<div class="class_55">राजेन्द्र! तब दुर्योधनने भी पांचालराज उत्तमौजाके चारों घोड़ों और दोनों पार्श्वरक्षकोंको सारथिसहित मार डाला ⁠।⁠।⁠ ३६ ⁠।⁠।</div>
<div class="class_54">उत्तमौजा हताश्वस्तु हतसूतश्च संयुगे ⁠।</div>
<div class="class_54">आरुरोह रथं भ्रातुर्युधामन्योरभित्वरन् ⁠।⁠।⁠ ३७ ⁠।⁠।</div>
<div class="class_55">युद्धमें घोड़ों और सारथिके मारे जानेपर उत्तमौजा शीघ्रतापूर्वक अपने भाई युधामन्युके रथपर जा चढ़ा ⁠।⁠।</div>
<div class="class_54">स रथं प्राप्य तं भ्रातुर्दुर्योधनहयान् शरैः ⁠।</div>
<div class="class_54">बहुभिस्ताडयामास ते हताः प्रापतन् भुवि ⁠।⁠।⁠ ३८ ⁠।⁠।</div>
<div class="class_55">भाईके रथपर बैठकर उत्तमौजाने अपने बहुसंख्यक बाणोंद्वारा दुर्योधनके घोड़ोंपर इतना प्रहार किया कि वे प्राणशून्य होकर धरतीपर गिर पड़े ⁠।⁠।⁠ ३८ ⁠।⁠।</div>
<div class="class_54">हयेषु पतितेष्वस्य चिच्छेद परमेषुणा ⁠।</div>
<div class="class_54">युधामन्युर्धनुः शीघ्रं शरावापं च संयुगे ⁠।⁠।⁠ ३९ ⁠।⁠।</div>
<div class="class_55">घोड़ोंके धराशायी हो जानेपर युधामन्युने उस युद्धस्थलमें उत्तम बाणका प्रहार करके दुर्योधनके धनुष और तरकसको भी शीघ्रतापूर्वक काट गिराया ⁠।⁠।⁠ ३९ ⁠।⁠।</div>
<div class="class_54">हताश्वसूतात् स रथादवतीर्य नराधिपः ⁠।</div>
<div class="class_54">गदामादाय ते पुत्रः पाञ्चाल्यावभ्यधावत ⁠।⁠।⁠ ४० ⁠।⁠।</div>
<div class="class_55">घोड़े और सारथिके मारे जानेपर आपका पुत्र राजा दुर्योधन रथसे उतर पड़ा और गदा हाथमें लेकर पांचाल देशके उन दोनों वीरोंकी ओर दौड़ा ⁠।⁠।⁠ ४० ⁠।⁠।</div>
<div class="class_54">तमापतन्तं सम्प्रेक्ष्य क्रुद्धं कुरुपतिं तदा ⁠।</div>
<div class="class_54">अवप्लुतौ रथोपस्थाद् युधामन्यूत्तमौजसौ ⁠।⁠।⁠ ४१ ⁠।⁠।</div>
<div class="class_55">उस समय क्रोधमें भरे हुए कुरुराज दुर्योधनको अपनी ओर आते देख दोनों भाई युधामन्यु और उत्तमौजा रथके पिछले भागसे नीचे कूद गये ⁠।⁠।⁠ ४१ ⁠।⁠।</div>
<div class="class_54">ततः स हेमचित्रं तं गदया स्यन्दनं गदी ⁠।</div>
<div class="class_54">संक्रुद्धः पोथयामास साश्वसूतध्वजं नृप ⁠।⁠।⁠ ४२ ⁠।⁠।</div>
<div class="class_55">नरेश्वर! तदनन्तर अत्यन्त कुपित हुए गदाधारी दुर्योधनने घोड़े, सारथि और ध्वजसहित उस सुवर्णजटित सुन्दर रथको गदाके आघातसे चूर-चूर कर दिया ⁠।⁠।⁠ ४२ ⁠।⁠।</div>
<div class="class_54">भङ्क्त्वा रथं स पुत्रस्ते हताश्वो हतसारथिः ⁠।</div>
<div class="class_54">मद्रराजरथं तूर्णमारुरोह परंतपः ⁠।⁠।⁠ ४३ ⁠।⁠।</div>
<div class="class_55">इस प्रकार उस रथको तोड़-फोड़कर घोड़ों और सारथिसे हीन हुआ शत्रुसंतापी दुर्योधन शीघ्र ही मद्रराज शल्यके रथपर जा चढ़ा ⁠।⁠।⁠ ४३ ⁠।⁠।</div>
<div class="class_54">पञ्चालानां ततो मुख्यौ राजपुत्रौ महारथौ ⁠।</div>
<div class="class_54">रथावन्यौ समारुह्य बीभत्सुमभिजग्मतुः ⁠।⁠।⁠ ४४ ⁠।⁠।</div>
<div class="class_55">तत्पश्चात् पांचाल-सेनाके वे दोनों प्रधान महारथी राजकुमार युधामन्यु और उत्तमौजा दूसरे दो रथोंपर आरूढ़ होकर अर्जुनके समीप चले गये ⁠।⁠।⁠ ४४ ⁠।⁠।</div>
<div class="class_87">इति श्रीमहाभारते द्रोणपर्वणि जयद्रथवधपर्वणि दुर्योधनयुद्धे त्रिंशदधिकशततमोऽध्यायः ⁠।⁠।⁠ १३० ⁠।⁠।</div>
<div class="class_88">इस प्रकार श्रीमहाभारत द्रोणपर्वके अन्तर्गत जयद्रथवधपर्वमें दुर्योधनका युद्धविषयक एक सौ तीसवाँ अध्याय पूरा हुआ ⁠।⁠।⁠ १३० ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
