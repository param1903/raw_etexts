<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0438</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72291" class="class_92">सप्तदशोऽध्यायः</div>
<div class="class_93">अपने समस्त पुत्रों और सैनिकोंके मारे जानेके विषयमें युधिष्ठिरका श्रीकृष्णसे पूछना और उत्तरमें श्रीकृष्णके द्वारा महादेवजीकी महिमाका प्रतिपादन</div>
<div class="class_86">वैशम्पायन उवाच</div>
<div class="class_54">हतेषु सर्वसैन्येषु सौप्तिके तै रथैस्त्रिभिः ⁠।</div>
<div class="class_54">शोचन् युधिष्ठिरो राजा दाशार्हमिदमब्रवीत् ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! रातको सोते समय उन तीन महारथियोंने पाण्डवोंकी सारी सेनाओंका जो संहार कर डाला था, उसके लिये शोक करते हुए राजा युधिष्ठिरने दशार्हनन्दन भगवान् श्रीकृष्णसे इस प्रकार कहा— ⁠।⁠।⁠ १ ⁠।⁠।</div>
<div class="class_54">कथं नु कृष्ण पापेन क्षुद्रेणाकृतकर्मणा ⁠।</div>
<div class="class_54">द्रौणिना निहताः सर्वे मम पुत्रा महारथाः ⁠।⁠।⁠ २ ⁠।⁠।</div>
<div class="class_55">‘श्रीकृष्ण! नीच एवं पापात्मा द्रोणकुमारने कोई विशेष तप या पुण्यकर्म भी तो नहीं किया था, जिससे उसमें अलौकिक शक्ति आ जाती। फिर उसने मेरे सभी महारथी पुत्रोंका वध कैसे कर डाला? ⁠।⁠।⁠ २ ⁠।⁠।</div>
<div class="class_54">तथा कृतास्त्रविक्रान्ताः सहस्रशतयोधिनः ⁠।</div>
<div class="class_54">द्रुपदस्यात्मजाश्चैव द्रोणपुत्रेण पातिताः ⁠।⁠।⁠ ३ ⁠।⁠।</div>
<div class="class_55">‘द्रुपदके पुत्र तो अस्त्र-विद्याके पूरे पण्डित, पराक्रमी तथा लाखों योद्धाओंके साथ युद्ध करनेमें समर्थ थे तो भी द्रोणपुत्रने उन्हें मार गिराया, यह कितने आश्चर्यकी बात है? ⁠।⁠।⁠ ३ ⁠।⁠।</div>
<div class="class_54">यस्य द्रोणो महेष्वासो न प्रादादाहवे मुखम् ⁠।</div>
<div class="class_54">निजघ्ने रथिनां श्रेष्ठं धृष्टद्युम्नं कथं नु सः ⁠।⁠।⁠ ४ ⁠।⁠।</div>
<div class="class_55">‘महाधनुर्धर द्रोणाचार्य युद्धमें जिसके सामने मुँह नहीं दिखाते थे, उसी रथियोंमें श्रेष्ठ धृष्टद्युम्नको अश्वत्थामाने कैसे मार डाला? ⁠।⁠।⁠ ४ ⁠।⁠।</div>
<div class="class_54">किं नु तेन कृतं कर्म तथायुक्तं नरर्षभ ⁠।</div>
<div class="class_54">यदेकः समरे सर्वानवधीन्नो गुरोः सुतः ⁠।⁠।⁠ ५ ⁠।⁠।</div>
<div class="class_55">‘नरश्रेष्ठ! आचार्यपुत्रने ऐसा कौन-सा उपयुक्त कर्म किया था, जिससे उसने अकेले ही समरांगणमें हमारे सभी सैनिकोंका वध कर डाला’ ⁠।⁠।⁠ ५ ⁠।⁠।</div>
<div class="class_59">श्रीभगवानुवाच</div>
<div class="class_54">नूनं स देवदेवानामीश्वरेश्वरमव्ययम् ⁠।</div>
<div class="class_54">जगाम शरणं द्रौणिरेकस्तेनावधीद् बहून् ⁠।⁠।⁠ ६ ⁠।⁠।</div>
<div class="class_55"><span class="class_60">श्रीभगवान् बोले—</span>राजन्! निश्चय ही अश्वत्थामाने ईश्वरोंके भी ईश्वर देवाधिदेव अविनाशी भगवान् शिवकी शरण ली थी, इसीलिये उसने अकेले ही बहुत-से वीरोंका विनाश कर डाला ⁠।⁠।⁠ ६ ⁠।⁠।</div>
<div class="class_54">प्रसन्नो हि महादेवो दद्यादमरतामपि ⁠।</div>
<div class="class_54">वीर्यं च गिरिशो दद्याद् येनेन्द्रमपि शातयेत् ⁠।⁠।⁠ ७ ⁠।⁠।</div>
<div class="class_55">पर्वतपर शयन करनेवाले महादेवजी तो प्रसन्न होनेपर अमरत्व भी दे सकते हैं। वे उपासकको इतनी शक्ति दे देते हैं, जिससे वह इन्द्रको भी नष्ट कर सकता है ⁠।⁠।</div>
<div class="class_54">वेदाहं हि महादेवं तत्त्वेन भरतर्षभ ⁠।</div>
<div class="class_54">यानि चास्य पुराणानि कर्माणि विविधानि च ⁠।⁠।⁠ ८ ⁠।⁠।</div>
<div class="class_55">भरतश्रेष्ठ! मैं महादेवजीको यथार्थरूपसे जानता हूँ। उनके जो नाना प्रकारके प्राचीन कर्म हैं, उनसे भी मैं पूर्ण परिचित हूँ ⁠।⁠।⁠ ८ ⁠।⁠।</div>
<div class="class_54">आदिरेष हि भूतानां मध्यमन्तश्च भारत ⁠।</div>
<div class="class_54">विचेष्टते जगच्चेदं सर्वमस्यैव कर्मणा ⁠।⁠।⁠ ९ ⁠।⁠।</div>
<div class="class_55">भरतनन्दन! ये भगवान् शिव सम्पूर्ण भूतोंके आदि, मध्य और अन्त हैं। उन्हींके प्रभावसे यह सारा जगत् भाँति-भाँतिकी चेष्टाएँ करता है ⁠।⁠।⁠ ९ ⁠।⁠।</div>
<div class="class_54">एवं सिसृक्षुर्भूतानि ददर्श प्रथमं विभुः ⁠।</div>
<div class="class_54">पितामहोऽब्रवीच्चैनं भूतानि सृज मा चिरम् ⁠।⁠।⁠ १० ⁠।⁠।</div>
<div class="class_55">प्रभावशाली ब्रह्माजीने प्राणियोंकी सृष्टि करनेकी इच्छासे सबसे पहले महादेवजीको ही देखा था। तब पितामह ब्रह्माने उनसे कहा—‘प्रभो! आप अविलम्ब सम्पूर्ण भूतोंकी सृष्टि कीजिये’ ⁠।⁠।⁠ १० ⁠।⁠।</div>
<div class="class_54">हरिकेशस्तथेत्युक्त्वा भूतानां दोषदर्शिवान् ⁠।</div>
<div class="class_54">दीर्घकालं तपस्तेपे मग्नोऽम्भसि महातपाः ⁠।⁠।⁠ ११ ⁠।⁠।</div>
<div class="class_55">यह सुन महादेवजी ‘तथास्तु’ कहकर भूतगणोंके नाना प्रकारके दोष देख जलमें मग्न हो गये और महान् तपका आश्रय ले दीर्घकालतक तपस्या करते रहे ⁠।⁠।⁠ ११ ⁠।⁠।</div>
<div class="class_54">सुमहान्तं ततः कालं प्रतीक्ष्यैनं पितामहः ⁠।</div>
<div class="class_54">स्रष्टारं सर्वभूतानां ससर्ज मनसा परम् ⁠।⁠।⁠ १२ ⁠।⁠।</div>
<div class="class_55">इधर पितामह ब्रह्माने सुदीर्घकालतक उनकी प्रतीक्षा करके अपने मानसिक संकल्पसे दूसरे सर्वभूतस्रष्टाको उत्पन्न किया ⁠।⁠।⁠ १२ ⁠।⁠।</div>
<div class="class_54">सोऽब्रवीत् पितरं दृष्ट्वा गिरिशं सुप्तमम्भसि ⁠।</div>
<div class="class_54">यदि मे नाग्रजोऽस्त्यन्यस्ततः स्रक्ष्याम्यहं प्रजाः ⁠।⁠।⁠ १३ ⁠।⁠।</div>
<div class="class_55">उस विराट् पुरुष या स्रष्टाने महादेवजीको जलमें सोया देख अपने पिता ब्रह्माजीसे कहा—‘यदि दूसरा कोई मुझसे ज्येष्ठ न हो तो मैं प्रजाकी सृष्टि करूँगा’ ⁠।⁠।⁠ १३ ⁠।⁠।</div>
<div class="class_54">तमब्रवीत् पिता नास्ति त्वदन्यः पुरुषोऽग्रजः ⁠।</div>
<div class="class_54">स्थाणुरेष जले मग्नो विस्रब्धः कुरु वैकृतम् ⁠।⁠।⁠ १४ ⁠।⁠।</div>
<div class="class_55">यह सुनकर पिता ब्रह्माने स्रष्टासे कहा—‘तुम्हारे सिवा दूसरा कोई अग्रज पुरुष नहीं है। ये स्थाणु (शिव) हैं भी तो पानीमें डूबे हुए हैं; अतः तुम निश्चिन्त होकर सृष्टिका कार्य आरम्भ करो’ ⁠।⁠।⁠ १४ ⁠।⁠।</div>
<div class="class_54">भूतान्यन्वसृजत् सप्त दक्षादींस्तु प्रजापतीन् ⁠।</div>
<div class="class_54">यैरिमं व्यकरोत् सर्वं भूतग्रामं चतुर्विधम् ⁠।⁠।⁠ १५ ⁠।⁠।</div>
<div class="class_55">तब स्रष्टाने सात प्रकारके प्राणियों और दक्ष आदि प्रजापतियोंको उत्पन्न किया, जिनके द्वारा उन्होंने इस चार प्रकारके समस्त प्राणिसमुदायका विस्तार किया ⁠।⁠।⁠ १५ ⁠।⁠।</div>
<div class="class_54">ताः सृष्टमात्राः क्षुधिताः प्रजाः सर्वाः प्रजापतिम् ⁠।</div>
<div class="class_54">बिभक्षयिषवो राजन् सहसा प्राद्रवंस्तदा ⁠।⁠।⁠ १६ ⁠।⁠।</div>
<div class="class_55">राजन्! सृष्टि होते ही समस्त प्रजा भूखसे पीड़ित हो प्रजापतिको ही खा जानेकी इच्छासे सहसा उनके पास दौड़ी गयी ⁠।⁠।⁠ १६ ⁠।⁠।</div>
<div class="class_54">स भक्ष्यमाणस्त्राणार्थी पितामहमुपाद्रवत् ⁠।</div>
<div class="class_54">आभ्यो मां भगवांस्त्रातु वृत्तिरासां विधीयताम् ⁠।⁠।⁠ १७ ⁠।⁠।</div>
<div class="class_55">जब प्रजा प्रजापतिको अपना आहार बनानेके लिये उद्यत हुई, तब वे आत्मरक्षाके लिये बड़े वेगसे भागकर पितामह ब्रह्माजीकी सेवामें उपस्थित हुए और बोले—‘भगवन्! आप मुझे इन प्रजाओंसे बचाइये और इनके लिये कोई जीविका-वृत्ति नियत कर दीजिये’ ⁠।⁠।⁠ १७ ⁠।⁠।</div>
<div class="class_54">ततस्ताभ्यो ददावन्नमोषधीः स्थावराणि च ⁠।</div>
<div class="class_54">जङ्गमानि च भूतानि दुर्बलानि बलीयसाम् ⁠।⁠।⁠ १८ ⁠।⁠।</div>
<div class="class_55">तब ब्रह्माजीने उन प्रजाओंको अन्न और ओषधि आदि स्थावर वस्तुएँ जीवन-निर्वाहके लिये दीं और अत्यन्त बलवान् हिंसक जन्तुओंके लिये दुर्बल जंगम प्राणियोंको ही आहार निश्चित कर दिया ⁠।⁠।⁠ १८ ⁠।⁠।</div>
<div class="class_54">विहितान्नाः प्रजास्तास्तु जग्मुः सृष्टा यथागतम् ⁠।</div>
<div class="class_54">ततो ववृधिरे राजन् प्रीतिमत्यः स्वयोनिषु ⁠।⁠।⁠ १९ ⁠।⁠।</div>
<div class="class_55">जिनकी सृष्टि हुई थी, उनके लिये जब भोजनकी व्यवस्था कर दी गयी, तब वे प्रजावर्गके लोग जैसे आये थे, वैसे लौट गये। राजन्! तदनन्तर सारी प्रजा अपनी ही योनियोंमें प्रसन्नतापूर्वक रहती हुई उत्तरोत्तर बढ़ने लगी ⁠।⁠।⁠ १९ ⁠।⁠।</div>
<div class="class_54">भूतग्रामे विवृद्धे तु तुष्टे लोकगुरावपि ⁠।</div>
<div class="class_54">उदतिष्ठज्जलाज्ज्येष्ठः प्रजाश्चेमा ददर्श सः ⁠।⁠।⁠ २० ⁠।⁠।</div>
<div class="class_55">जब प्राणिसमुदायकी भलीभाँति वृद्धि हो गयी और लोकगुरु ब्रह्मा भी संतुष्ट हो गये, तब वे ज्येष्ठ पुरुष शिव जलसे बाहर निकले। निकलनेपर उन्होंने इन समस्त प्रजाओंको देखा ⁠।⁠।⁠ २० ⁠।⁠।</div>
<div class="class_54">बहुरूपाः प्रजाः सृष्टा विवृद्धाश्च स्वतेजसा ⁠।</div>
<div class="class_54">चुक्रोध भगवान् रुद्रो लिङ्गं स्वं चाप्यविध्यत ⁠।⁠।⁠ २१ ⁠।⁠।</div>
<div class="class_55">अनेक रूपवाली प्रजाकी सृष्टि हो गयी और वह अपने ही तेजसे भलीभाँति बढ़ भी गयी। यह देखकर भगवान् रुद्र कुपित हो उठे और उन्होंने अपना लिंग काटकर फेंक दिया ⁠।⁠।⁠ २१ ⁠।⁠।</div>
<div class="class_54">तत् प्रविद्धं तथा भूमौ तथैव प्रत्यतिष्ठत ⁠।</div>
<div class="class_54">तमुवाचाव्ययो ब्रह्मा वचोभिः शमयन्निव ⁠।⁠।⁠ २२ ⁠।⁠।</div>
<div class="class_55">इस प्रकार भूमिपर डाला गया वह लिंग उसी रूपमें प्रतिष्ठित हो गया। तब अविनाशी ब्रह्माने अपने वचनोंद्वारा उन्हें शान्त करते हुए-से कहा— ⁠।⁠।⁠ २२ ⁠।⁠।</div>
<div class="class_54">किं कृतं सलिले शर्व चिरकालस्थितेन ते ⁠।</div>
<div class="class_54">किमर्थं चेदमुत्पाद्य लिङ्गं भूमौ प्रवेशितम् ⁠।⁠।⁠ २३ ⁠।⁠।</div>
<div class="class_55">‘रुद्रदेव! आपने दीर्घकालतक जलमें स्थित रहकर कौन-सा कार्य किया है? और इस लिंगको उत्पन्न करके किसलिये पृथ्वीपर डाल दिया है?’ ⁠।⁠।⁠ २३ ⁠।⁠।</div>
<div class="class_54">सोऽब्रवीज्जातसंरम्भस्तथा लोकगुरुर्गुरुम् ⁠।</div>
<div class="class_54">प्रजाः सृष्टाः परेणेमाः किं करिष्याम्यनेन वै ⁠।⁠।⁠ २४ ⁠।⁠।</div>
<div class="class_55">यह प्रश्न सुनकर कुपित हुए जगद्‌गुरु शिवने ब्रह्माजीसे कहा—‘प्रजाकी सृष्टि तो दूसरेने कर डाली; फिर इस लिंगको रखकर मैं क्या करूँगा ⁠।⁠।⁠ २४ ⁠।⁠।</div>
<div class="class_54">तपसाधिगतं चान्नं प्रजार्थं मे पितामह ⁠।</div>
<div class="class_54">ओषध्यः परिवर्तेरन् यथैवं सततं प्रजाः ⁠।⁠।⁠ २५ ⁠।⁠।</div>
<div class="class_55">‘पितामह! मैंने जलमें तपस्या करके प्रजाके लिये अन्न प्राप्त किया है; वे अन्नरूप ओषधियाँ प्रजाओंके ही समान निरन्तर विभिन्न अवस्थाओंमें परिणत होती रहेंगी’ ⁠।⁠।</div>
<div class="class_54">एवमुक्त्वा स सक्रोधो जगाम विमना भवः ⁠।</div>
<div class="class_54">गिरेर्मुञ्जवतः पादं तपस्तप्तुं महातपाः ⁠।⁠।⁠ २६ ⁠।⁠।</div>
<div class="class_55">ऐसा कहकर क्रोधमें भरे हुए महातपस्वी महादेवजी उदास मनसे मुंजवान् पर्वतकी घाटीपर तपस्या करनेके लिये चले गये ⁠।⁠।⁠ २६ ⁠।⁠।</div>
<div class="class_87">इति श्रीमहाभारते सौप्तिकपर्वणि ऐषीकपर्वणि युधिष्ठिरकृष्णसंवादे सप्तदशोऽध्यायः ⁠।⁠।⁠ १७ ⁠।⁠।</div>
<div class="class_88">इस प्रकार श्रीमहाभारत सौप्तिकपर्वके अन्तर्गत ऐषीकपर्वमें युधिष्ठिर और श्रीकृष्णका संवादविषयक सत्रहवाँ अध्याय पूरा हुआ ⁠।⁠।⁠ १७ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
