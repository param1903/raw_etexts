<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0015</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div class="class_11"><img src="image_1057.jpg" alt="" class="class_7"/></div>
<div class="class_62">श्रीकृष्णद्वारा अर्जुनके अश्वोंकी परिचर्या</div>
<div class="class_54">न त्वेवाहं न गमिष्यामि तेषां</div>
<div class="class_57">मध्ये शूराणां तत्र चाहं ब्रवीमि ⁠।</div>
<div class="class_54">मित्रद्रुहो दुर्बलभक्तयो ये</div>
<div class="class_57">पापात्मानो न ममैते सहायाः ⁠।⁠।⁠ ३३ ⁠।⁠।</div>
<div class="class_55">‘अब ऐसा तो नहीं हो सकता कि मैं उन शूरवीरोंके बीचमें न जाऊँ। इस विषयमें मैं इतना ही कहता हूँ कि जो मित्रद्रोही हों, जिनकी स्वामिभक्ति दुर्बल हो तथा जिनके मनमें पाप भरा हो; ऐसे लोग मेरे साथ न रहें’ ⁠।⁠।⁠ ३३ ⁠।⁠।</div>
<div class="class_59">संजय उवाच</div>
<div class="class_54">समृद्धिमन्तं रथमुत्तमं दृढं</div>
<div class="class_57">सकूबरं हेमपरिष्कृतं शुभम् ⁠।</div>
<div class="class_54">पताकिनं वातजवैर्हयोत्तमै-</div>
<div class="class_57">र्युक्तं समास्थाय ययौ जयाय ⁠।⁠।⁠ ३४ ⁠।⁠।</div>
<div class="class_55"><span class="class_60">संजय कहते हैं—</span>राजन्! ऐसा कहकर कर्ण वायुके समान वेगशाली उत्तम घोड़ोंसे जुते हुए, कूबर और पताकासे युक्त, सुवर्णभूषित, सुन्दर, समृद्धिशाली, सुदृढ़ तथा श्रेष्ठ रथपर आरूढ़ हो युद्धमें विजय पानेके लिये चल दिया ⁠।⁠।⁠ ३४ ⁠।⁠।</div>
<div class="class_54">सम्पूज्यमानः कुरुभिर्महात्मा</div>
<div class="class_57">रथर्षभो देवगणैर्यथेन्द्रः ⁠।</div>
<div class="class_54">ययौ तदायोधनमुग्रधन्वा</div>
<div class="class_57">यत्रावसानं भरतर्षभस्य ⁠।⁠।⁠ ३५ ⁠।⁠।</div>
<div class="class_55">उस समय देवगणोंसे इन्द्रकी भाँति समस्त कौरवोंसे पूजित हो रथियोंमें श्रेष्ठ, भयंकर धनुर्धर, महामनस्वी कर्ण युद्धके उस मैदानमें गया, जहाँ भरतशिरोमणि भीष्मका देहावसान हुआ था ⁠।⁠।⁠ ३५ ⁠।⁠।</div>
<div class="class_41"><img src="image_1077.jpg" alt="" class="class_325"/></div>
<div class="class_54">वरूथिना महता सध्वजेन</div>
<div class="class_57">सुवर्णमुक्तामणिरत्नमालिना ⁠।</div>
<div class="class_54">सदश्वयुक्तेन रथेन कर्णो</div>
<div class="class_57">मेघस्वनेनार्क इवामितौजाः ⁠।⁠।⁠ ३६ ⁠।⁠।</div>
<div class="class_55">सुवर्ण, मुक्ता, मणि तथा रत्नोंकी मालासे अलंकृत सुन्दर ध्वजासे सुशोभित, उत्तम घोड़ोंसे जुते हुए तथा मेघके समान गम्भीर घोष करनेवाले रथके द्वारा अमित तेजस्वी कर्ण विशाल सेना साथ लिये युद्धभूमिकी ओर चल दिया ⁠।⁠।⁠ ३६ ⁠।⁠।</div>
<div class="class_54">हुताशनाभः स हुताशनप्रभे</div>
<div class="class_57">शुभः शुभे वै स्वरथे धनुर्धरः ⁠।</div>
<div class="class_54">स्थितो रराजाधिरथिर्महारथः</div>
<div class="class_57">स्वयं विमाने सुरराडिवास्थितः ⁠।⁠।⁠ ३७ ⁠।⁠।</div>
<div class="class_55">अग्निके समान तेजस्वी अपने सुन्दर रथपर बैठा हुआ अग्निसदृश कान्तिमान्, सुन्दर एवं धनुर्धर महारथी अधिरथपुत्र कर्ण विमानमें विराजमान देवराज इन्द्रके समान सुशोभित हुआ ⁠।⁠।⁠ ३७ ⁠।⁠।</div>
<div class="class_87">इति श्रीमहाभारते द्रोणपर्वणि द्रोणाभिषेकपर्वणि कर्णनिर्याणे द्वितीयोऽध्यायः ⁠।⁠।⁠ २ ⁠।⁠।</div>
<div class="class_88">इस प्रकार श्रीमहाभारत द्रोणपर्वके अन्तर्गत द्रोणाभिषेकपर्वमें कर्णकी रणयात्राविषयक दूसरा अध्याय पूरा हुआ ⁠।⁠।⁠ २ ⁠।⁠।</div>
<div class="class_47">(दाक्षिणात्य अधिक पाठका १ श्लोक मिलाकर कुल ३८ श्लोक हैं।)</div>
<div class="class_41"><img src="image_84.jpg" alt="" class="class_42"/></div>
</body>
</html>
