<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0408</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72261" class="class_92">चतुष्पञ्चाशत्तमोऽध्यायः</div>
<div class="class_93">प्लक्षप्रस्रवण आदि तीर्थों तथा सरस्वतीकी महिमा एवं नारदजीसे कौरवोंके विनाश और भीम तथा दुर्योधनके युद्धका समाचार सुनकर बलरामजीका उसे देखनेके लिये जाना</div>
<div class="class_86">वैशम्पायन उवाच</div>
<div class="class_54">कुरुक्षेत्रं ततो दृष्ट्वा दत्त्वा दायांश्च सात्वतः ⁠।</div>
<div class="class_54">आश्रमं सुमहद् दिव्यमगमज्जनमेजय ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! सात्वतवंशी बलरामजी कुरुक्षेत्रका दर्शन कर वहाँ बहुत-सा धन दान करके उस स्थानसे एक महान् एवं दिव्य आश्रममें गये ⁠।⁠।</div>
<div class="class_54">मधूकाम्रवणोपेतं प्लक्षन्यग्रोधसंकुलम् ⁠।</div>
<div class="class_54">चिरबिल्वयुतं पुण्यं पनसार्जुनसंकुलम् ⁠।⁠।⁠ २ ⁠।⁠।</div>
<div class="class_54">तं दृष्ट्वा यादवश्रेष्ठः प्रवरं पुण्यलक्षणम् ⁠।</div>
<div class="class_54">पप्रच्छ तानृषीन् सर्वान् कस्याश्रमवरस्त्वयम् ⁠।⁠।⁠ ३ ⁠।⁠।</div>
<div class="class_55">महुआ और आमके वन उस आश्रमकी शोभा बढ़ा रहे थे। पाकड़ और बरगदके वृक्ष वहाँ अपनी छाया फैला रहे थे। चिलबिल, कटहल और अर्जुन (समूह)-के पेड़ चारों ओर भरे हुए थे। पुण्यदायक लक्षणोंसे युक्त उस पुण्यमय श्रेष्ठ आश्रमका दर्शन करके यादवश्रेष्ठ बलरामजीने उन समस्त ऋषियोंसे पूछा कि ‘यह सुन्दर आश्रम किसका है?’ ⁠।⁠।⁠ २-३ ⁠।⁠।</div>
<div class="class_54">ते तु सर्वे महात्मानमूचू राजन् हलायुधम् ⁠।</div>
<div class="class_54">शृणु विस्तरशो राम यस्यायं पूर्वमाश्रमः ⁠।⁠।⁠ ४ ⁠।⁠।</div>
<div class="class_55">राजन्! तब वे सभी ऋषि महात्मा हलधरसे बोले—‘बलरामजी! पहले यह आश्रम जिसके अधिकारमें था, उसकी कथा विस्तारपूर्वक सुनिये— ⁠।⁠।⁠ ४ ⁠।⁠।</div>
<div class="class_54">अत्र विष्णुः पुरा देवस्तप्तवांस्तप उत्तमम् ⁠।</div>
<div class="class_54">अत्रास्य विधिवद् यज्ञाः सर्वे वृत्ताः सनातनाः ⁠।⁠।⁠ ५ ⁠।⁠।</div>
<div class="class_55">‘प्राचीनकालमें यहाँ भगवान् विष्णुने उत्तम तपस्या की है, यहीं उनके सभी सनातन यज्ञ विधिपूर्वक सम्पन्न हुए हैं ⁠।⁠।⁠ ५ ⁠।⁠।</div>
<div class="class_54">अत्रैव ब्राह्मणी सिद्धा कौमारब्रह्मचारिणी ⁠।</div>
<div class="class_54">योगयुक्ता दिवं याता तपःसिद्धा तपस्विनी ⁠।⁠।⁠ ६ ⁠।⁠।</div>
<div class="class_55">‘यहीं कुमारावस्थासे ब्रह्मचर्यका पालन करनेवाली एक सिद्ध ब्राह्मणी रहती थी, जो तपःसिद्ध तपस्विनी थी। वह योगयुक्त होकर स्वर्गलोकमें चली गयी ⁠।⁠।⁠ ६ ⁠।⁠।</div>
<div class="class_54">बभूव श्रीमती राजन् शाण्डिल्यस्य महात्मनः ⁠।</div>
<div class="class_54">सुता धृतव्रता साध्वी नियता ब्रह्मचारिणी ⁠।⁠।⁠ ७ ⁠।⁠।</div>
<div class="class_55">‘राजन्! नियमपूर्वक व्रतधारण और ब्रह्मचर्यपालन करनेवाली वह तेजस्विनी साध्वी महात्मा शाण्डिल्यकी सुपुत्री थी ⁠।⁠।⁠ ७ ⁠।⁠।</div>
<div class="class_54">सा तु तप्त्वा तपो घोरं दुश्चरं स्त्रीजनेन ह ⁠।</div>
<div class="class_54">गता स्वर्गं महाभागा देवब्राह्मणपूजिता ⁠।⁠।⁠ ८ ⁠।⁠।</div>
<div class="class_55">‘स्त्रियोंके लिये जो अत्यन्त दुष्कर था, ऐसा घोर तप करके देवताओं और ब्राह्मणोंद्वारा सम्मानित हुई वह महान् सौभाग्यशालिनी देवी स्वर्गलोकको चली गयी थी’ ⁠।⁠।</div>
<div class="class_54">श्रुत्वा ऋषीणां वचनमाश्रमं तं जगाम ह ⁠।</div>
<div class="class_54">ऋषींस्तानभिवाद्याथ पार्श्वे हिमवतोऽच्युतः ⁠।⁠।⁠ ९ ⁠।⁠।</div>
<div class="class_54">संध्याकार्याणि सर्वाणि निर्वर्त्यारुरुहेऽचलम् ⁠।</div>
<div class="class_55">ऋषियोंका वचन सुनकर अपनी महिमासे कभी च्युत न होनेवाले बलरामजी उस आश्रममें गये। वहाँ हिमालयके पार्श्वभागमें उन ऋषियोंको प्रणाम करके संध्या-वन्दन आदि सब कार्य करनेके अनन्तर वे हिमालयपर चढ़ने लगे ⁠।⁠।⁠ ९<img src="image_740.jpg" alt="" class="class_58"/> ⁠।⁠।</div>
<div class="class_54">नातिदूरं ततो गत्वा नगं तालध्वजो बली ⁠।⁠।⁠ १० ⁠।⁠।</div>
<div class="class_54">पुण्यं तीर्थवरं दृष्ट्वा विस्मयं परमं गतः ⁠।</div>
<div class="class_54">प्रभावं च सरस्वत्याः प्लक्षप्रस्रवणं बलः ⁠।⁠।⁠ ११ ⁠।⁠।</div>
<div class="class_55">जिनकी ध्वजापर तालका चिह्न सुशोभित होता है, वे बलरामजी उस पर्वतपर थोड़ी ही दूर गये थे कि उनकी दृष्टि एक पुण्यमय उत्तम तीर्थपर पड़ी। वह सरस्वतीकी उत्पत्तिका स्थान प्लक्षप्रस्रवण नामक तीर्थ था। उसका दर्शन करके बलरामजीको बड़ा आश्चर्य हुआ ⁠।⁠।⁠ १०-११ ⁠।⁠।</div>
<div class="class_54">सम्प्राप्तः कारपवनं प्रवरं तीर्थमुत्तमम् ⁠।</div>
<div class="class_54">हलायुधस्तत्र चापि दत्त्वा दानं महाबलः ⁠।⁠।⁠ १२ ⁠।⁠।</div>
<div class="class_54">आप्लुतः सलिले पुण्ये सुशीते विमले शुचौ ⁠।</div>
<div class="class_54">संतर्पयामास पितॄन् देवांश्च रणदुर्मदः ⁠।⁠।⁠ १३ ⁠।⁠।</div>
<div class="class_54">तत्रोष्यैकां तु रजनीं यतिभिर्ब्राह्मणैः सह ⁠।</div>
<div class="class_54">मित्रावरुणयोः पुण्यं जगामाश्रममच्युतः ⁠।⁠।⁠ १४ ⁠।⁠।</div>
<div class="class_55">फिर वे कारपवन नामक उत्तम तीर्थमें गये। महाबली हलधरने वहाँके निर्मल, पवित्र और अत्यन्त शीतल पुण्यदायक जलमें गोता लगाकर ब्राह्मणोंको दान दे देवताओं और पितरोंका तर्पण किया। तत्पश्चात् रणदुर्मद बलरामजी यतियों और ब्राह्मणोंके साथ वहाँ एक रात रहकर मित्रावरुणके पवित्र आश्रमपर गये ⁠।⁠।⁠ १२—१४ ⁠।⁠।</div>
<div class="class_54">इन्द्रोऽग्निरर्यमा चैव यत्र प्राक् प्रीतिमाप्नुवन् ⁠।</div>
<div class="class_54">तं देशं कारपवनाद् यमुनायां जगाम ह ⁠।⁠।⁠ १५ ⁠।⁠।</div>
<div class="class_54">स्नात्वा तत्र च धर्मात्मा परां प्रीतिमवाप्य च ⁠।</div>
<div class="class_54">ऋषिभिश्चैव सिद्धैश्च सहितो वै महाबलः ⁠।⁠।⁠ १६ ⁠।⁠।</div>
<div class="class_54">उपविष्टः कथाः शुभ्राः शुश्राव यदुपुङ्गवः ⁠।</div>
<div class="class_55">जहाँ पूर्वकालमें इन्द्र, अग्नि और अर्यमाने बड़ी प्रसन्नता प्राप्त की थी, वह स्थान यमुनाके तटपर है। कारपवनसे उस तीर्थमें जाकर महाबली धर्मात्मा बलरामने स्नान करके बड़ा हर्ष प्राप्त किया। फिर वे यदुपुंगव बलभद्र ऋषियों और सिद्धोंके साथ बैठकर उत्तम कथाएँ सुनने लगे ⁠।⁠।⁠ १५-१६<img src="image_740.jpg" alt="" class="class_58"/> ⁠।⁠।</div>
<div class="class_54">तथा तु तिष्ठतां तेषां नारदो भगवानृषिः ⁠।⁠।⁠ १७ ⁠।⁠।</div>
<div class="class_54">आजगामाथ तं देशं यत्र रामो व्यवस्थितः ⁠।</div>
<div class="class_55">इस प्रकार वे लोग वहीं ठहरे हुए थे, तबतक देवर्षि भगवान् नारद भी उनके पास उसी स्थानपर आ पहुँचे, जहाँ बलरामजी विराजमान थे ⁠।⁠।⁠ १७<img src="image_740.jpg" alt="" class="class_58"/> ⁠।⁠।</div>
<div class="class_54">जटामण्डलसंवीतः स्वर्णचीरो महातपाः ⁠।⁠।⁠ १८ ⁠।⁠।</div>
<div class="class_54">हेमदण्डधरो राजन् कमण्डलुधरस्तथा ⁠।</div>
<div class="class_54">कच्छपीं सुखशब्दां तां गृह्य वीणां मनोरमाम् ⁠।⁠।⁠ १९ ⁠।⁠।</div>
<div class="class_55">राजन्! महातपस्वी नारद जटामण्डलसे मण्डित हो सुनहरा चीर धारण किये हुए थे। उन्होंने कमण्डलु, सोनेका दण्ड तथा सुखदायक शब्द करनेवाली कच्छपी नामक मनोरम वीणा भी ले रखी थी ⁠।⁠।⁠ १८-१९ ⁠।⁠।</div>
<div class="class_54">नृत्ये गीते च कुशलो देवब्राह्मणपूजितः ⁠।</div>
<div class="class_54">प्रकर्ता कलहानां च नित्यं च कलहप्रियः ⁠।⁠।⁠ २० ⁠।⁠।</div>
<div class="class_55">वे नृत्य-गीतमें कुशल, देवताओं तथा ब्राह्मणोंसे सम्मानित, कलह करानेवाले तथा सदैव कलहके प्रेमी हैं ⁠।⁠।⁠ २० ⁠।⁠।</div>
<div class="class_54">तं देशमगमद् यत्र श्रीमान् रामो व्यवस्थितः ⁠।</div>
<div class="class_54">प्रत्युत्थाय च तं सम्यक् पूजयित्वा यतव्रतम् ⁠।⁠।⁠ २१ ⁠।⁠।</div>
<div class="class_54">देवर्षिं पर्यपृच्छत् स यथा वृत्तं कुरून् प्रति ⁠।</div>
<div class="class_55">वे उस स्थानपर गये, जहाँ तेजस्वी बलराम बैठे हुए थे। उन्होंने उठकर नियम और व्रतका पालन करनेवाले देवर्षिका भलीभाँति पूजन करके उनसे कौरवोंका समाचार पूछा ⁠।⁠।⁠ २१<img src="image_740.jpg" alt="" class="class_58"/> ⁠।⁠।</div>
<div class="class_54">ततोऽस्याकथयद् राजन् नारदः सर्वधर्मवित् ⁠।⁠।⁠ २२ ⁠।⁠।</div>
<div class="class_54">सर्वमेतद् यथावृत्तमतीव कुरुसंक्षयम् ⁠।</div>
<div class="class_55">राजन्! तब सम्पूर्ण धर्मोंके ज्ञाता नारदजीने उनसे यह सारा वृत्तान्त यथार्थरूपसे बता दिया कि कुरुकुलका अत्यन्त संहार हो गया है ⁠।⁠।⁠ २२<img src="image_740.jpg" alt="" class="class_58"/> ⁠।⁠।</div>
<div class="class_54">ततोऽब्रवीद् रौहिणेयो नारदं दीनया गिरा ⁠।⁠।⁠ २३ ⁠।⁠।</div>
<div class="class_54">किमवस्थं तु तत् क्षत्रं ये तु तत्राभवन् नृपाः ⁠।</div>
<div class="class_54">श्रुतमेतन्मया पूर्वं सर्वमेव तपोधन ⁠।⁠।⁠ २४ ⁠।⁠।</div>
<div class="class_54">विस्तरश्रवणे जातं कौतूहलमतीव मे ⁠।</div>
<div class="class_55">तब रोहिणीनन्दन बलरामने दीनवाणीमें नारदजीसे पूछा—‘तपोधन! जो राजा लोग वहाँ उपस्थित हुए थे, उन सब क्षत्रियोंकी क्या अवस्था हुई है, यह सब तो मैंने पहले ही सुन लिया था। इस समय कुछ विशेष और विस्तृत समाचार जाननेके लिये मेरे मनमें अत्यन्त उत्सुकता हुई है’ ⁠।⁠।</div>
<div class="class_59">नारद उवाच</div>
<div class="class_54">पूर्वमेव हतो भीष्मो द्रोणः सिन्धुपतिस्तथा ⁠।⁠।⁠ २५ ⁠।⁠।</div>
<div class="class_54">हतो वैकर्तनः कर्णः पुत्राश्चास्य महारथाः ⁠।</div>
<div class="class_54">भूरिश्रवा रौहिणेय मद्रराजश्च वीर्यवान् ⁠।⁠।⁠ २६ ⁠।⁠।</div>
<div class="class_55"><span class="class_60">नारदजीने कहा—</span>रोहिणीनन्दन! भीष्मजी तो पहले ही मारे गये। फिर सिंधुराज जयद्रथ, द्रोण, वैकर्तन कर्ण तथा उसके महारथी पुत्र भी मारे गये हैं। भूरिश्रवा तथा पराक्रमी मद्रराज शल्य भी मार डाले गये ⁠।⁠।</div>
<div class="class_54">एते चान्ये च बहवस्तत्र तत्र महाबलाः ⁠।</div>
<div class="class_54">प्रियान् प्राणान् परित्यज्य जयार्थं कौरवस्य वै ⁠।⁠।⁠ २७ ⁠।⁠।</div>
<div class="class_54">राजानो राजपुत्राश्च समरेष्वनिवर्तिनः ⁠।</div>
<div class="class_55">ये तथा और भी बहुत-से महाबली राजा और राजकुमार जो युद्धसे पीछे हटनेवाले नहीं थे, कुरुराज दुर्योधनकी विजयके लिये अपने प्यारे प्राणोंका परित्याग करके स्वर्गलोकमें चले गये हैं ⁠।⁠।⁠ २७<img src="image_740.jpg" alt="" class="class_58"/> ⁠।⁠।</div>
<div class="class_54">अहतांस्तु महाबाहो शृणु मे तत्र माधव ⁠।⁠।⁠ २८ ⁠।⁠।</div>
<div class="class_54">धार्तराष्ट्रबले शेषास्त्रयः समितिमर्दनाः ⁠।</div>
<div class="class_54">कृपश्च कृतवर्मा च द्रोणपुत्रश्च वीर्यवान् ⁠।⁠।⁠ २९ ⁠।⁠।</div>
<div class="class_55">महाबाहु माधव! जो वहाँ नहीं मारे गये हैं, उनके नाम भी मुझसे सुन लो। दुर्योधनकी सेनामें कृपाचार्य, कृतवर्मा और पराक्रमी द्रोणपुत्र अश्वत्थामा—ये शत्रुदलका मर्दन करनेवाले तीन ही वीर शेष रह गये हैं ⁠।⁠।⁠ २८-२९ ⁠।⁠।</div>
<div class="class_54">तेऽपि वै विद्रुता राम दिशो दश भयात् तदा ⁠।</div>
<div class="class_54">दुर्योधने हते शल्ये विद्रुतेषु कृपादिषु ⁠।⁠।⁠ ३० ⁠।⁠।</div>
<div class="class_54">ह्रदं द्वैपायनं नाम विवेश भृशदुःखितः ⁠।</div>
<div class="class_55">परंतु बलरामजी! जब शल्य मारे गये, तब ये तीनों भी भयके मारे सम्पूर्ण दिशाओंमें पलायन कर गये थे। शल्यके मारे जाने और कृप आदिके भाग जानेपर दुर्योधन बहुत दुःखी हुआ और भागकर द्वैपायनसरोवरमें जा छिपा ⁠।⁠।⁠ ३०<img src="image_740.jpg" alt="" class="class_58"/> ⁠।⁠।</div>
<div class="class_54">शयानं धार्तराष्ट्रं तु सलिले स्तम्भिते तदा ⁠।⁠।⁠ ३१ ⁠।⁠।</div>
<div class="class_54">पाण्डवाः सह कृष्णेन वाग्भिरुग्राभिरार्दयन् ⁠।</div>
<div class="class_55">जब दुर्योधन जलको स्तम्भित करके उसके भीतर सो रहा था, उस समय पाण्डवलोग भगवान् श्रीकृष्णके साथ वहाँ आ पहुँचे और अपनी कठोर बातोंसे उसे कष्ट पहुँचाने लगे ⁠।⁠।⁠ ३१<img src="image_740.jpg" alt="" class="class_58"/> ⁠।⁠।</div>
<div class="class_54">स तुद्यमानो बलवान् वाग्भी राम समन्ततः ⁠।⁠।⁠ ३२ ⁠।⁠।</div>
<div class="class_54">उत्थितः स ह्रदाद् वीरः प्रगृह्य महतीं गदाम् ⁠।</div>
<div class="class_55">बलराम! जब सब ओरसे कड़वी बातोंद्वारा उसे व्यथित किया जाने लगा, तब वह बलवान् वीर विशाल गदा हाथमें लेकर सरोवरसे उठ खड़ा हुआ ⁠।⁠।⁠ ३२<img src="image_740.jpg" alt="" class="class_58"/> ⁠।⁠।</div>
<div class="class_54">स चाप्युपगतो योद्धुं भीमेन सह साम्प्रतम् ⁠।⁠।⁠ ३३ ⁠।⁠।</div>
<div class="class_54">भविष्यति तयोरद्य युद्धं राम सुदारुणम् ⁠।</div>
<div class="class_54">यदि कौतूहलं तेऽस्ति व्रज माधव मा चिरम् ⁠।</div>
<div class="class_54">पश्य युद्धं महाघोरं शिष्ययोर्यदि मन्यसे ⁠।⁠।⁠ ३४ ⁠।⁠।</div>
<div class="class_55">इस समय वह भीमके साथ युद्ध करनेके लिये उनके पास जा पहुँचा है। राम! आज उन दोनोंमें बड़ा भयंकर युद्ध होगा, माधव! यदि तुम्हारे मनमें भी उसे देखनेका कौतूहल हो तो शीघ्र जाओ। यदि ठीक समझो तो अपने दोनों शिष्योंका वह महाभयंकर युद्ध अपनी आँखोंसे देख लो ⁠।⁠।⁠ ३३-३४ ⁠।⁠।</div>
<div class="class_59">वैशम्पायन उवाच</div>
<div class="class_54">नारदस्य वचः श्रुत्वा तानभ्यर्च्य द्विजर्षभान् ⁠।</div>
<div class="class_54">सर्वान् विसर्जयामास ये तेनाभ्यागताः सह ⁠।⁠।⁠ ३५ ⁠।⁠।</div>
<div class="class_54">गम्यतां द्वारकां चेति सोऽन्वशादनुयायिनः ⁠।</div>
<div class="class_55"><span class="class_60">वैशम्पायनजी कहते हैं—</span>राजन्! नारदजीकी बात सुनकर बलरामजीने अपने साथ आये हुए श्रेष्ठ ब्राह्मणोंकी पूजा करके उन्हें विदा कर दिया और सेवकोंको आज्ञा दे दी कि तुम लोग द्वारका चले जाओ ⁠।⁠।⁠ ३५<img src="image_740.jpg" alt="" class="class_58"/> ⁠।⁠।</div>
<div class="class_54">सोऽवतीर्याचलश्रेष्ठात् प्लक्षप्रस्रवणाच्छुभात् ⁠।⁠।⁠ ३६ ⁠।⁠।</div>
<div class="class_54">ततः प्रीतमना रामः श्रुत्वा तीर्थफलं महत् ⁠।</div>
<div class="class_54">विप्राणां संनिधौ श्लोकमगायदिममच्युतः ⁠।⁠।⁠ ३७ ⁠।⁠।</div>
<div class="class_55">फिर वे प्लक्षप्रस्रवण नामक शुभ पर्वतशिखरसे नीचे उतर आये और तीर्थ-सेवनका महान् फल सुनकर प्रसन्नचित्त हो अच्युत बलरामने ब्राह्मणोंके समीप इस श्लोकका गान किया— ⁠।⁠।⁠ ३६-३७ ⁠।⁠।</div>
<div class="class_54">सरस्वतीवाससमा कुतो रतिः</div>
<div class="class_57">सरस्वतीवाससमाः कुतो गुणाः ⁠।</div>
<div class="class_54">सरस्वतीं प्राप्य दिवं गता जनाः</div>
<div class="class_57">सदा स्मरिष्यन्ति नदीं सरस्वतीम् ⁠।⁠।⁠ ३८ ⁠।⁠।</div>
<div class="class_55">‘सरस्वती नदीके तटपर निवास करनेमें जो सुख और आनन्द है, वह अन्यत्र कहाँसे मिल सकता है? सरस्वतीतटपर निवास करनेमें जो गुण हैं, वे अन्यत्र कहाँ हैं? सरस्वतीका सेवन करके स्वर्गलोकमें पहुँचे हुए मनुष्य सदा सरस्वती नदीका स्मरण करते रहेंगे’ ⁠।⁠।⁠ ३८ ⁠।⁠।</div>
<div class="class_54">सरस्वती सर्वनदीषु पुण्या</div>
<div class="class_57">सरस्वती लोकशुभावहा सदा ⁠।</div>
<div class="class_54">सरस्वतीं प्राप्य जनाः सुदुष्कृतं</div>
<div class="class_57">सदा न शोचन्ति परत्र चेह च ⁠।⁠।⁠ ३९ ⁠।⁠।</div>
<div class="class_55">‘सरस्वती सब नदियोंमें पवित्र है। सरस्वती सदा सम्पूर्ण जगत्‌का कल्याण करनेवाली है। सरस्वतीको पाकर मनुष्य इहलोक और परलोकमें कभी पापोंके लिये शोक नहीं करते हैं’ ⁠।⁠।⁠ ३९ ⁠।⁠।</div>
<div class="class_54">ततो मुहुर्मुहुः प्रीत्या प्रेक्षमाणः सरस्वतीम् ⁠।</div>
<div class="class_54">हयैर्युक्तं रथं शुभ्रमातिष्ठत परंतपः ⁠।⁠।⁠ ४० ⁠।⁠।</div>
<div class="class_55">तदनन्तर शत्रुओंको संताप देनेवाले बलरामजी बारंबार प्रेमपूर्वक सरस्वती नदीकी ओर देखते हुए घोड़ोंसे जुते उज्ज्वल रथपर आरूढ़ हुए ⁠।⁠।⁠ ४० ⁠।⁠।</div>
<div class="class_54">स शीघ्रगामिना तेन रथेन यदुपुङ्गवः ⁠।</div>
<div class="class_54">दिदृक्षुरभिसम्प्राप्तः शिष्ययुद्धमुपस्थितम् ⁠।⁠।⁠ ४१ ⁠।⁠।</div>
<div class="class_55">उसी शीघ्रगामी रथके द्वारा तत्काल उपस्थित हुए दोनों शिष्योंका युद्ध देखनेके लिये यदुपुंगव बलरामजी उनके पास जा पहुँचे ⁠।⁠।⁠ ४१ ⁠।⁠।</div>
<div class="class_87">इति श्रीमहाभारते शल्यपर्वणि गदापर्वणि बलदेवतीर्थयात्रायां सारस्वतोपाख्याने चतुष्पञ्चाशत्तमोऽध्यायः ⁠।⁠।⁠ ५४ ⁠।⁠।</div>
<div class="class_88">इस प्रकार श्रीमहाभारत शल्यपर्वके अन्तर्गत गदापर्वमें बलदेवजीकी तीर्थयात्राके प्रसंगमें सारस्वतोपाख्यानविषयक चौवनवाँ अध्याय पूरा हुआ ⁠।⁠।⁠ ५४ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
