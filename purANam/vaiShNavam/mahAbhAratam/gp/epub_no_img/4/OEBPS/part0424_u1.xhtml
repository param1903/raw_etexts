<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0424</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72278" class="class_92">पञ्चमोऽध्यायः</div>
<div class="class_93">अश्वत्थामा और कृपाचार्यका संवाद तथा तीनोंका पाण्डवोंके शिविरकी ओर प्रस्थान</div>
<div class="class_86">कृप उवाच</div>
<div class="class_54">शुश्रूषुरपि दुर्मेधाः पुरुषोऽनियतेन्द्रियः ⁠।</div>
<div class="class_54">नालं वेदयितुं कृत्स्नौ धर्मार्थाविति मे मतिः ⁠।⁠।⁠ १ ⁠।⁠।</div>
<div class="class_55"><span class="class_60">कृपाचार्य बोले—</span>अश्वत्थामन्! मेरा विचार है कि जिस मनुष्यकी बुद्धि दुर्भावनासे युक्त है तथा जिसने अपनी इन्द्रियोंको काबूमें नहीं रखा है, वह धर्म और अर्थकी बातोंको सुननेकी इच्छा रखनेपर भी उन्हें पूर्णरूपसे समझ नहीं सकता ⁠।⁠।⁠ १ ⁠।⁠।</div>
<div class="class_54">तथैव तावन्मेधावी विनयं यो न शिक्षते ⁠।</div>
<div class="class_54">न च किंचन जानाति सोऽपि धर्मार्थनिश्चयम् ⁠।⁠।⁠ २ ⁠।⁠।</div>
<div class="class_55">इसी प्रकार मेधावी होनेपर भी जो मनुष्य विनय नहीं सीखता, वह भी धर्म और अर्थके निर्णयको थोड़ा भी नहीं समझ पाता है ⁠।⁠।⁠ २ ⁠।⁠।</div>
<div class="class_54">चिरं ह्यपि जडः शूरः पण्डितं पर्युपास्य हि ⁠।</div>
<div class="class_54">न स धर्मान् विजानाति दर्वी सूपरसानिव ⁠।⁠।⁠ ३ ⁠।⁠।</div>
<div class="class_55">जिसकी बुद्धिपर जडता छा रही हो, वह शूरवीर योद्धा दीर्घकालतक विद्वान्‌की सेवामें रहनेपर भी धर्मोंका रहस्य नहीं जान पाता। ठीक उसी तरह जैसे करछुल दालमें डूबी रहनेपर भी उसके स्वादको नहीं जानती है ⁠।⁠।⁠ ३ ⁠।⁠।</div>
<div class="class_54">मुहूर्तमपि तं प्राज्ञः पण्डितं पर्युपास्य हि ⁠।</div>
<div class="class_54">क्षिप्रं धर्मान् विजानाति जिह्वा सूपरसानिव ⁠।⁠।⁠ ४ ⁠।⁠।</div>
<div class="class_55">जैसे जिह्वा दालके स्वादको जानती है, उसी प्रकार बुद्धिमान् पुरुष यदि दो घड़ी भी विवेकशीलकी सेवामें रहे तो वह शीघ्र ही धर्मोंका रहस्य जान लेता है ⁠।⁠।⁠ ४ ⁠।⁠।</div>
<div class="class_54">शुश्रूषुस्त्वेव मेधावी पुरुषो नियतेन्द्रियः ⁠।</div>
<div class="class_54">जानीयादागमान् सर्वान् ग्राह्यं च न विरोधयेत् ⁠।⁠।⁠ ५ ⁠।⁠।</div>
<div class="class_55">अपनी इन्द्रियोंको वशमें रखनेवाला मेधावी पुरुष यदि विद्वानोंकी सेवामें रहे और उनसे कुछ सुननेकी इच्छा रखे तो वह सम्पूर्ण शास्त्रोंको समझ लेता है तथा ग्रहण करनेयोग्य वस्तुका विरोध नहीं करता ⁠।⁠।⁠ ५ ⁠।⁠।</div>
<div class="class_54">अनेयस्त्ववमानी यो दुरात्मा पापपूरुषः ⁠।</div>
<div class="class_54">दिष्टमुत्सृज्य कल्याणं करोति बहुपापकम् ⁠।⁠।⁠ ६ ⁠।⁠।</div>
<div class="class_55">परंतु जिसे सन्मार्गपर नहीं ले जाया जा सकता, जो दूसरोंकी अवहेलना करनेवाला है तथा जिसका अन्तःकरण दूषित है, यह पापात्मा पुरुष बताये हुए कल्याणकारी पथको छोड़कर बहुत-से पापकर्म करने लगता है ⁠।⁠।⁠ ६ ⁠।⁠।</div>
<div class="class_54">नाथवन्तं तु सुहृदः प्रतिषेधन्ति पातकात् ⁠।</div>
<div class="class_54">निवर्तते तु लक्ष्मीवान् नालक्ष्मीवान् निवर्तते ⁠।⁠।⁠ ७ ⁠।⁠।</div>
<div class="class_55">जो सनाथ है, उसे उसके हितैषी सुहृद् पापकर्मोंसे रोकते हैं, जो भाग्यवान् है—जिसके भाग्यमें सुख भोगना बदा है, वह मना करनेपर उस पापकर्मसे रुक जाता है; परंतु जो भाग्यहीन है, वह उस दुष्कर्मसे नहीं निवृत्त होता है ⁠।⁠।⁠ ७ ⁠।⁠।</div>
<div class="class_54">यथा ह्युच्चावचैर्वाक्यैः क्षिप्तचित्तो नियम्यते ⁠।</div>
<div class="class_54">तथैव सुहृदा शक्यो न शक्यस्त्ववसीदति ⁠।⁠।⁠ ८ ⁠।⁠।</div>
<div class="class_55">जैसे मनुष्य विक्षिप्त चित्तवाले पागलको नाना प्रकारके ऊँच-नीच वचनोंद्वारा समझा-बुझाकर या डरा-धमकाकर काबूमें लाते हैं, उसी प्रकार सुहृद्‌गण भी अपने स्वजनको समझा-बुझाकर और डाँट-डपटकर वशमें रखनेकी चेष्टा करते हैं। जो वशमें आ जाता है, वह तो सुखी होता है और जो किसी तरह काबूमें नहीं आ सकता, वह दुःख भोगता है ⁠।⁠।⁠ ८ ⁠।⁠।</div>
<div class="class_54">तथैव सुहृदं प्राज्ञं कुर्वाणं कर्म पापकम् ⁠।</div>
<div class="class_54">प्राज्ञाः सम्प्रतिषेधन्ति यथाशक्ति पुनः पुनः ⁠।⁠।⁠ ९ ⁠।⁠।</div>
<div class="class_55">इसी तरह विद्वान् पुरुष पापकर्ममें प्रवृत्त होनेवाले अपने बुद्धिमान् सुहृद्‌को भी यथाशक्ति बारंबार मना करते हैं ⁠।⁠।⁠ ९ ⁠।⁠।</div>
<div class="class_54">स कल्याणे मनः कृत्वा नियम्यात्मानमात्मना ⁠।</div>
<div class="class_54">कुरु मे वचनं तात येन पश्चान्न तप्यसे ⁠।⁠।⁠ १० ⁠।⁠।</div>
<div class="class_55">तात! तुम भी स्वयं ही अपने मनको काबूमें करके उसे कल्याणसाधनमें लगाकर मेरी बात मानो, जिससे तुम्हें पश्चात्ताप न करना पड़े ⁠।⁠।⁠ १० ⁠।⁠।</div>
<div class="class_54">न वधः पूज्यते लोके सुप्तानामिह धर्मतः ⁠।</div>
<div class="class_54">तथैवापास्तशस्त्राणां विमुक्तरथवाजिनाम् ⁠।⁠।⁠ ११ ⁠।⁠।</div>
<div class="class_54">ये च ब्रूयुस्तवास्मीति ये च स्युः शरणागताः ⁠।</div>
<div class="class_54">विमुक्तमूर्धजा ये च ये चापि हतवाहनाः ⁠।⁠।⁠ १२ ⁠।⁠।</div>
<div class="class_55">जो सोये हुए हों, जिन्होंने अस्त्र-शस्त्र रख दिये हों, रथ और घोड़े खोल दिये हों, ‘जो मैं आपका ही हूँ’ ऐसा कह रहे हों, जो शरणमें आ गये हों, जिनके बाल खुले हुए हों तथा जिनके वाहन नष्ट हो गये हों, इस लोकमें ऐसे लोगोंका वध करना धर्मकी दृष्टिसे अच्छा नहीं समझा जाता ⁠।⁠।⁠ ११-१२ ⁠।⁠।</div>
<div class="class_54">अद्य स्वप्स्यन्ति पञ्चाला विमुक्तकवचा विभो ⁠।</div>
<div class="class_54">विश्वस्ता रजनीं सर्वे प्रेता इव विचेतसः ⁠।⁠।⁠ १३ ⁠।⁠।</div>
<div class="class_54">यस्तेषां तदवस्थानां द्रुह्येत पुरुषोऽनृजुः ⁠।</div>
<div class="class_54">व्यक्तं स नरके मज्जेदगाधे विपुलेऽप्लवे ⁠।⁠।⁠ १४ ⁠।⁠।</div>
<div class="class_55">प्रभो! आज रातमें समस्त पांचाल कवच उतारकर निश्चिन्त हो मुर्दोंके समान अचेत सो रहे होंगे। उस अवस्थामें जो क्रूर मनुष्य उनके साथ द्रोह करेगा, वह निश्चय ही नौकारहित अगाध एवं विशाल नरकके समुद्रमें डूब जायगा ⁠।⁠।⁠ १३-१४ ⁠।⁠।</div>
<div class="class_54">सर्वास्त्रविदुषां लोके श्रेष्ठस्त्वमसि विश्रुतः ⁠।</div>
<div class="class_54">न च ते जातु लोकेऽस्मिन् सुसूक्ष्ममपि किल्बिषम् ⁠।⁠।⁠ १५ ⁠।⁠।</div>
<div class="class_55">संसारके सम्पूर्ण अस्त्रवेत्ताओंमें तुम श्रेष्ठ हो। तुम्हारी सर्वत्र ख्याति है। इस जगत्‌में अबतक कभी तुम्हारा छोटे-से-छोटा दोष भी देखनेमें नहीं आया है ⁠।⁠।</div>
<div class="class_54">त्वं पुनः सूर्यसंकाशः श्वोभूत उदिते रवौ ⁠।</div>
<div class="class_54">प्रकाशे सर्वभूतानां विजेता युधि शात्रवान् ⁠।⁠।⁠ १६ ⁠।⁠।</div>
<div class="class_55">कल सबेरे सूर्योदय होनेपर तुम सूर्यके समान प्रकाशित हो उजालेमें युद्ध छेड़कर समस्त प्राणियोंके सामने पुनः शत्रुओंपर विजय प्राप्त करना ⁠।⁠।⁠ १६ ⁠।⁠।</div>
<div class="class_54">असम्भावितरूपं हि त्वयि कर्म विगर्हितम् ⁠।</div>
<div class="class_54">शुक्ले रक्तमिव न्यस्तं भवेदिति मतिर्मम ⁠।⁠।⁠ १७ ⁠।⁠।</div>
<div class="class_55">जैसे सफेद वस्त्रमें लाल रंगका धब्बा लग जाय, उस प्रकार तुममें निन्दित कर्मका होना सम्भावनासे परेकी बात है, ऐसा मेरा विश्वास है ⁠।⁠।⁠ १७ ⁠।⁠।</div>
<div class="class_59">अश्वत्थामोवाच</div>
<div class="class_54">एवमेव यथाऽऽत्थ त्वं मातुलेह न संशयः ⁠।</div>
<div class="class_54">तैस्तु पूर्वमयं सेतुः शतधा विदलीकृतः ⁠।⁠।⁠ १८ ⁠।⁠।</div>
<div class="class_55"><span class="class_60">अश्वत्थामा बोला—</span>मामाजी! आप जैसा कहते हैं, निःसंदेह वही ठीक है; परंतु पाण्डवोंने ही पहले इस धर्म-मर्यादाके सैकड़ों टुकड़े कर डाले हैं ⁠।⁠।⁠ १८ ⁠।⁠।</div>
<div class="class_54">प्रत्यक्षं भूमिपालानां भवतां चापि संनिधौ ⁠।</div>
<div class="class_54">न्यस्तशस्त्रो मम पिता धृष्टद्युम्नेन पातितः ⁠।⁠।⁠ १९ ⁠।⁠।</div>
<div class="class_55">धृष्टद्युम्नने समस्त राजाओंके सामने और आपलोगोंके निकट ही मेरे उस पिताको मार गिराया, जिन्होंने अस्त्र-शस्त्र रख दिये थे ⁠।⁠।⁠ १९ ⁠।⁠।</div>
<div class="class_54">कर्णश्च पतिते चक्रे रथस्य रथिनां वरः ⁠।</div>
<div class="class_54">उत्तमे व्यसने मग्नो हतो गाण्डीवधन्वना ⁠।⁠।⁠ २० ⁠।⁠।</div>
<div class="class_55">रथियोंमें श्रेष्ठ कर्णको भी गाण्डीवधारी अर्जुनने उस अवस्थामें मारा था, जब कि उनके रथका पहिया गड्ढेमें गिरकर फँस गया था और इसीलिये वे भारी संकटमें पड़े हुए थे ⁠।⁠।⁠ २० ⁠।⁠।</div>
<div class="class_54">तथा शान्तनवो भीष्मो न्यस्तशस्त्रो निरायुधः ⁠।</div>
<div class="class_54">शिखण्डिनं पुरस्कृत्य हतो गाण्डीवधन्वना ⁠।⁠।⁠ २१ ⁠।⁠।</div>
<div class="class_55">इसी प्रकार शान्तनुनन्दन भीष्म जब हथियार डालकर अस्त्रहीन हो गये, उस अवस्थामें शिखण्डीको आगे करके गाण्डीवधारी धनंजयने उनका वध किया था ⁠।⁠।⁠ २१ ⁠।⁠।</div>
<div class="class_54">भूरिश्रवा महेष्वासस्तथा प्रायगतो रणे ⁠।</div>
<div class="class_54">क्रोशतां भूमिपालानां युयुधानेन पातितः ⁠।⁠।⁠ २२ ⁠।⁠।</div>
<div class="class_55">महाधनुर्धर भूरिश्रवा तो रणभूमिमें अनशन व्रत लेकर बैठ गये थे। उस अवस्थामें समस्त भूमिपाल चिल्ला-चिल्लाकर रोकते ही रह गये; परंतु सात्यकिने उन्हें मार गिराया ⁠।⁠।⁠ २२ ⁠।⁠।</div>
<div class="class_54">दुर्योधनश्च भीमेन समेत्य गदया रणे ⁠।</div>
<div class="class_54">पश्यतां भूमिपालानामधर्मेण निपातितः ⁠।⁠।⁠ २३ ⁠।⁠।</div>
<div class="class_55">भीमसेनने भी सम्पूर्ण राजाओंके देखते-देखते रणभूमिमें गदायुद्ध करते समय दुर्योधनको अधर्मपूर्वक गिराया था ⁠।⁠।⁠ २३ ⁠।⁠।</div>
<div class="class_54">एकाकी बहुभिस्तत्र परिवार्य महारथैः ⁠।</div>
<div class="class_54">अधर्मेण नरव्याघ्रो भीमसेनेन पातितः ⁠।⁠।⁠ २४ ⁠।⁠।</div>
<div class="class_55">नरश्रेष्ठ राजा दुर्योधन अकेला था और बहुत-से महारथियोंने उसे वहाँ घेर रखा था, उस दशामें भीमसेनने उसको धराशायी किया है ⁠।⁠।⁠ २४ ⁠।⁠।</div>
<div class="class_54">विलापो भग्नसक्थस्य यो मे राज्ञः परिश्रुतः ⁠।</div>
<div class="class_54">वार्तिकाणां कथयतां स मे मर्माणि कृन्तति ⁠।⁠।⁠ २५ ⁠।⁠।</div>
<div class="class_55">टूटी जाँघोंवाले राजा दुर्योधनका जो विलाप मैंने सुना है और संदेशवाहक दूतोंके मुखसे जो समाचार मुझे ज्ञात हुआ है, वह सब मेरे मर्मस्थानोंको विदीर्ण किये देता है ⁠।⁠।⁠ २५ ⁠।⁠।</div>
<div class="class_54">एवं चाधार्मिकाः पापाः पञ्चाला भिन्नसेतवः ⁠।</div>
<div class="class_54">तानेवं भिन्नमर्यादान् किं भवान् न निगर्हति ⁠।⁠।⁠ २६ ⁠।⁠।</div>
<div class="class_55">इस प्रकार वे सब-के-सब पापी और अधार्मिक हैं। पांचालोंने भी धर्मकी मर्यादा तोड़ डाली है। इस तरह मर्यादा भंग करनेवाले उन पाण्डवों और पांचालोंकी आप निन्दा क्यों नहीं करते हैं? ⁠।⁠।⁠ २६ ⁠।⁠।</div>
<div class="class_54">पितृहन्तॄनहं हत्वा पञ्चालान् निशि सौप्तिके ⁠।</div>
<div class="class_54">कामं कीटः पतङ्गो वा जन्म प्राप्य भवामि वै ⁠।⁠।⁠ २७ ⁠।⁠।</div>
<div class="class_55">पिताकी हत्या करनेवाले पांचालोंका रातको सोते समय वध करके मैं भले ही दूसरे जन्ममें कीट या पतंग हो जाऊँ, सब कुछ स्वीकार है ⁠।⁠।⁠ २७ ⁠।⁠।</div>
<div class="class_54">त्वरे चाहमनेनाद्य यदिदं मे चिकीर्षितम् ⁠।</div>
<div class="class_54">तस्य मे त्वरमाणस्य कुतो निद्रा कुतः सुखम् ⁠।⁠।⁠ २८ ⁠।⁠।</div>
<div class="class_55">इस समय मैं जो कुछ करना चाहता हूँ, उसीको पूर्ण करनेके उद्देश्यसे उतावला हो रहा हूँ। इतनी उतावलीमें रहते हुए मुझे नींद कहाँ और सुख कहाँ? ⁠।⁠।</div>
<div class="class_54">न स जातः पुमाँल्लोके कश्चिन्न स भविष्यति ⁠।</div>
<div class="class_54">यो मे व्यावर्तयेदेतां वधे तेषां कृतां मतिम् ⁠।⁠।⁠ २९ ⁠।⁠।</div>
<div class="class_55">इस संसारमें ऐसा कोई पुरुष न तो पैदा हुआ है और न होगा ही, जो उन पांचालोंके वधके लिये किये गये मेरे इस दृढ़ निश्चयको पलट दे ⁠।⁠।⁠ २९ ⁠।⁠।</div>
<div class="class_59">संजय उवाच</div>
<div class="class_54">एवमुक्त्वा महाराज द्रोणपुत्रः प्रतापवान् ⁠।</div>
<div class="class_54">एकान्ते योजयित्वाश्वान् प्रायादभिमुखः परान् ⁠।⁠।⁠ ३० ⁠।⁠।</div>
<div class="class_55"><span class="class_60">संजय कहते हैं—</span>महाराज! ऐसा कहकर प्रतापी द्रोणपुत्र अश्वत्थामा एकान्तमें घोड़ोंको जोतकर शत्रुओंकी ओर चल दिया ⁠।⁠।⁠ ३० ⁠।⁠।</div>
<div class="class_54">तमब्रूतां महात्मानौ भोजशारद्वतावुभौ ⁠।</div>
<div class="class_54">किमर्थं स्यन्दनो युक्तः किञ्च कार्यं चिकीर्षितम् ⁠।⁠।⁠ ३१ ⁠।⁠।</div>
<div class="class_55">उस समय भोजवंशी कृतवर्मा और शरद्वान्‌के पुत्र कृपाचार्य दोनों महामनस्वी वीरोंने उससे कहा—‘अश्वत्थामन्! तुमने किसलिये रथको जोता है? तुम इस समय कौन-सा कार्य करना चाहते हो? ⁠।⁠।⁠ ३१ ⁠।⁠।</div>
<div class="class_54">एकसार्थप्रयातौ स्वस्त्वया सह नरर्षभ ⁠।</div>
<div class="class_54">समदुःखसुखौ चापि नावां शङ्कितुमर्हसि ⁠।⁠।⁠ ३२ ⁠।⁠।</div>
<div class="class_55">‘नरश्रेष्ठ! हम दोनों एक साथ तुम्हारी सहायताके लिये चले हैं। तुम्हारे दुःख-सुखमें हमारा समान भाग होगा, तुम्हें हम दोनोंपर संदेह नहीं करना चाहिये’ ⁠।⁠।</div>
<div class="class_54">अश्वत्थामा तु संक्रुद्धः पितुर्वधमनुस्मरन् ⁠।</div>
<div class="class_54">ताभ्यां तथ्यं तथाऽऽचख्यौ यदस्यात्मचिकीर्षितम् ⁠।⁠।⁠ ३३ ⁠।⁠।</div>
<div class="class_55">उस समय अश्वत्थामा पिताके वधका स्मरण करके रोषसे आगबबूला हो रहा था। उसके मनमें जो कुछ करनेकी इच्छा थी, वह सब उसने उन दोनोंसे ठीक-ठीक कह सुनाया ⁠।⁠।⁠ ३३ ⁠।⁠।</div>
<div class="class_54">हत्वा शतसहस्राणि योधानां निशितैः शरैः ⁠।</div>
<div class="class_54">न्यस्तशस्त्रो मम पिता धृष्टद्युम्नेन पातितः ⁠।⁠।⁠ ३४ ⁠।⁠।</div>
<div class="class_55">वह बोला—‘मेरे पिता अपने तीखे बाणोंसे लाखों योद्धाओंका वध करके जब अस्त्र-शस्त्र नीचे डाल चुके थे, उस अवस्थामें धृष्टद्युम्नने उन्हें मारा है ⁠।⁠।⁠ ३४ ⁠।⁠।</div>
<div class="class_54">तं तथैव हनिष्यामि न्यस्तधर्माणमद्य वै ⁠।</div>
<div class="class_54">पुत्रं पाञ्चालराजस्य पापं पापेन कर्मणा ⁠।⁠।⁠ ३५ ⁠।⁠।</div>
<div class="class_55">‘अतः धर्मका परित्याग करनेवाले उस पापी पांचालराजकुमारको भी मैं उसी प्रकार पापकर्मद्वारा ही मार डालूँगा ⁠।⁠।⁠ ३५ ⁠।⁠।</div>
<div class="class_54">कथं च निहतः पापः पाञ्चाल्यः पशुवन्मया ⁠।</div>
<div class="class_54">शस्त्रेण विजिताँल्लोकान् नाप्नुयादिति मे मतिः ⁠।⁠।⁠ ३६ ⁠।⁠।</div>
<div class="class_55">‘मेरा ऐसा निश्चय है कि मेरे हाथसे पशुकी भाँति मारे गये पापी पांचालराजकुमार धृष्टद्युम्नको किसी तरह भी अस्त्र-शस्त्रोंद्वारा मिलनेवाले पुण्यलोकोंकी प्राप्ति न हो!! ⁠।⁠।⁠ ३६ ⁠।⁠।</div>
<div class="class_54">क्षिप्रं संनद्धकवचौ सखड्गावात्तकार्मुकौ ⁠।</div>
<div class="class_54">मामास्थाय प्रतीक्षेतां रथवर्यौ परंतपौ ⁠।⁠।⁠ ३७ ⁠।⁠।</div>
<div class="class_55">‘आप दोनों रथियोंमें श्रेष्ठ और शत्रुओंको संताप देनेवाले वीर हैं। शीघ्र ही कवच बाँधकर खड्ग और धनुष लेकर रथपर बैठ जाइये तथा मेरी प्रतीक्षा कीजिये’ ⁠।⁠।⁠ ३७ ⁠।⁠।</div>
<div class="class_54">इत्युक्त्वा रथमास्थाय प्रायादभिमुखः परान् ⁠।</div>
<div class="class_54">तमन्वगात् कृपो राजन् कृतवर्मा च सात्वतः ⁠।⁠।⁠ ३८ ⁠।⁠।</div>
<div class="class_55">राजन्! ऐसा कहकर अश्वत्थामा रथपर आरूढ़ हो शत्रुओंकी ओर चल दिया। कृपाचार्य और सात्वतवंशी कृतवर्मा भी उसीके मार्गका अनुसरण करने लगे ⁠।⁠।⁠ ३८ ⁠।⁠।</div>
<div class="class_54">ते प्रयाता व्यरोचन्त परानभिमुखास्त्रयः ⁠।</div>
<div class="class_54">हूयमाना यथा यज्ञे समिद्धा हव्यवाहनाः ⁠।⁠।⁠ ३९ ⁠।⁠।</div>
<div class="class_55">शत्रुओंकी ओर जाते समय वे तीनों तेजस्वी वीर यज्ञमें आहुति पाकर प्रज्वलित हुए तीन अग्नियोंकी भाँति प्रकाशित हो रहे थे ⁠।⁠।⁠ ३९ ⁠।⁠।</div>
<div class="class_54">ययुश्च शिबिरं तेषां सम्प्रसुप्तजनं विभो ⁠।</div>
<div class="class_54">द्वारदेशं तु सम्प्राप्य द्रौणिस्तस्थौ महारथः ⁠।⁠।⁠ ४० ⁠।⁠।</div>
<div class="class_55">प्रभो! वे तीनों पाण्डवों और पांचालोंके उस शिविरके पास गये, जहाँ सब लोग सो गये थे। शिविरके द्वारपर पहुँचकर महारथी अश्वत्थामा खड़ा हो गया ⁠।⁠।⁠ ४० ⁠।⁠।</div>
<div class="class_87">इति श्रीमहाभारते सौप्तिकपर्वणि द्रौणिगमने पञ्चमोऽध्यायः ⁠।⁠।⁠ ५ ⁠।⁠।</div>
<div class="class_88">इस प्रकार श्रीमहाभारत सौप्तिकपर्वमें अश्वत्थामाका प्रयाणविषयक पाँचवाँ अध्याय पूरा हुआ ⁠।⁠।⁠ ५ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
