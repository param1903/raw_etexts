युधिष्ठिरः-  
नापदामस्ति मर्यादा न निमित्तं च कारणम्  
धर्मस्तु विभजत्यत्र उभयोः पुण्यपापयोः  
भीमः-  
प्रातिकाम्येन यः कृष्णां सभायां प्रेष्यवत्तदा  
न मया निहतस्तत्र तेन प्राप्तास्स्म संशयम्  
अर्जुनः-  
वाचस्तीक्ष्णास्थिभेदिन्यस्सूतपुत्रेण भाषिताः  
अतिरुक्षा मया क्षान्तास्तेन प्राप्तास्स्म संशयम्  
सहदेवः-  
वैशम्पायनः-  
शकुनिस्त्वां यदाऽजैषीदक्षद्यूतेन भारत  
स मया न हतस्तत्र तेन प्राप्तास्स्म संशयम्  
ततो युधिष्ठिरो राजा नकुलं वाक्यमब्रवीत्  
युधिष्ठिरः-  
आरुह्य वृक्षं माद्रेय निरीक्षस्व दिशो दश  
पानीयमन्तिके पश्य वृक्षान्वाप्युदकाश्रयान्  
इमे हि भ्रातरश्श्रान्तास्तव तात पिपासया  
वैशम्पायनः-  
नकुलस्तु तथेत्युक्त्वा भ्रातुर्ज्येष्ठस्य शासनात्  
तत उत्थाय मतिमाञ्शीघ्रमारुह्य पादपम्  
अब्रवीद्भ्रातरं ज्येष्ठमभिवीक्ष्य समन्ततः  
नकुलः-  
पश्यामि बहुलान्राजन्वृक्षानुदकसंश्रयान्  
सारसानां च निर्ह्रादमत्रोदकमसंश्रयः  
वैशम्पायनः-  
युधिष्ठिरः-  
ततोऽब्रवीत्सत्यधृतिः कुन्तीपुत्रो युधिष्ठिरः  
गच्छ सौम्य ततश्शीघ्रं तूर्णं पानीयमानय  
वैशम्पायनः-  
नकुलस्तु तथेत्युक्त्वा भ्रातुर्ज्येष्ठस्य शासनात्  
प्राद्रवद्यत्र पानीयं शीघ्रं चैवान्वपद्यत  
स दृष्ट्वा विमलं तोयं सारसैः परिवारितम्  
पातुकामस्ततो वाचमन्तरिक्षात्स शुश्रुवे  
यक्षः-  
मा तात साहसं कार्षीर्मम पूर्वपरिग्रहः  
प्रश्नानुक्त्वा यथाकालं ततः पिब हरस्व च  
वैशम्पायनः-  
अनादृत्य तु तद्वाक्यं नकुलस्सुपिपासितः  
अपिबच्छीतलं तोयं पीत्वा च निपपात ह  
चिरायमाणे नकुले कुन्तीपुत्रो युधिष्ठिरः  
अब्रवीद्भ्रातरं वीरं सहदेवमनन्तरम्  
युधीष्ठिरः-  
भ्राता चिरायते तात सहदेव तवाग्रजः  
तं चैवानय सोदर्यं पानीयं च त्वमानय  
वैशम्पायनः-  
सहदेवस्तथेत्युक्त्वा तां दिशं प्रत्यपद्यत  
ददर्शचेतनं भूमौ भ्रातरं निहतं तदा  
भ्रातृशोकाभिसन्तप्तस्तृषया च प्रपीडितः  
अभिदुद्राव पानीयं ततो वागभ्यभाषत  
यक्षः-  
मा तात साहसं कार्षीर्मम पूर्वपरिग्रहः  
प्रश्नानुक्त्वा यथाकामं ततः पिब हरस्व च  
वैशम्पायनः-  
अनादृत्य तु तद्वाक्यं सहदेवः पिपासितः  
अपिबच्छीतलं तोयं पीत्वा च निपपात ह  
अथाब्रवीत्स विजयं कुन्तीपुत्रो युधिष्ठिरः  
युधीष्ठिरः-  
भ्रातरौ ते चिरगतौ बीभत्सो शत्रुकर्शन  
तौ चैवानय भद्रं ते पानीयं च त्वमानय  
वैशम्पायनः-  
तथेत्युक्त्वा गुडाकेशः प्रगृह्य सशरं धनुः  
आमुक्तखड्गो मेधावी तत्सरः प्रत्यपद्यत  
यतः पुरुषशार्दूलौ पानीयहरणे गतौ  
ददर्श च हतौ तत्र भ्रातरौ श्वेतवाहनः  
विगतासू नरव्याघ्रौ शयानौ वसुधातले  
प्रसुप्ताविव तौ दृष्ट्वा नरसिंहस्सुदुःखितः  
धनुरुद्यम्य कौन्तेयो व्यलोकयत तद्वनम्  
स तत्र किञ्चिन्नापश्यद्भूततस्मिन्महावने  
सव्यसाची पिपासार्तः पानीयं सोऽभ्यधावत  
यक्षः-  
अभिधावंस्ततो वाचमन्तरिक्षात्स शुश्रुवे  
यत्त्वमिच्छसि पानीयं नैतच्छक्यं नरर्षभ  
कौन्तेय यदि वै प्रश्नान्मयोक्तान्प्रतिक्ष्यसि  
ततः पास्यसि पानीयं हरिष्यसि च भारत  
वैशम्पायनः-  
वारितस्त्वब्रवीत्पार्थो दृश्यमानो निवारय  
यावद्बाणैस्तु निर्भिन्नः पुनर्नैवं वदिष्यसि  
एवमुक्त्वा ततः पार्थश्शरैरस्त्रानुमन्त्रितैः  
ववर्ष तां दिशं कृत्स्नां शब्दवेधं विदर्शयन्  
कर्णिनालीकनाराचानुत्सृजन्पुरुषर्षभः  
अनेकैरिषुसङ्घातैरन्तरिक्षे ववर्ष सः  
यक्षः-  
किं विघातेन ते पार्थ प्रश्नानुक्त्वा ततः पिब  
अनुक्त्वा तु ततः प्रश्नान्पीत्वा तु निपतिष्यसि  
वैशम्पायनः-  
स च मोघानिषून्दृष्ट्वा तृष्णया च प्रपीडितः  
अनुक्त्वैव च तान्प्रश्नान्पीत्वैव निपपात ह  
ततोऽब्रवीद्भीमसेनं कुन्तीपुत्रो युधिष्ठिरः  
युधिष्ठिरः-  
नकुलस्सहदेवश्च बीभत्सुश्चापराजितः  
चिरङ्गतास्तोयहेतोर्न चागच्छन्ति भारत  
तांश्चैवानय भद्रं ते पानीयं च त्वमानय  
वैशम्पायनः-  
भीमसेनस्तथेत्युक्त्वा तां दिशं प्रत्यपद्यत  
यत्र ते पुरुषव्याघ्रा भ्रातरोऽस्य निपातिताः  
तान्दृष्ट्वा दुःखितो भीमस्तृषया च प्रपीडितः  
अमन्यत महाबाहुः कर्म तद्यक्षरक्षसाम्  
स चिन्तयामास तदा योद्धव्यं ध्रुवमद्य मे  
पास्यामि तावत्पानीयमिति पार्थो वृकोदरः  
ततोऽभ्यधावत्पानीयं पिपासुः पुरुषर्षभः  
यक्षः-  
मा तात साहसं कार्षीर्मम पूर्वपरिग्रहः  
प्रश्नानुक्त्वाऽथ कौन्तेय ततः पिब हरस्व च  
वैशम्पायनः-  
एवमुक्तस्ततो भीमो यक्षेणामिततेजसा  
ततो धर्मसुतो राजा विचिन्त्य पुरुषर्षभः  
अनुक्त्वैव तु तान्प्रश्नान्पीत्वैव निपपात ह  
समुत्थाय महाबाहुर्दह्यमानेन चेतसा  
अपेतजननिर्घोषं प्रविवेश महावनम्  
रुरुभिश्च वराहैश्च पक्षिभिश्च निषेवितम्  
नीलभास्वरवर्णैश्च पादपैरुपशोभितम्  
भ्रमरैरुपगीतं च पक्षिभिश्च समन्ततः  
मृदुशाड्वलसङ्कीर्णभूमिभागं मनोहरम्  
स गत्वा कानने तस्मिन्हेमजालपरिष्कृतम्  
ददर्श तत्सरश्श्रीमान्विश्वकर्मकृतं यथा  
उपेतं नलिनीजालैस्सिन्दुवारैश्च शोभितम्  
केतकैः करवीरैश्च पिप्पलैश्चैव संवृतम्  
ततो धर्मसुतश्श्रीमान् भ्रातृवर्शनलालसः  
श्रमार्तस्तदुपाक्रामत्सरो दृष्ट्वा सुविस्मितः  
