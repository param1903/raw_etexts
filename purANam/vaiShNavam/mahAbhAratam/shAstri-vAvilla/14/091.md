ददृशुस्तं नृपतयो यज्ञस्य विधिमुत्तमम्  
देवेन्द्रस्येव विहितं भीमेन कुरुनन्दन  
ददृशुस्तोरणान्यत्र शातकुम्भमयानि ते  
शय्यासनवुहारांश्च सुबहून् रत्नभूषितान्  
घटान् पात्रीः कटाहानि कलशान् वर्धमानकान्  
न ते किञ्चिदस्सौवर्णम् अपश्यंस्तत्र पार्थिवा  
यूपांश्च शास्त्रविहितांस् तारवान् हेमभूषितान्  
उपकृत्पान् यथाकालं विधिवद्भूरिवर्चसः  
स्तलजा जलजा ये च पशवो ये च सम्भृताः  
सर्वानेव समानीतांस् तानपश्यन्त भूमिपाः  
गाश्चैव महिषीश्चैव तथा वृद्धस्त्रियोऽपि च  
औदकानि च सत्वानि श्वापदानि वयांसि च  
जरायुजान्यण्डजानि स्वेदजान्युद्भिदानि च  
पर्वतानूपवन्यानि भूतानि ददृशुश्च ते  
एवं प्रमुदितं सर्वं पशुगोधनधान्यतः  
यज्ञवाटं नृपा दृष्ट्वा परं विस्मयमागमन्  
अनिशं दीयते च स्म तत्र भोज्यं पृथग्विधम्  
ब्राह्मणानां चिशां चैव बहुमृष्टान्नमृद्धिमत्  
पूर्णे शतसहस्रे तु विप्राणां तत्र भुञ्जताम्  
दुन्दुभिर्मेघनिर्घोषो मुहुर्मुहुरताड्यत  
विननादासकृत् सोऽथ दिवसेे दिवसे तथा  
एवं स ववृते यज्ञो धर्मराजस्य धिमतः  
असन्न सुबहून् राजन्नुत्सर्गान् वर्वतोमान्  
दधिकुल्याश्च ददृशुः सर्पिषां च महाह्रदान्  
जम्बूद्वीपो हि सकलो नानाजानपदो जनः  
राजन्नदृश्यतैकस्थो राज्ञस्तस्य महाक्रतौ  
तत्र जातिसहस्राणि पुरुषाणां ततस्ततः  
गृहीत्वा धनमाजग्मुर् बहूनि भरतर्षभ  
राजानस्स्त्रग्विणश्चापि सुमुष्टमणिकुण्डलाः  
पर्यवेषन् द्विजाग्र्यांस्ताञ् शतशोऽथ सहस्रशः  
विविधान्यन्नपानानि पुरुषा येऽनुयायिनः  
तेषां नृपोपभोग्यानि ब्ह्मणानां ददुस्स्म ह  
