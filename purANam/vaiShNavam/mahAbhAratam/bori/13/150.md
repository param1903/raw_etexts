भीष्म उवाच	001  
कार्यते यच्च क्रियते सच्चासच्च कृतं ततः	001a  
तत्राश्वसीत सत्कृत्वा असत्कृत्वा न विश्वसेत्	001c  
काल एवात्र कालेन निग्रहानुग्रहौ ददत्	002a  
बुद्धिमाविश्य भूतानां धर्मार्थेषु प्रवर्तते	002c  
यदा त्वस्य भवेद्बुद्धिर्धर्म्या चार्थप्रदर्शिनी	003a  
तदाश्वसीत धर्मात्मादृढबुद्धिर्न विश्वसेत्	003c  
एतावन्मात्रमेतद्धि भूतानां प्राज्ञलक्षणम्	004a  
कालयुक्तोऽप्युभयविच्छेषमर्थं समाचरेत्	004c  
यथा ह्युपस्थितैश्वर्याः पूजयन्ते नरा नरान्	005a  
एवमेवात्मनात्मानं पूजयन्तीह धार्मिकाः	005c  
न ह्यधर्मतया धर्मं दद्यात्कालः कथञ्चन	006a  
तस्माद्विशुद्धमात्मानं जानीयाद्धर्मचारिणम्	006c  
स्प्रष्टुमप्यसमर्थो हि ज्वलन्तमिव पावकम्	007a  
अधर्मः सततो धर्मं कालेन परिरक्षितम्	007c  
कार्यावेतौ हि कालेन धर्मो हि विजयावहः	008a  
त्रयाणामपि लोकानामालोककरणो भवेत्	008c  
तत्र कश्चिन्नयेत्प्राज्ञो गृहीत्वैव करे नरम्	009a  
उह्यमानः स धर्मेण धर्मे बहुभयच्छले	009c  
