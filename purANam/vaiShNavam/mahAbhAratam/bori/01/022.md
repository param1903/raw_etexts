सूत उवाच	001  
एवं स्तुतस्तदा कद्र्वा भगवान्हरिवाहनः	001a  
नीलजीमूतसङ्घातैर्व्योम सर्वं समावृणोत्	001c  
ते मेघा मुमुचुस्तोयं प्रभूतं विद्युदुज्ज्वलाः	002a  
परस्परमिवात्यर्थं गर्जन्तः सततं दिवि	002c  
सङ्घातितमिवाकाशं जलदैः सुमहाद्भुतैः	003a  
सृजद्भिरतुलं तोयमजस्रं सुमहारवैः	003c  
सम्प्रनृत्तमिवाकाशं धारोर्मिभिरनेकशः	004a  
मेघस्तनितनिर्घोषमम्बरं समपद्यत	004c  
नागानामुत्तमो हर्षस्तदा वर्षति वासवे	005a  
आपूर्यत मही चापि सलिलेन समन्ततः	005c  
