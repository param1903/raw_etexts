रुरुरुवाच	001  
कथं हिंसितवान्सर्पान्क्षत्रियो जनमेजयः	001a  
सर्पा वा हिंसितास्तात किमर्थं द्विजसत्तम	001c  
किमर्थं मोक्षिताश्चैव पन्नगास्तेन शंस मे	002a  
आस्तीकेन तदाचक्ष्व श्रोतुमिच्छाम्यशेषतः	002c  
ऋषिरुवाच	003  
श्रोष्यसि त्वं रुरो सर्वमास्तीकचरितं महत्	003a  
ब्राह्मणानां कथयतामित्युक्त्वान्तरधीयत	003c  
सूत उवाच	004  
रुरुश्चापि वनं सर्वं पर्यधावत्समन्ततः	004a  
तमृषिं द्रष्टुमन्विच्छन्संश्रान्तो न्यपतद्भुवि	004c  
लब्धसञ्ज्ञो रुरुश्चायात्तच्चाचख्यौ पितुस्तदा	005a  
पिता चास्य तदाख्यानं पृष्टः सर्वं न्यवेदयत्	005c  
