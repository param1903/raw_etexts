ब्रह्मोवाच	001  
य उत्पन्नो महान्पूर्वमहङ्कारः स उच्यते	001a  
अहमित्येव सम्भूतो द्वितीयः सर्ग उच्यते	001c  
अहङ्कारश्च भूतादिर्वैकारिक इति स्मृतः	002a  
तेजसश्चेतना धातुः प्रजासर्गः प्रजापतिः	002c  
देवानां प्रभवो देवो मनसश्च त्रिलोककृत्	003a  
अहमित्येव तत्सर्वमभिमन्ता स उच्यते	003c  
अध्यात्मज्ञाननित्यानां मुनीनां भावितात्मनाम्	004a  
स्वाध्यायक्रतुसिद्धानामेष लोकः सनातनः	004c  
अहङ्कारेणाहरतो गुणानिमान्भूतादिरेवं सृजते स भूतकृत्	005a  
वैकारिकः सर्वमिदं विचेष्टते स्वतेजसा रञ्जयते जगत्तथा	005c  
