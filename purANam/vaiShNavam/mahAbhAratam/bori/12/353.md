
भीष्म उवाच	001    
स चामन्त्र्योरगश्रेष्ठं ब्राह्मणः कृतनिश्चयः	001a  
दीक्षाकाङ्क्षी तदा राजंश्च्यवनं भार्गवं श्रितः	001c  
स तेन कृतसंस्कारो धर्ममेवोपतस्थिवान्	002a  
तथैव च कथामेतां राजन्कथितवांस्तदा	002c  
भार्गवेणापि राजेन्द्र जनकस्य निवेशने	003a  
कथैषा कथिता पुण्या नारदाय महात्मने	003c  
नारदेनापि राजेन्द्र देवेन्द्रस्य निवेशने	004a  
कथिता भरतश्रेष्ठ पृष्टेनाक्लिष्टकर्मणा	004c  
देवराजेन च पुरा कथैषा कथिता शुभा	005a  
समस्तेभ्यः प्रशस्तेभ्यो वसुभ्यो वसुधाधिप	005c  
यदा च मम रामेण युद्धमासीत्सुदारुणम्	006a  
वसुभिश्च तदा राजन्कथेयं कथिता मम	006c  
पृच्छमानाय तत्त्वेन मया तुभ्यं विशां पते	007a  
कथेयं कथिता पुण्या धर्म्या धर्मभृतां वर	007c  
तदेष परमो धर्मो यन्मां पृच्छसि भारत	008a  
असन्नधीरनाकाङ्क्षी धर्मार्थकरणे नृप	008c  
स च किल कृतनिश्चयो द्विजाग्र्यो भुजगपतिप्रतिदेशितार्थकृत्यः	009a  
यमनियमसमाहितो वनान्तं परिगणितोञ्छशिलाशनः प्रविष्टः	009c  
