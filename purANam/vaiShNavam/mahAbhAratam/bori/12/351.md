सूर्य उवाच	001    
नैष देवोऽनिलसखो नासुरो न च पन्नगः	001a  
उञ्छवृत्तिव्रते सिद्धो मुनिरेष दिवं गतः	001c  
एष मूलफलाहारः शीर्णपर्णाशनस्तथा	002a  
अब्भक्षो वायुभक्षश्च आसीद्विप्रः समाहितः	002c  
ऋचश्चानेन विप्रेण संहितान्तरभिष्टुताः	003a  
स्वर्गद्वारकृतोद्योगो येनासौ त्रिदिवं गतः	003c  
असन्नधीरनाकाङ्क्षी नित्यमुञ्छशिलाशनः	004a  
सर्वभूतहिते युक्त एष विप्रो भुजङ्गम	004c  
न हि देवा न गन्धर्वा नासुरा न च पन्नगाः	005a  
प्रभवन्तीह भूतानां प्राप्तानां परमां गतिम्	005c  
नाग उवाच	006    
एतदेवंविधं दृष्टमाश्चर्यं तत्र मे द्विज	006a  
संसिद्धो मानुषः कायो योऽसौ सिद्धगतिं गतः	006c  
सूर्येण सहितो ब्रह्मन्पृथिवीं परिवर्तते	006e   

