ब्राह्मण उवाच	001    
आश्चर्यं नात्र सन्देहः सुप्रीतोऽस्मि भुजङ्गम	001a  
अन्वर्थोपगतैर्वाक्यैः पन्थानं चास्मि दर्शितः	001c  
स्वस्ति तेऽस्तु गमिष्यामि साधो भुजगसत्तम	002a  
स्मरणीयोऽस्मि भवता सम्प्रेषणनियोजनैः	002c  
नाग उवाच	003    
अनुक्त्वा मद्गतं कार्यं क्वेदानीं प्रस्थितो भवान्	003a  
उच्यतां द्विज यत्कार्यं यदर्थं त्वमिहागतः	003c  
उक्तानुक्ते कृते कार्ये मामामन्त्र्य द्विजर्षभ	004a  
मया प्रत्यभ्यनुज्ञातस्ततो यास्यसि ब्राह्मण	004c  
न हि मां केवलं दृष्ट्वा त्यक्त्वा प्रणयवानिह	005a  
गन्तुमर्हसि विप्रर्षे वृक्षमूलगतो यथा	005c  
त्वयि चाहं द्विजश्रेष्ठ भवान्मयि न संशयः	006a  
लोकोऽयं भवतः सर्वः का चिन्ता मयि तेऽनघ	006c  
ब्राह्मण उवाच	007    
एवमेतन्महाप्राज्ञ विज्ञातार्थ भुजङ्गम	007a  
नातिरिक्तास्त्वया देवाः सर्वथैव यथातथम्	007c  
य एवाहं स एव त्वमेवमेतद्भुजङ्गम	008a  
अहं भवांश्च भूतानि सर्वे सर्वत्रगाः सदा	008c  
आसीत्तु मे भोगपते संशयः पुण्यसञ्चये	009a  
सोऽहमुञ्छव्रतं साधो चरिष्याम्यर्थदर्शनम्	009c  
एष मे निश्चयः साधो कृतः कारणवत्तरः	010a  
आमन्त्रयामि भद्रं ते कृतार्थोऽस्मि भुजङ्गम	010c  
