अध्यायः 137

भीष्मेण युधिष्ठिरम् प्रति अनागतापत्प्रतिविधाने दृष्टान्ततया मत्स्योपाख्यानकथनम् ॥ 1 ॥
भीष्म उवाच 	001  
अनागतविधाता च प्रत्युत्पन्नमतिश्च यः ।	001a  
द्वावेतौ सुखमेधेते दीर्घसूत्री विनश्यति ॥	001c  
अत्रैव चेदमव्यग्रं शृण्वाख्यानमनुत्तमम् ।	002a  
द्रीर्घसूत्रमुपाश्रित्य कार्याकार्यविनिश्चये ॥	002c  
नातिगाधे जलस्थाने सुहृदः कुशलास्त्रयः ।	003a  
प्रभूतमत्स्ये कौन्तेय बभूवुः सहचारिणः ॥	003c  
तत्रैकः प्राप्तकालज्ञो दीर्घदर्शी तथाऽपरः ।	004a  
दीर्घसूत्रश्च तत्रैकस्त्रयाणां जलचारिणाम् ॥	004c  
क्रदाचित्तज्जलस्थानं मत्स्यबन्धाः समन्ततः ।	005a  
स्रावयामासुरथो निम्नेषु विविधैर्मुखैः ॥	005c  
प्रक्षीयमाणं तद्बुद्ध्वा जलस्थानं भयागमे ।	006a  
अब्रवीद्दीर्घदर्शी तु तावुभौ सुहृदौ तदा ॥	006c  
इयमापत्समुत्पन्ना सर्वेषां सलिलौकसाम् ।	007a  
शीघ्रमन्यत्र गच्छामः पन्था यावन्न शुष्यति ॥	007c  
अनागतमनर्थं हि सुनयैर्यः प्रबाधते ।	008a  
स न संशयमाप्नोति तथाऽन्यत्र व्रजामहे ॥	008c  
दीर्घसूत्रस्तु यस्तत्र सोऽब्रवीत्सम्यगुष्यताम् ।	009a  
न तु कार्या त्वरा तावदिति मे निश्चिता मतिः ॥	009c  
अथ सम्प्रतिपत्तिज्ञस्त्वब्रवीद्दीर्घदर्शिनम् ।	010a  
प्राप्ते काले न मे किञ्चिन्न्यायतः परिहास्यते ॥	010c  
एवमुक्तो निराक्रामद्दीर्घदर्शी महामतिः ।	011a  
जगाम स्रोतसैकेन गम्भीरं सलिलाशयम् ॥	011c  
ततः प्रसृततोयं तं प्रसमीक्ष्य जलाशयम् ।	012a  
बबन्धुर्विविधैर्योगैर्मत्स्यान्मत्स्योपजीविनः ॥	012c  
विलोड्यमाने तस्मिंस्तु स्रुततोये जलाशये ।	013a  
अगच्छद्ग्रहणं तत्र दीर्घसूत्रः सहापरैः ॥	013c  
उद्दानं क्रियमाणं तु मत्स्यानां वीक्ष्य रज्जुभिः ।	014a  
प्रविश्यान्तरमन्येषामग्रसत्प्रतिपत्तिमान् ॥	014c  
ग्रस्तमेव तदुद्दानं गृहीत्वा तत्तथैव सः ।	015a  
सर्वानेव च तांस्तत्र ते विदुर्ग्रथिता इति ॥	015c  
ततः प्रक्षाल्यमानेषु मत्स्येषु विपुले जले ।	016a  
त्यक्त्वा रज्जुं प्रमुक्तोसौ शीघ्रं सम्प्रतिपत्तिमान् ॥	016c  
दीर्घसूत्रस्तु मन्दात्मा हीनबुद्धिरचेतनः ।	017a  
मरणं प्राप्तवान्मूढो यथैवोपहतेन्द्रियः ॥	017c  
एवं प्राप्ततमं कालं यो मोहान्नावबुध्यते ।	018a  
स विनश्यति वै क्षिप्रं दीर्घसूत्रो यथा झषः ॥	018c  
आदौ न कुरुते श्रेयः कुशलोऽस्मीति यः पुमान् ।	019a  
स हि संशयमाप्नोति यथा सम्प्रतिपत्तिमान् ॥	019c  
अनागतविधाता च प्रत्युत्पन्नमतिश्च यः ।	020a  
द्वावेतौ सुखमेधेते दीर्घसूत्री विनश्यति ॥	020c  
काष्ठा कला मुहूर्ताश्च दिनरात्र्यः क्षणा लवाः ।	021a  
मासाः पक्षाः षडृतवः कालः संवत्सराणि च ॥	021c  
पृथिवी देश इत्युक्तः स च कालो न दृश्यते ।	022a  
अभिप्रेतार्थसिद्ध्यर्थं दूरतो न्यायतस्तथा ॥	022c  
एतौ धर्मार्थशास्त्रेषु मोक्षशास्त्रेषु चर्षिभिः ।	023a  
प्रधानाविति निर्दिष्टौ कामे चाभिमतौ नृणाम् ॥	023c  
परीक्ष्यकारी युक्तश्च स सम्यगुपपादयेत् ।	024a  
देशकालावभिप्रेतौ तोभ्यां फलमवाप्नुयात् ॥ 	024c  

इति श्रीमन्महाभारते शान्तिपर्वणि आपद्धर्मपर्वणि सप्तत्रिंशदधिकशततमोऽध्यायः ॥ 137 ॥

12-137-4 तत्रैको दीर्घकालज्ञ उत्पन्नप्रतिभोऽपरः इति झ. पाठः ॥ 12-137-5 विविधैर्मुखैर्जलनिर्गमनमार्गैः ॥ 12-137-11 सलिलाशयं जलाशयान्तरम् ॥ 12-137-14 उद्दानं ग्रथनम् अग्रसत् ग्रथनसूत्रं मुखेन जग्राहेत्यर्थः ॥ 12-137-15 सच मत्स्यः तथैव गृहीतवदेव तत्रास्ते इति शेषः ॥ 12-137-21 कालस्य देशस्य च सूक्ष्मताम् अवहितो जानीयादिति श्लोकद्वयार्थः ॥ 12-137-23 एतौ देशकालौ ॥
