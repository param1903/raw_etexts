अध्यायः 326

आसुरिणा कपिलम् प्रति अव्यक्तादितत्वविषयकप्रश्नः ॥ 1 ॥
\'*युधिष्ठिर उवाच 	001  
अव्यक्तव्यक्ततत्वानां निश्चयं भरतर्षभ ।	001a  
वक्तुमर्हसि कौरव्य देवस्याजस्य या कृतिः ॥	001c  
भीष्म उवाच 	002  
अत्राप्युदाहरन्तीमं संवादं गुरुशिष्ययोः ।	002a  
कपिलस्यासुरेश्चैव सर्वदुःखविमोक्षणम् ॥	002c  
अासुरिरुवाच 	003  
अव्यक्तव्यक्ततत्वानां निश्चयं बुद्धिनिश्चयम् ।	003a  
भगवन्नमितप्रज्ञ वक्तुमर्हसि मेऽर्थितः ॥	003c  
किं व्यक्तं किमव्यक्तं किं व्यक्ताव्यक्तं किमिति तत्वानि ।	004a  
किमाद्यं मध्यमं च तत्वानां किमध्यात्माधिभूतदैवतं च ॥	004c  
किन्नु सर्गाप्ययं कति सर्गाः किं भूतं किं भविष्यं किं भव्यं च किं ज्ञानम् ।	005a  
को ज्ञाता किं बुद्धं किमप्रबुद्धं किं बुध्यमानं कति पर्वाणि ॥	005c  
कति स्रोतांसि कति कर्मयोनयः किमेकत्वं नानात्वम् ।	006a  
किं सहवासं निवासं किं विद्याविद्यमिति ॥\' 	006c  

इति श्रीमन्महाभारते शान्तिपर्वणि मोक्षधर्मपर्वणि षड्विंशत्यधिकत्रिशततमोऽध्यायः ॥ 326 ॥

* एतदादयस्त्रयोऽध्यायाः ध. पुस्तके एव वर्तन्ते ।	
