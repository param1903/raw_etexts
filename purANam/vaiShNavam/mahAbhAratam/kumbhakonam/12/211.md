अध्यायः 211

भीष्मेण युधिष्ठिरम् प्रति गरुडेनात्मानम् प्रत्युक्तश्रीभगवन्महिमानुवादः ॥ 1 ॥
* युधिष्ठिर उवाच 	001  
देवासुरमनुष्येषु ऋषिमुख्येषु वा पुनः ।	001a  
विष्णोस्तत्वं यथाख्यातं को विद्वाननुवेत्ति तत् ॥	001c  
एतन्मे सर्वमाचक्ष्व न मे तृप्तिर्हि तत्वतः ।	002a  
वर्तते भरतश्रेष्ठ सर्वज्ञोऽसीति मे मतिः ॥	002c  
भीष्म उवाच 	003  
कारितोऽहं त्वया राजन्यद्वृत्तं च पुरा मम ।	003a  
गरुडेन पुरा मह्यं संवादोऽभूभृतोत्तम ॥	003c  
पुराहं तप आस्थाय वासुदेवपरायणः ।	004a  
ध्यायन्स्तुवन्नमस्यंश्च यजमानस्तमेवच ।	004c  
गङ्गाद्वीपे समासीनो दशवर्षाणि भारत ॥	004e  
माता च मम सा देवी जननी लोकपावनी ।	005a  
समासीना समीपे मे रक्षणार्थं ममाच्युत ॥	005c  
तस्मिन्कालेऽद्भुतः श्रीमान्सर्ववेदमयः प्रभुः ।	006a  
सुपर्णः पततांश्रेष्ठो मेरुमन्दरसन्निभः ।	006c  
आजगाम विशुद्धात्मा गङ्गां द्रष्टुं महायशाः ॥	006e  
तमागतं महात्मानं प्रत्युद्गम्याहमर्थितः ।	007a  
प्रणिपत्य यथान्यायं कृताञ्जलिरवस्थितः ॥	007c  
सोऽपि देवो महाभागामभिनन्द्य च जाह्नवीम् ।	008a  
तथा च पूजितः श्रीमानुणपोपाविशदासने ॥	008c  
ततः कथान्तरे तं वै वचनं चेदमब्रवम् ।	009a  
वेदवेद महावीर्य वैनतेय महाबल ॥	009c  
नारायणं हृषीकेशं सहमानोऽनिशं हरिम् ।	010a  
जानासि तं यथा वक्तुं यादृग्भूतो जनार्दनः ।	010c  
ममापि तस्य सद्भावं वक्तुमर्हसि सत्तम ॥	010e  
गरुड उवाच 	011  
शृणु भीष्म यथान्यायं पुरा त्वमिह सत्तमाः ।	011a  
अनेके मुनयः सिद्धा मानसोत्तरवासिनः |	011c  
पप्रच्छुर्मां महाप्राज्ञा वासुदेवपरायणाः ॥	011e  
पक्षीन्द्र वासुदेवस्य तत्वं वेत्सि परं पदम् ।	012a  
स्वसा सयो न तस्यास्ति सन्निकृष्टप्रियोपि च ॥	012c  
तेषामहं वचः श्रुत्वा प्रणिपत्य महाहरिम् ।	013a  
अब्रवं च यथावृत्तं मम नारायणस्य च ॥	013c  
शृणुध्वं मुनिशार्दूला हृत्वा सोममहं पुरा ।	014a  
आकाशे पतमानस्तु वाक्यं तत्र शृणोमि वै ॥	014c  
साधुसाधु महाबाहो प्रीतोस्मि तव दर्शनात् ।	015a  
वृणीष्व वचनं मत्तः पक्षीन्द्र गरुडाधुना ॥	015c  
त्वामहं भक्तितत्वज्ञो ब्रवै वचनमुत्तमम् ।	016a  
इत्याह स्म ध्रुवं तत्र मामाह भगवान्पुनः ॥	016c  
ऋषिरस्मि महावीर्य न मां जानाति वा मयि ।	017a  
असूयति च मां मूढ तच्छ्रुत्वा गर्वमास्थितः ॥	017c  
अहं देवनिकायानां मध्ये वचनमब्रवम् ।	018a  
ऋषे पूर्वं वरं मत्तस्त्वं वृणीष्व ततो ह्यहम् ।	018c  
वृणे त्वत्तो वरं पश्चादित्येवं मुनिसत्तमाः ॥	018e  
तस्मात्त्वां भगवान्देवः श्रीमाञ्श्रीवत्सलक्षणः ।	019a  
अद्य पश्यति पक्षीन्द्र वाहनं भव मे सदा ।	019c  
वृणेऽहं वरमेतद्धि त्वत्तोऽद्य पतगेश्वर ॥	019e  
तथेति तं वीक्ष्य मातामनहङ्कारमास्थितम् ।	020a  
जेतुकामो ह्यहं विष्णुं मायया मायिनं हरिम् ॥	020c  
त्वत्तो ह्यहं वृणे त्वद्य वरम् ऋषिवरोत्तम ।	021a  
तवोपरिष्टात्स्थास्यामि वरमेतत्प्रयच्छ मे ॥	021c  
तथेति च हसन्प्राह हरिर्नारायणः प्रभुः ।	022a  
ध्वजं च मे भव सदा त्वमेव विहगेश्वर ।	022c  
उपरिष्टात्स्थितिस्तेऽस्तु मम पक्षीन्द्र सर्वदा ॥	022e  
इत्युक्त्वा भगवान्देवः शङ्खचक्रगदाधरः ।	023a  
सहस्रचरणः श्रीमान्सहस्रादित्यसन्निभः ॥	023c  
सहस्रशीर्षा पुरुषः सहस्रनयनो महान् ।	024a  
सहस्रमकुटोऽचिन्त्यः सहस्रवदनो विभुः ॥	024c  
विद्युन्मालानिभैर्दिव्यैर्नानाभरणराजिभिः ।	025a  
क्वचित्सन्दृश्यमानस्तु चतुर्बाहुः क्वचिद्धरिः ॥	025c  
क्वचिज्ज्योतिर्मयोचिन्त्यः क्वचित्स्कन्धे समाहितः ।	026a  
एवं मम जयन्देवस्तत्रैवान्तरधीयत ॥	026c  
ततोऽहं विस्मयापन्नः कृत्वा कार्यमनुत्तमम् ।	027a  
अस्याविमुच्य जननीं मया सह मुनीश्वराः ॥	027c  
अचिन्त्योऽयमहं भूयः कोऽसौ मामब्रवीत्पुरा ।	028a  
कीदृग्विधः स भगवानिति मत्वा तमास्थितः ॥	028c  
अनन्तरं देवदेवं स्कन्धे मम समाश्रितम् ।	029a  
अद्राक्षं पुण्डरीकाक्षं वहमानोऽहमद्भुतम् ॥	029c  
अवशस्तस्य भावेन यत्र यत्र स चेच्छति ।	030a  
विस्मयापन्नहृदयो ह्यहं किमिति चिन्तयन् ।	030c  
अन्तर्जलमहं सर्वं वहमानोऽगमं पुनः ॥	030e  
सेन्द्रैर्देवैर्महाभागैर्ब्रह्माद्यैः कल्पजीविभिः ।	031a  
स्तूयमानो ह्यहमपि तैस्तैरभ्यर्चितः पृथक् ॥	031c  
क्षीरोदस्योत्तरे कूले दिव्ये मणिमये शुभे ।	032a  
वैकर्णनाम सदनं हरेस्तस्य महात्मनः ॥	032c  
दिव्यं तेजोमयं श्रीमदचिन्त्यममरैरपि ।	033a  
तेजोनिलमयैः स्तम्भैर्नानासंस्थानसंस्थितैः ॥	033c  
विभूषितं हिरण्येन भास्वरेण समन्ततः ।	034a  
दिव्यं ज्योतिः समायुक्तं गीतवादित्रशोभितम् ॥	034c  
शृणोमि शब्दं तत्राहं न पश्यामि शरीरिणम् ।	035a  
न च स्थलं न चान्यच्च पादयोस्तं समन्ततः ।	035c  
वेपमानो ह्यहं तत्र विष्ठितोऽहं कृताञ्जलिः ॥	035e  
ततो ब्रह्मादयो देवा लोकपालास्तथैव च ।	036a  
सनन्दनाद्या मुनयस्तथाऽन्ये परजीविनः ॥	036c  
प्राप्तास्तत्र सभाद्वारि देवगन्धर्वसत्तमाः ।	037a  
ब्रह्माणं परतः कृत्वा कृताञ्जलिपुटास्तदा ॥	037c  
ततस्तदन्तरे तस्मिन्क्षीरोदार्णवशीकरैः ।	038a  
बोध्यमानो महाविष्णुराविर्भूत इवाबभौ ॥	038c  
फणासहस्रमालाढ्यं शेषमव्यक्तसंस्थितम् ।	039a  
पश्याम्यहं मुदाऽऽकाशे यस्योपरि जनार्दनम् ॥	039c  
दीर्घवृत्तैः समैः पीनैः केयूरवलयोज्ज्वलैः ।	040a  
चर्तुभिर्बाहुभिर्युक्तं------------ ॥	040c  
पिताम्बरेण संवीतं कौस्तुभेन विराजितम् ।	041a  
वक्षस्थलेन संयुक्तं पद्मयाऽधिष्ठितेन च ॥	041c  
ईषदुन्मीलिताक्षं तं सर्वकारणकारणम् ।	042a  
क्षीरोदस्योपरि बभौ नीलाभ्रं परमं यथा ॥	042c  
न कश्चिद्वदते कश्चिन्न व्याहरति कश्चन ।	043a  
ब्रह्मादिस्तम्बपर्यन्तं माशब्दमिति रोषितम् ।	043c  
भ्रुकुटीकुटिलाक्षास्ते नानाभूतगणाः स्थिताः ॥	043e  
कृत्वा च प्रस्थितं तत्र जगतां हितकाम्यया ।	044a  
गच्छध्वमिति मामुक्त्वा गरुडेत्याह मां ततः ॥	044c  
ततोऽहं प्रणिपत्याग्रे कृताञ्जलिरवस्थितः ।	045a  
आगच्छेति च मामुक्त्वा पूर्वोत्तरपथं गतः ॥	045c  
अतीव मृदुभावेन गच्छन्निव स दृश्यते ।	046a  
अयुतं नियुतं चाहं प्रयुतं चार्बुदं तथा ।	046c  
पतमानोऽहमनिशं योजनानि ततस्ततः ॥	046e  
ननु तत्वमहं भक्तो विष्ठितोस्मि प्रशास्तु नः ।	047a  
आगच्छ गरुडेत्येवं पुनराह स माधवः ॥	047c  
ततो भूयो ह्यहं पातं पतमानो विहायसम् ।	048a  
आजगाम ततो घोरं शतकोटिसमावृतम् ॥	048c  
तामसानीव भूतानि पर्वताभानि तत्र ह ।	049a  
समानानीव पद्मानि ततोऽहं भीत आस्थितः ॥	049c  
ततो मां किङ्करो घोरः शतयोजनमायतम् ।	050a  
निगृह्य पाणिना तस्माच्चिक्षेप च स लोष्टवत् ॥	050c  
तत्तमोऽहमतिक्रम्य ह्यापं चैव विहायसम् ।	051a  
हुङ्कारघोषं तत्राहमशनीपातसन्निभान् ।	051c  
कर्णमूले ह्यशृण्वन्तस्ततो भूतैः समास्थितः ॥	051e  
ततोऽहं देवदेवेश त्राहि मां पुष्करेक्षण ।	052a  
इत्यब्रवमहं तत्र ततो विष्णुरुवाच माम् ॥	052c  
सुषिरस्य मुखे कश्चिन्मां चिक्षेप भयङ्करः ।	053a  
अतीतोऽहं क्षणादग्निमपश्यं वायुमण्डलम् ॥	053c  
आकाशमिव सम्प्रेक्ष्य क्षेप्तुकाममुपागतः ।	054a  
तत्राहं दुःखितो भूतः क्रोशमानो ह्यवस्थितः ॥	054c  
क्षणान्तरेण घोरेण क्रुद्धो हि परमात्मना ।	055a  
स्वपक्षराजिना दृष्ट्वा मां चिक्षेप भयङ्करः ॥	055c  
-----गरुडकुलं सहस्रादित्यसन्निभम् ।	056a  
मां दृष्ट्वाऽप्यथ संस्थेऽथ ह्यल्पकालोऽतिदुर्बलः ॥	056c  
अहो विहङ्गमः प्राप्त इति विस्मयमानसाः ।	057a  
मां दृष्ट्वोचुरहं तत्र पश्यामि गरुडध्वजम् ॥	057c  
सहस्रयोजनायामं सहस्रादित्यवर्चसम् ।	058a  
सहस्रगरुडारूढं गरुडास्ते महाबलाः ॥	058c  
अत्याश्चर्यमिमं देव वपुषाऽस्मत्कुलोद्भवः ।	059a  
स्वल्पप्राणः स्वल्पकायः कोसौ पक्षी इहागतः ॥	059c  
तच्छ्रुत्वाऽहं नष्टगर्वो भीतो लज्जासमन्वितः ।	060a  
स्वयं बुद्धश्च संविग्नस्ततो ह्यशृणवं पुनः ॥	060c  
आगच्छ गरुडेत्येव ततोऽहं यानमास्थितः ।	061a  
परार्ध्यं च ततो गत्वा योजनानां शतं पुनः ।	061c  
तत्रापश्यमहं यो वै ब्रह्माणं परमेष्ठिनम् ॥	061e  
तत्रापि चापरं तत्र शतकोटिपितामहान् ।	062a  
पुनरेहीत्युवाचोच्चैर्भगवान्मधुसूदनः ॥	062c  
महाकुलं ततोऽपश्यं प्रमाणानि तमव्ययम् ।	063a  
कपित्थफलसङ्काशमन्धकारैः समाश्रितम् ॥	063c  
तत्र स्थितो हरिः श्रीमानण्डमेकं बिभेद ह ।	064a  
महद्भूतं हि मां गृह्य दत्त्वा वै प्राक्षिपत्पुनः ॥	064c  
तन्मध्ये सागरान्सप्त ब्रह्माणं च तथा सुरान् ।	065a  
पश्याम्यहं यथायोगं मातरं स्वकुलं तथा ॥	065c  
एवं मयाऽनुभूतं हि तत्वान्वेषणकाङ्क्षिणा ।	066a  
शिबिकासदृशं मां वै पश्यध्वं मुनिसत्तमाः ॥	066c  
इत्येवमब्रवं विप्रान्भीष्म यन्मे पुराऽभवत् ।	067a  
तत्ते सर्वं यथान्यायमुक्तवानस्मि सत्तम ॥	067c  
योगिनस्तं प्रपश्यन्ति ज्ञानं दृष्ट्वा परं हरिम् ।	068a  
नान्यथा शक्यरूपोसौ ज्ञानगम्यः परः पुमान् ॥	068c  
अनन्यया च भक्त्या च प्राप्तुं शक्यो महाहरिः ॥	069ac  
भीष्म उवाच 	070  
इत्येवमुक्त्वा भगवान्सुपर्णः पक्षिराट् प्रभुः ।	070a  
आमन्त्र्य जननीं मे वै तत्रैवान्तरधीयत ॥	070c  
तस्माद्राजेन्द्र सर्वात्मा वासुदेवः प्रधानकृत् ।	071a  
ज्ञानेन भक्त्या सुलभो नान्यथेति मतिर्मम ॥\' 	071c  

इति श्रीमन्महाभारते शान्तिपर्वणि मोक्षधर्मपर्वणि एकादशाधिकद्विशततमोऽध्यायः ॥ 211 ॥

* अयमध्यायो ध. पुस्तक एव दृश्यते ।
