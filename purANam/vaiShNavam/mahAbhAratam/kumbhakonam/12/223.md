अध्यायः 223

भीष्मेण युधिष्ठिरम् प्रति जनकोपाख्यानकथनम् ॥ 1 ॥
001  	\'* युधिष्ठिर उवाच   
001a  	किं कारणं महाप्राज्ञ दह्यमानश्च मैथिलः ।  
001c  	मिथिलां नेह धर्मात्मा प्राह वीक्ष्य विदाहिताम् ॥  
002  	भीष्म उवाच   
002a  	श्रूयतां नृपशार्दूल यदर्थं दीपिता पुरा ।  
002c  	वह्निना दीपिता सा तु तन्मे शृणु महामते ॥  
003a  	जनको जनदेवस्तु कर्माण्याध्याय चात्मनि ।  
003c  	सर्वभावमनुप्राप्य भावेन विचचार सः ॥  
004a  	यजन्ददंस्तथा जुह्वन्पालयन्पृथिवीमिमाम् ।  
004c  	अध्यात्मविन्महाप्राज्ञस्तन्मयत्वेन निष्ठितः ॥  
005a  	स तस्य हृदि सङ्कल्पं ज्ञातुमैच्छत्स्वयं प्रभुः ।  
005c  	सर्वलोकाधिपस्तत्र द्विजरूपेण संयुतः ॥  
006a  	मिथिलायां महाबुद्धिर्व्यलीकं किञ्चिदाचरन् ।  
006c  	स गृहीत्वा द्विजश्रेष्ठैर्नृपाय प्रतिवेदितः ॥  
007a  	अपराधं समुद्दिश्य तं राजा प्रत्यभाषत ।  
007c  	न त्वां ब्राह्मण दण्डेन नियोक्ष्यामि कथञ्चन ॥  
008a  	मम राज्याद्विनिर्गच्छ यावत्सीमा भुवो मम ।  
008c  	तच्छ्रुत्वा ब्राह्मणो गत्वा राजानं प्रत्युवाच ह ॥  
009a  	करिष्ये वचनं राजन्ब्रवीहि मम जानतः ।  
009c  	का सीमा तव भूमेस्तु ब्रूहि धर्मं ममाद्य वै ॥  
010a  	तच्छ्रुत्वा मैथिलो राजा लज्जयावनताननः ।  
010c  	नोवाच वचनं विप्रं तत्वबुद्ध्या समीक्ष्य तत् ॥  
011a  	पुनःपुनश्च तं विप्रश्चोदयामास सत्वरम् ।  
011c  	ब्रूहि राजेन्द्र गच्छामि तव राज्याद्विवासितः ॥  
012a  	ततो नृपो विचार्यैवमाह ब्राह्मणपुङ्गवम् ।  
012c  	आवासो वा न मेऽस्त्यत्र सर्वा वा पृथिवी मम ।  
012e  	गच्छ वा तिष्ठ वा ब्रह्मन्निति मे निश्चिता मतिः ॥  
013a  	इत्युक्तः स तथा तेन मैथिलेन द्विजोत्तमः ।  
013c  	अब्रवीत्तं महात्मानं राजानं मन्त्रिभिर्वृतम् ॥  
014a  	त्वमेवं पद्मनाभस्य नित्यं पक्षपदाहितः ।  
014c  	अहो सिद्धार्थरूपोऽसि गमिष्ये स्वस्ति तेऽस्तु वै ॥  
015a  	इत्युक्त्वा प्रययौ विप्रस्तज्जिज्ञासुर्द्विजोत्तमान् ।  
015c  	अदहच्चाग्निना तस्य मिथिलां भगवान्स्वयम् ॥  
016a  	प्रदीप्यमानां मिथिलां दृष्ट्वा राजा न कम्पितः ।  
016c  	जनैः स परिपृष्टस्तु वाक्यमेतदुवाच ह ॥  
017a  	अनन्तं बत मे वित्तं भाव्यं मे नास्ति किञ्चन ।  
017c  	मिथिलायां प्रदीप्तायां न मे किञ्चन दह्यते ॥  
018a  	तदस्य भाषमाणस्य श्रुत्वा श्रुत्वा हृदि स्थितम् ।  
पुनः सञ्जीवयामास मिथिलां तां द्विजोत्तमः ॥	018c  
आत्मानं दर्शयामास वरं चास्मै ददौ पुनः ।	019a  
धर्मे तिष्ठतु सद्भावो बुद्धिस्तेऽर्थे नराधिप ॥	019c  
सत्ये तिष्ठस्व निर्विण्णः स्वस्ति तेऽस्तु व्रजाम्यहम् ।	020a  
इत्युक्त्वा भगवांश्चैनं तत्रैवान्तरधीयत ।	020c  
एतत्ते कथितं राजन्किं भूयः श्रोतुमिच्छसि ॥\' 	020e  

इति श्रीमन्महाभारते शान्तिपर्वणि मोक्षधर्मपर्वणि त्रयोविंशत्यधिकद्विशततमोऽध्यायः ॥ 223 ॥

* 223, 223 एतदध्यायद्वयं ध. पुस्तकएव दृश्यते ।
