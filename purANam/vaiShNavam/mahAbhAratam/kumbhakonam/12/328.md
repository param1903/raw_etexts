अध्यायः 328

कपिलेनासुरिम् प्रति तत्वविभागादिकथनम् ॥ 1 ॥
कपिल उवाच 	001  
यदप्युक्तं कति तत्वानि भवन्ति तत्वमेतानि ।	001A  
यमानुपूर्व्यशः प्रोक्तान्येवमाह ॥	001B  
तत्वान्यथोक्तानि । तथाविद्यो निबुद्ध्यते ।	002A  
न स पापेन लिप्येत निर्मुक्तः सर्वसङ्करात् ॥	002B  
यदप्युक्तम् इहाद्यं मध्यमं च तत्वानामित्यत्र ब्रूमः ॥	003AB  
एवमाद्यं मध्यमं चोक्तं बुद्ध्यादीनि त्रयोविंशतितत्वानि विशेषपर्यवसानानि ज्ञातव्यानि भवन्तीत्येव मामकेनेत्यत्रोच्यते ॥	004AB  
तदेव तद्यदा दत्तब्राह्मणक्षत्रियवैश्यशूद्रचण्डालपुल्कसादिरेतानि ज्ञातव्यानि बुद्ध्यादीनि विशेषपर्यवसानानि मन्तव्यानि प्रत्येतव्याभ्युक्तानि एतदाद्यं मध्यमं च । एतस्मात्तत्वानामुत्पत्तिर्भवति अत्र प्रलीयन्ते । केचिदाहुराचार्याः ॥	005AB  
अहमित्येतदात्मकं सशीरसङ्घातं त्रिषु लोकेषु व्यक्तमव्यक्ताधिष्ठितमेतद्देवदत्तसञ्ज्ञकम् ॥	006AB  
योगदशमपुरुषदर्शनानां तु पञ्चविंशतितत्वानां प्रतिबुध्यमानयोर्व्यतिरिक्तं शुचिव्यभ्रमित्याहुराचार्याः । एवमाह ॥	007AB  
चतुर्विंशतितत्वज्ञस्त्वव्यक्ते प्रतितिष्ठति ।	008a  
पञ्चविंशतितत्वज्ञोऽप्यव्यक्तमधितिष्ठति ॥\' 	008c  

इति श्रीमन्महाभारते शान्तिपर्वणि मोक्षधर्मपर्वणि अष्टाविंशत्यधिकत्रिशततमोऽध्यायः ॥ 328 ॥	
