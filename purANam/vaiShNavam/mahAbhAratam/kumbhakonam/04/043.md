अध्यायः 043

अर्जुनेनोत्तरम् प्रति स्वस्यार्जुनत्वकथनपूर्वकं कङ्कादीनां युधिष्ठिरादित्वकथनम् ॥ 1 ॥ तत्प्रत्ययार्थं स्वनामदशककथनपूर्वकं तन्निर्वचनम् ॥ 2 ॥
वैशम्पायन उवाच 	KK04-04-043-001  
एतस्मिन्नन्तरे पार्थं न मूढात्मा व्यजानत ।	KK04-04-043-001a  
विराटपुत्रः प्रभुखे पप्रच्छ पुनरेव तम् ॥	KK04-04-043-001c  
सुवर्णरुचिराण्येषामायुधानि महात्मनाम् ।	KK04-04-043-002a  
रुचिराणि प्रकाशन्ते पार्थानामाशुकारिणाम् ॥	KK04-04-043-002c  
क्वनु ते पाण्डवाः शूराः सङ्ग्रामेष्वपराजिताः ।	KK04-04-043-003a  
येषामिमानि दीप्तानि श्रिया दीप्यन्ति भान्ति च ॥	KK04-04-043-003c  
कस्मिन्वसन्ति देशे च धर्मज्ञा बन्धुवत्सलाः ।	KK04-04-043-004a  
क्व धर्मराजः कौन्तेयो धर्मपुत्रो युधिष्ठिरः ॥	KK04-04-043-004c  
धर्मशीलश्च धर्मात्मा धर्मवान्धर्मवित्सुधीः ।	KK04-04-043-005a  
धर्माध्यक्षो धर्मपुत्रो धर्मज्ञो धर्ममूर्तिमान् ॥	KK04-04-043-005c  
धर्मनिष्ठो धर्मकर्ता धर्मगोप्ता सुधर्मकृत् ।	KK04-04-043-006a  
सत्यार्जवक्षमाधारो घृणी धर्मपरायणः ॥	KK04-04-043-006c  
भीमसेनार्जुनौ चापि सर्वे ते मातुला मम ।	KK04-04-043-007a  
नकुलः सहदेवो वा सर्वास्त्रकुशलौ रणे ॥	KK04-04-043-007c  
सर्व एव महात्मानः सर्वामित्रविनाशनाः ।	KK04-04-043-008a  
राज्यमक्षैः पराजित्य नः श्रूयन्ते वनं गताः ॥	KK04-04-043-008c  
द्रौपदी चापि पाञ्चाली स्त्रीरत्नमिति मे श्रुता ।	KK04-04-043-009a  
जिता चाक्षैस्तदा कृष्णा तानेवान्वगमद्वने ॥	KK04-04-043-009c  
उत्सृज्य राज्यं धर्म्यं ते नः श्रूयन्ते वनं गताः ॥	KK04-04-043-010ac  
पाण्डवान्यदि जानीषे क्वनु ते धर्मचारिणः ।	KK04-04-043-011a  
क्वनु वा निवसन्तीति सत्यं ब्रूहि बृहन्नले ॥	KK04-04-043-011c  
किमर्थमागतान्यत्र शस्त्रास्त्राणि महात्मनाम् ।	KK04-04-043-012a  
कथं ज्ञातानि भवता तथा मे ब्रूहि शोभने ॥	KK04-04-043-012c  
वैशम्पायन उवाच 	KK04-04-043-013  
ततः प्रहस्य बीभत्सुः कौन्तेयः श्वेतवाहनः ।	KK04-04-043-013a  
उवाच राजपुत्रं तमुत्तरं शृणु मे वचः ॥	KK04-04-043-013c  
मा भैस्त्वं राजशार्दूल सर्वं ते वर्णयाम्यहम् ।	KK04-04-043-014a  
नात्र भेतव्यमद्यापि राजपुत्र यथातथा ॥	KK04-04-043-014c  
वयं ते पाण्डवा नाम वनवासस्य पारगाः ।	KK04-04-043-015a  
अतीते द्वादशे वर्षे च्छन्नवासमिहोषिताः ।	KK04-04-043-015c  
तस्मादशङ्कितमनाः शृणुष्वावहितोत्तर ॥	KK04-04-043-015c  
अहमस्म्यर्जुनो नाम कङ्को नाम युधिष्ठिरः ।	KK04-04-043-016a  
भीमसेनस्तु वललः पितुस्ते रसपाचकः ।	KK04-04-043-016c  
अश्वबन्धस्तु नकुलः सहदेवस्तु गोपतिः ॥	KK04-04-043-016e  
सैरन्ध्रीं द्रौपदीं विद्धि यदर्थे कीचको हतः ।	KK04-04-043-017a  
भीमसेनेन दुर्वृत्तः सहभ्रातृभिराहवे ॥	KK04-04-043-017c  
श्रुत्वैतद्वचनं जिष्णोर्विस्मयस्फारितेक्षणः ।	KK04-04-043-018a  
पश्यन्ननिमिषः पार्थं शनैर्वाचमुवाच ह ॥	KK04-04-043-018c  
उत्तर उवाच 	KK04-04-043-019  
दश पार्थस्य नामानि श्रूयन्ते मे कथासु च ।	KK04-04-043-019a  
प्रब्रूयास्तानि यदि मे श्रद्दध्यां सर्वमेव ते ॥	KK04-04-043-019c  
अर्जुन उवाच 	KK04-04-043-020  
अहं तर्हि तवाचक्षे दश नामानि तानि मे ।	KK04-04-043-020a  
वैराटे शृणु तानि त्वं यानि पूर्वं श्रुतानि ते ।	KK04-04-043-020c  
ईशानो विदधे देवस्त्रिदिवस्येश्वरो दिवि ॥	KK04-04-043-020e  
अर्जुनः फल्गुनो जिष्णुः किरीटी श्वेतवाहनः ।	KK04-04-043-021a  
बीभत्सुर्विजयः पार्थः सव्यसाची धनञ्जयः ।	KK04-04-043-021c  
एतानि मम नामानि स्थापितानि सुरोत्तमैः ॥	KK04-04-043-021c  
उत्तर उवाच 	KK04-04-043-022  
गुणतो दश नामानि समवेतानि पाण्डवे ।	KK04-04-043-022a  
चरन्ति लोके ख्यातानि विदितानि ममानघ ॥	KK04-04-043-022c  
केनासि विजयो नाम केनासि श्वेतवाहनः ।	KK04-04-043-023a  
सव्यसाची च केनासि जिष्णुर्बीभत्सुरेव च ॥	KK04-04-043-023c  
अर्जुनः फल्गुनः पार्थः किरीटी केन सारथे ।	KK04-04-043-024a  
धनञ्जयश्च केनासि शीघ्रं वद बृहन्नले ॥	KK04-04-043-024c  
श्रुता मे तस्य वीरस्य केवला नामहेतवः ।	KK04-04-043-025a  
इतस्ततश्चलत्येतन्मनो मे चञ्चलं त्वयि ।	KK04-04-043-025c  
अर्जुनो वा भवान्नेति वद शीघ्रं बृहन्नले ॥	KK04-04-043-025e  
अर्जुन उवाच 	KK04-04-043-026  
सर्वाञ्जित्वा जनपदान्धनं चाच्छिद्य सर्वशः ।	KK04-04-043-026a  
मध्ये धनस्य तिष्ठन्तं तन्मामाहुर्धनञ्जयम् ॥	KK04-04-043-026c  
अभिप्रयामि सङ्ग्रामे यदाऽहं युद्धदुर्मदान् ।	KK04-04-043-027a  
अजित्वा न निवर्तेयं तेन वै विजयं विदुः ॥	KK04-04-043-027c  
श्वेताः काञ्चनसन्नाहा रथे युज्यन्ति मे हयाः ।	KK04-04-043-028a  
शत्रुभिर्युध्यमानस्य तेनाहं श्वेतवाहनः ॥	KK04-04-043-028c  
किरीटं सूर्यसङ्काशं भ्राजते मे शिरोगतम् ।	KK04-04-043-029a  
रणमध्ये रथस्थस्य सूर्यपावकसन्निभम् ॥	KK04-04-043-029c  
अच्छेद्यं रुचिरं चित्रं जाम्बूनदपरिष्कृतम् ।	KK04-04-043-030a  
इन्द्रदत्तमनाहार्यं तेनाहुर्मां किरीटिनम् ॥	KK04-04-043-030c  
न कुर्यां कर्म बीभत्सं युध्यमानः कदाचन ।	KK04-04-043-031a  
तेन देवमनुष्येषु बीभत्सुरिति मां विदुः ॥	KK04-04-043-031c  
उभौ मे तुल्यकर्माणौ गाण्डीवस्य विकर्षणे ।	KK04-04-043-032a  
भुजौ मे भवतः सङ्ख्ये परसैन्यविनाशिनौ ।	KK04-04-043-032c  
तयोः सव्योऽधिकस्तस्मात्सव्यसाचीति मां विदुः ॥	KK04-04-043-032e  
पृथिव्यां सागरान्तायां वर्णो मे दुर्लभः समः ।	KK04-04-043-033a  
शुद्धत्वाद्रूपवत्त्वाच्च तेन मामार्जुनं विदुः ॥	KK04-04-043-033c  
उत्तराभ्यां तु पूर्वाभ्यां फल्गुनीभ्यामहं दिवा ।	KK04-04-043-034a  
जातो हिमवतः पृष्ठे तेन मां फल्गुनं विदुः ॥	KK04-04-043-034c  
यो ममाङ्गे व्रणं कुर्याद्भ्रातुर्ज्येष्ठस्य पश्यतः ।	KK04-04-043-035a  
युधिष्ठिरस्य रुधिरं दर्शयेद्वा कदाचन ।	KK04-04-043-035c  
पराभवमहं तस्य कुले कुर्यां न संशयः ॥	KK04-04-043-035e  
योत्स्यामि तैरहं सर्वैर्न मे तेभ्यः पराभवः ।	KK04-04-043-036a  
तेन देवमनुष्येषु जिष्णुर्नामास्मि विश्रुतः ॥	KK04-04-043-036c  
माता मम पृथा नाम तेन मां पार्थमब्रुवन् ॥	KK04-04-043-037ac  
देवदानवगन्धर्वपिशाचोरगराक्षसान् ।	KK04-04-043-038a  
अहं पुरा रणे जित्वा खाण्डवेऽग्निमतर्पयम् ॥	KK04-04-043-038c  
हुताशनं तर्पयित्वा सहितः शार्ङ्गधन्वना ।	KK04-04-043-039a  
[ त्रिविष्टपगतौ* दृष्ट्वा पितामहमहेश्वरौ ॥	KK04-04-043-039c  
मूर्च्छया पतितं भूमावागतौ देवसत्तमौ ।	KK04-04-043-040a  
दृष्ट्वा तौ वरदौ देवौ सञ्ज्ञां लब्ध्वोत्थितः पुनः ॥	KK04-04-043-040c  
मूर्ध्ना हि प्रणतं भूमौ तौ देवौ वरदौ वरौ ।	KK04-04-043-041a  
कृष्णेत्येकादशं नाम प्रीत्या मे चक्रतुस्तदा ।	KK04-04-043-041c  
तुष्टौ च मम वीर्येण कर्मणा चाभिराधितौ ॥	KK04-04-043-041e  
सर्वदेवैः परिवृतौ भूयो मां स्वयमूचतुः ।	KK04-04-043-042a  
वरं तात वृणीष्वेति यं प्रार्थयसि पाण्डव ॥		KK04-04-043-042c  
ततोऽहमस्त्राण्यलभं दिव्यानि च दृढानि च ।	KK04-04-043-043a  
ब्राह्मं पाशुपतं चैव स्थूणाकर्णं च दुर्जयम् ।	KK04-04-043-043c  
ऐन्द्रं वारुणमाग्नेयं वायव्यमथ वैष्णवम् ॥		KK04-04-043-043e  
ततोऽहमजयं भूयो रथेनैन्द्रेण दुर्जयान् ।	KK04-04-043-044a  
मातलिं सारथिं कृत्वा निवातकवचान्रणे ।	KK04-04-043-044c  
		KK04-04-043-044e	अवध्यकवचान्देवैर्वरदृप्तान्महासुरान् ॥  
तिस्रः कोटीर्दानवानां संयुगेष्वनिवर्तिनाम् ।	KK04-04-043-045a  
एको निर्जित्य सङ्ग्रामे भूयो देवानतोषयम् ॥	KK04-04-043-045c  
ततो मे भगवानिन्द्रः किरीटमददात्स्वयम् ।	KK04-04-043-046a  
देवाश्च शङ्खमददुः शत्रुसैन्यनिवारणम् ॥	KK04-04-043-046c  
अहं पारे समुद्रस्य हिरण्यपुरवासिनाम् ।	KK04-04-043-047a  
		KK04-04-043-047c	हत्वा षष्टिं सहस्राणि जयं सम्प्राप्तवान्रणे ॥	  
असम्भ्रान्तो रथे तिष्ठन्सहस्रेषु शतेषु च ।		KK04-04-043-048a  
शत्रुमध्ये दुराधर्षो न मुह्यन्ति च मे दिशः ॥		KK04-04-043-048c  
अहं गन्धर्वराजेन ह्रियमाणं सुयोधनम् ।		KK04-04-043-049a  
भ्रातृभिः सहितं तात गन्धर्वैः समरे जितम् ।	KK04-04-043-049c  
		KK04-04-043-049e	चतुर्दश सहस्राणि हत्वा चैनममोचयम् ॥	  
एतानि मम नामानि योऽहन्यहनि कीर्तयेत् ।	KK04-04-043-050a  
तं न पश्यन्ति सत्त्वानि न तं निघ्नन्ति शत्रवः ॥	KK04-04-043-050c  
अद्य पश्य महाबाहो मम वीर्यं सुदुःसहम् ।	KK04-04-043-051a  
मा भैर्विगतसन्त्रासः कुरूनेतान्समागतान् ॥	KK04-04-043-051c  
सुयोधनस्य मिषतः कर्णस्य च कृपस्य च ।	KK04-04-043-052a  
पितामहस्य भीष्मस्य द्रौणेर्द्रोणस्य च स्वयम् ।	KK04-04-043-052c  
सर्वानेव कुरूञ्जित्वा प्रत्यानेष्यामि ते पशून्] ॥ ॥	KK04-04-043-052e  

इति श्रीमन्महाभारते विराटपर्वणि गोग्रहणपर्वणि त्रिचत्वारिंशोऽध्यायः ॥ 43 ॥

4-43-31 बीभत्सुरिति भदि कल्याणे सुखे चेत्यस्य सनि रूपम् ॥ 4-43-32 सव्येन वामेनापि हस्तेन सज्जितुं ज्याकर्षणादिक्रियायां सम्बद्धुं शीलमस्येति सव्यसाची ॥ 4-43-33 अर्जुन इति ऋज गतिस्थानार्जनोपार्जनेष्वित्यत उनन्प्रत्यये भवति । दीप्तिमत्त्वात्समत्वात् शुद्धकर्मकरत्वाच्चार्जुन इत्यर्थः ॥ 4-43-34 उत्तराभ्याम् फल्गुनीभ्यां नक्षत्राभ्यामिति झ. पाठः । नक्षत्राभ्यां ताराभ्यां तत्र स्थिते चन्द्र इत्यर्थः ॥ ॥ त्रिचत्वारिंशोऽध्यायः ॥ 43 ॥
