अध्यायः 054

भीष्मेण युधिष्ठिरं प्रति युगचतुष्टयधर्मादिप्रतिपादकनारदमार्कण्डेयसंवादानुवादः ॥ 1 ॥

\'युधिष्ठिर उवाच ।	001  
पुत्रैः कथं महाराज पुरुषस्तारितो भवेत् ।	001a  
यावन्न लब्धवान्पुत्रमफलः पुरुषो नृप ॥	001c  
भीष्म उवाच ।	002  
अत्राप्युदाहरन्तीममितिहासं पुरातनम् ।	002a  
नारदेन पुरा गीतं मार्कण्डेयाय पृच्छते ॥	002c  
पर्वतं नारदं चैव असितं देवलं च तम् ।	003a  
आरुणेयं च रैभ्यं च एतानत्रागतान्पुरा ॥	003c  
गङ्गायमुनयोर्मध्ये भोगवत्याः समागमे ।	004a  
दृष्ट्वा पूर्वं समासीनान्मार्कण्डेयोऽभ्यगच्छत ॥	004c  
ऋषयस्तु मुनिं दृष्ट्वा समुत्थायोन्मुखाः स्थिताः ।	005a  
अर्चयित्वाऽर्हतो विप्रं किं कुर्म इति चाब्रुवन् ॥	005c  
मार्कण्डेय उवाच ।	006  
अयं समागमः सद्भिर्यत्नेनासादितो मया ।	006a  
अत्र प्राप्स्यामि धर्माणामाचारस्य च निश्चयम् ॥	006c  
ऋजुः कृतयुगे धर्मस्तस्मिन्क्षीणे विमुह्यति ।	007a  
युगे युगे महर्षिभ्यो धर्ममिच्छामि वेदितुम् ॥	007c  
ऋषिभिर्नारदः प्रोक्तो ब्रूहि यत्रास्य संशयः ।	008a  
धर्माधर्मेषु तत्वज्ञ त्वं हि च्छेत्ता हि संशयान् ॥	008c  
ऋषिभ्योऽनुमतं वाक्यं नियोगान्नारदस्तदा ।	009a  
सर्वधर्मार्थतत्वज्ञं मार्कण्डेयं ततोऽब्रवीत् ॥	009c  
दीर्घायो तपसा दीप्त वदेवदाङ्गतत्ववित् ।	010a  
यत्र ते संशयो ब्रह्मन्समुत्पन्नः स उच्यताम् ॥	010c  
धर्मं लोकोपकारं वा यच्चान्यच्छ्रोतुमिच्छसि ।	011a  
तदहं कथयिष्यामि ब्रूहि त्वं सुमहातपाः ॥	011c  
मार्कण्डेय उवाच ।	012  
युगे युगे व्यतीतेऽस्मिन्धर्मसेतुः प्रणश्यति ।	012a  
कथं धर्मच्छलेनाहं प्राप्नुयामिति मे मतिः ॥	012c  
नारद उवाच ।	013  
आसीद्धर्मः पुरा विप्र चतुष्पादः कृते युगे ।	013a  
ततो ह्यधर्मः कालेन प्रसूतः किञ्चिदूनतः ॥	013c  
ततस्त्रेतायुगं नाम प्रवृत्तं धर्मदूषणम् ॥	014ac  
तस्मिन्नतीते सम्प्राप्तं तृतीयं द्वापरं युगम् ।	015a  
तदा धर्मस्य द्वौ पादावधर्मो नाशयिष्यति ॥	015c  
द्वापरे तु परिक्षीणे नन्दिके समुपस्थिते ।	016a  
लोकवृत्तं च धर्मं च उच्यमानं निबोध मे ॥	016c  
चतुर्थं नन्दिकं नाम धर्मः पादावशेषितः ।	017a  
ततः प्रभृति जायन्ते क्षीणप्रज्ञायुपो नराः ।	017c  
क्षीणप्राणधना लोके धर्माचारबहिष्कृताः ॥	017e  
मार्कण्डेय उवाच ।	018  
एवं विलुलिते धर्मे लोके चाधर्मसंयुते ।	018a  
चातुर्वर्ण्यस्य नियतं हव्यं कव्यं नियच्छति ॥	018c  
नारद उवाच ।	019  
मन्त्रपूतं सदा हव्यं कव्यं चैव न नश्यति ।	019a  
प्रतिगृह्णन्ति तद्देवा दातुर्न्यायात्प्रयच्छतः ॥	019c  
सत्वयुक्तं च दाता च सर्वान्कामानवाप्नुयात् ।	020a  
अवाप्तकामः स्वर्गे च महीयेत यथेप्सितम् ॥	020c  
मार्कण्डेय उवाच ।	021  
चत्वारो ह्यथ ये वर्णा हव्यं कव्यं प्रदास्यति ।	021a  
मन्त्रहीनमपन्यायं तेषां दत्तं क्व गच्छति ॥	021c  
नारद उवाच ।	022  
असुरान्गच्छते दत्तं विप्रै रक्षांसि क्षत्रियैः ।	022a  
वैश्यैः प्रेतानि वै दत्तं शूद्रैर्भूतानि गच्छति ॥	022c  
मार्कण्डेय उवाच ।	023  
अथ वर्णावरे जाताश्चातुर्वर्ण्योपदेशिनः ।	023a  
दास्यन्ति हव्यकव्यानि तेषां दत्तं क्व गच्छति	023c  
नारद उवाच ।	024  
वर्णावराणां भूतानां हव्यकव्यप्रदातृणाम् ।	024a  
नैव देवा न पितरः प्रतिगृह्णन्ति तत्स्वयम् ॥	024c  
यातुधानाः पिशाचाश्च भूता ये चापि नैर्ऋताः ।	025a  
तेषां सा विहिता वृत्तिः पितृदैवतनिर्गताः ॥	025c  
तेषां सर्वप्रदातॄणां हव्यकव्यं समाहिताः ।	026a  
यत्प्रयच्छन्ति विधइवत्तद्वै भुञ्जन्ति देवताः ॥\' ॥	026c  

इति श्रीमन्महाभारते अनुशासनपर्वणि दानधर्मपर्वणि चतुःपश्चाशोऽध्यायः ॥ 54 ॥

13-54-16 नन्दिक इति कलियुगे प्रवर्तमानधर्मैकपादस्य नाम ॥ 16 ॥	
