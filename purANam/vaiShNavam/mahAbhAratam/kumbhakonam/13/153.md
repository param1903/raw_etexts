श्रीः
अध्यायः 153

भीष्मेण युधिष्ठिरम् प्रति सकलसेव्यताप्रयोजकगुणप्रतिपादकेन्द्रमातलिसंवादानुवादः ॥ 1 ॥
	
\'युधिष्ठिर उवाच 	001  
केषां देवा महाभागाः सन्नमन्ते महात्मनाम् ।	001a  
लोकेऽस्मिंस्तानृषीन्सर्वाञ्श्रोतुमिच्छामि सत्तम ॥	001c  
भीष्म उवाच 	002  
इतिहासमिमं विप्राः कीर्तयन्ति पुराविदः ।	002a  
अस्मिन्नर्थे महाप्राज्ञास्तं निबोध युधिष्ठिर ॥	002c  
वृत्रं हत्वाऽप्युपावृत्तं त्रिदशानां पुरस्कृतम् ।	003a  
महेन्द्रमनुसम्प्राप्तं स्तूयमानं महर्षिभिः ॥	003c  
श्रिया परमया युक्तं रथस्थं हरिवाहनम् ।	004a  
मातलिः प्राञ्जलिर्भूत्वा देवमिन्द्रमुवाच ह ॥	004c  
नमस्कृतानां सर्वेषां भगवंस्त्वं पुरस्कृतः ।	005a  
येषां लोके नमस्कुर्यात्तान्ब्रवीतु भवान्मम ॥	005c  
तस्य तद्वचनं श्रुत्वा देवराजः शचीपतिः ।	006a  
यन्तारं परिपृच्छन्तं तमिन्द्रः प्रत्युवाच सः ॥	006c  
धर्मं चार्थं च कामं च येषां चिन्तयतां मतिः ।	007a  
नाधर्मे वर्तते नित्यं तान्नमस्यामि मातले ॥	007c  
ये रूपगुणसम्पन्नाः प्रमदाहृदयङ्गमाः ।	008a  
निवृत्ताः कामभोगेषु तान्नमस्यामि मातले ॥	008c  
स्वेषु भोगेषु सन्तुष्टाः सुवाचो वचनक्षमाः ।	009a  
अमानकामाश्चार्घार्हास्तान्नमस्यामि मातले ॥	009c  
धनं विद्यास्तथैश्वर्यं येषां न चलयेन्मतिम् ।	010a  
चलितां ये निगृह्णन्ति तान्नित्यं पूजयाम्यहम् ॥	010c  
इष्टैर्दारैरुपेतानां शुचीनामग्निहोत्रिणाम् ।	011a  
चतुष्पादकुटुम्बानां मातले प्रणमाम्यहम् ॥	011c  
महतस्तपसा प्राप्तौ धनस्य विपुलस्य च ।	012a  
त्यागस्तस्य न वै कार्यो योऽऽत्मानं नावबुध्यते ॥	012c  
येषामर्थस्तथा कामो धर्ममूलविवर्धितः ।	013a  
धर्मार्थौ तस्य नियतौ तान्नमस्यामि मातले ॥	013c  
धर्ममूलार्थकामानां ब्राह्मणानां गवामपि |	014a  
पतिव्रतानां नारीणां प्रणामं प्रकरोम्यहम् ॥	014c  
ये भुक्त्वा मानुषान्भोगान्पूर्वे वयसि मातले ।	015a  
तपसा स्वर्गमायान्ति शश्वत्तान्पूजयाम्यहम् ॥	015c  
असम्भोगान्नचासक्तान्धर्मनित्याञ्जितेन्द्रियान् ।	016a  
सन्न्यस्तानचलप्रख्यान्मनसा पूजयामि तान् ॥	016c  
ज्ञानप्रसन्नविद्यानां निरूढं धर्ममीप्सितम् ।	017a  
परैः कीर्तितशौचानां मातले तान्नमाम्यहम् ॥\' 	017c  

इति श्रीमन्महाभारते अनुशासनपर्वणि दानधर्मपर्वणि त्रिपञ्चाशदधिकशततमोऽध्यायः ॥ 153 ॥
