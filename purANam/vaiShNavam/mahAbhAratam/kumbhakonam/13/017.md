अध्यायः 017

भीष्मेण युधिष्ठिरं प्रति भक्तिश्रद्धादीनां भुक्तिसाधनताप्रतिपादकव्यासवाक्यानुवादः ॥ 1 ॥

\'द्वैपायन उवाच ।	kk-13-01-017-001  
श्रद्दात्यागं निर्वृतिं चापि पूजां सत्यं धर्मं यः कृतं चाभ्युपैति ।	kk-13-01-017-001a  
कामद्वेषौ त्यज्य सर्वेषु तुल्यः श्रद्धापूतः सर्वयज्ञेषु योग्यः ॥	kk-13-01-017-001c  
यस्मिन्यज्ञे सर्वभूताः प्रहृष्टाः सर्वे चारम्भाः शास्त्रदृष्टाः प्रवृत्ताः ।	kk-13-01-017-002a  
धर्म्यैरर्थ्यैर्ये यजन्ते ध्रुवं ते पूतात्मानो धर्ममेकं भजन्ते ॥	kk-13-01-017-002c  
एकाक्षरं द्व्यक्षरमेकमेव सदा यजन्ते नियताः प्रतीताः ।	kk-13-01-017-003a  
दृष्ट्वा मनागर्चयित्वा स्म विप्राः सतां मार्गं तं ध्रुवं सम्भजन्ते ॥	kk-13-01-017-003c  
पापात्मानः क्रोधरागाभिभूताः कृष्णे भक्ता नाम सङ्कीर्तयन्तः ।	kk-13-01-017-004a  
पूतात्मानो यज्ञशीलाः सुमेधा यज्ञस्यान्ते कीर्तिलोकान्भजन्ते ॥	kk-13-01-017-004c  
एको वेदो ब्राह्मणानां बभूव चतुष्पादस्त्रिगुणो ब्रह्मशीर्षः ।	kk-13-01-017-005a  
पादं पादं ब्राह्मणा वेदमाहुस्त्रेताकाले तं च तं विद्धि शीर्षम् ॥\' ॥	kk-13-01-017-005c  

इति श्रीमन्महाभारते अनुशासनपर्वणि दानधर्मपर्वणि सप्तदशोऽध्यायः ॥ 17 ॥
