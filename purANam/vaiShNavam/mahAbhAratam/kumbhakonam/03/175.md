अध्यायः 175

निवातकवचवधानन्तरं स्वर्गम्प्रत्यागच्छताऽर्जुनेन मध्येमार्गं हिरण्यपुरावलोकनम् ॥ 1 ॥ ततस्तद्वासिनां पौलोमानां कालकेयानाञ्च वधानन्तरम् पुनः स्वर्गम् प्रत्यागमनम् ॥ 2 ॥

KK03-09-175-001  	अर्जुन उवाच   
KK03-09-175-001a  	निवर्तमानेन मया महद्दृष्टं ततोऽपरम् ।  
KK03-09-175-001c  	पुरं कामगमं दिव्यं पावकार्कसमप्रभम् ॥  
KK03-09-175-002a  	रत्नद्रुममयैश्चित्रैर्भास्वरैश्च पतत्रिभिः ।  
KK03-09-175-002c  	पौलोमैः कालकेयैश्च नित्यहृष्टैरधिष्ठितम् ॥  
KK03-09-175-003a  	गोपुराट्टालकोपेतं चतुर्द्वारं दुरासदम् ।  
KK03-09-175-003c  	सर्वरत्नमयं दिव्यमद्भुतोपमदर्शनम् ॥  
KK03-09-175-004a  	द्रुमैः पुष्पलोपेतैः सर्वरत्नमयैर्वृतम् ।  
KK03-09-175-004c  	तथा पतत्रिभिर्दिव्यैरुपेतं सुमनोहरैः ॥  
KK03-09-175-005a  	असुरैर्नित्यमुदितैः शूलर्ष्टिमुसलायुधैः ।  
KK03-09-175-005c  	चापमुद्गरहस्तैश्च स्रग्विभिः सर्वतो वृतम् ॥  
KK03-09-175-006a  	तदहं प्रेक्ष्य दैत्यानां पुरमद्भुतदर्शनम् ।  
KK03-09-175-006c  	अपृच्छं मातलिं राजन्किमिदं दृश्यतेति वै ॥  
KK03-09-175-007  	मातलिरुवाच   
KK03-09-175-007a  	पुलोमा नाम दैतेयी कालका च महासुरी ।  
KK03-09-175-007c  	दिव्यं वर्षसहस्रं ते चेरतुः परमं तपः ॥  
KK03-09-175-008a  	तपसोन्ते ततस्ताभ्यां स्वयम्भूरददाद्वरम् ।  
KK03-09-175-008c  	अगृह्णीतां वरं ते तु सुतानामल्पदुःखताम् ॥  
KK03-09-175-009a  	अवध्यतां च राजेन्द्र सुरराक्षसपन्नगैः ।  
KK03-09-175-009c  	पुरं सुरमणीयं च खचरं सुकृतप्रभम् ॥  
KK03-09-175-010a  	सर्वरत्नैः समुदितं दुर्धर्षममरैरपि ।  
KK03-09-175-010c  	महर्षियक्षगन्धर्वपन्नगासुरराक्षसैः ॥  
KK03-09-175-011a  	सर्वकामगुणोपेतं वीतशोकमनामयम् ।  
KK03-09-175-011c  	ब्रह्मणो भवनाच्छ्रेष्ठं कालकेयकृतं विभो ॥  
KK03-09-175-012a  	तदेतत्खपुरं दिव्यं चरत्यमरवर्जितम् ।  
KK03-09-175-012c  	पौलोमाध्युषितं वीर कालकेयैश्च दानवैः ॥  
KK03-09-175-013a  	हिरण्यपुरमित्येवं ख्यायते नगरं महत् ।  
KK03-09-175-013c  	रक्षितं कालकेयैश्च पौलोमैश्च महासुरैः ॥  
KK03-09-175-014a  	त एते मुदिता राजन्नवध्याः सर्वदैवतैः ।  
KK03-09-175-014c  	निवसन्त्यत्र राजेन्द्र गतोद्वेगा निरुत्सुकाः ॥  
KK03-09-175-015a  	\'सुरासुरैरवध्यानां दानवानां धनञ्जय\' ।  
KK03-09-175-015c  	मानुषान्मृत्युरेतेषां निर्दिष्टो ब्रह्मणा पुरा ॥  
KK03-09-175-016a  	[एतानपि रणे पार्थ कालकेयान्दुरासदान् ।  
KK03-09-175-016c  	वज्रास्त्रेण नयस्वाशु विनाशं सुमहाबलान्] ॥  
KK03-09-175-017  	अर्जुन उवाच   
KK03-09-175-017a  	सुरासुरैरवध्यं तदहं ज्ञात्वा विशाम्पते ।  
KK03-09-175-017c  	अब्रुवं मातलिं हृष्टो याह्येतत्पुरमञ्जसा ॥  
KK03-09-175-018a  	त्रिदशेशद्विषो यावत्क्षयमस्त्रैर्नयाम्यहम् ।  
KK03-09-175-018c  	न कथञ्चिद्धि मे पापा न वध्या ये सुरद्विषः ॥  
उवाह मां ततः शीघ्रं हिरण्यपुरमन्तिकात् ।	KK03-09-175-019a  
रथेन तेन दिव्येन हरियुक्तेन मातलिः ॥	KK03-09-175-019c  
ते मामालक्ष्य दैतेया विचित्राभरणाम्बराः ।	KK03-09-175-020a  
समुत्पेतुर्महावेगा रथानास्थाय दंशिताः ॥	KK03-09-175-020c  
ततो नालीकनाराचैर्भल्लैः शक्त्यृष्टितोमरैः ।	KK03-09-175-021a  
प्रत्यघ्नन्दानवेन्द्रा मां क्रुद्धास्तीव्रपराक्रमाः ॥	KK03-09-175-021c  
तदहं शस्त्रवर्षेण महता प्रत्यवारयम् ।	KK03-09-175-022a  
शस्त्रवर्षं महद्राजन्विद्याबलमुपाश्रितः ॥	KK03-09-175-022c  
व्यामोहयं च तान्सर्वान्रथमार्गैश्चरन्रणे ।	KK03-09-175-023a  
तेऽन्योन्यमभिसम्मूढाः पातयन्ति स्म दानवाः ॥	KK03-09-175-023c  
तेषामेवं विमूढानामन्योन्यमभिधावताम् ।	KK03-09-175-024a  
शिरांसि विशिखैर्दीप्तैरच्छिन्दं शतसङ्घशः ॥	KK03-09-175-024c  
ते वध्यमाना दैतेयाः पुरमास्थाय तत्पुनः ।	KK03-09-175-025a  
खमुत्पेतुः सनगरा मायामास्थाय दानवीम् ॥	KK03-09-175-025c  
ततोऽहं शरवर्षेण महता कुरुनन्दन ।	KK03-09-175-026a  
मार्गमावृत्य दैत्यानां गतिं चैषामवारयम् ॥	KK03-09-175-026c  
तत्पुरं खचरं दिव्यं कामगं दिव्यवर्चसम् ।	KK03-09-175-027a  
दैतेयैर्वरदानेन धार्यते स्म यथासुखम् ॥	KK03-09-175-027c  
अन्तर्भूमौ निपतति पुनरूर्ध्वं प्रतिष्ठते ।	KK03-09-175-028a  
पुनस्तिर्यक् प्रयात्याशु पुनरप्सु निमज्जति ॥	KK03-09-175-028c  
अमरावतिसङ्काशं तत्पुरं कामगं महत् ।	KK03-09-175-029a  
अहमस्त्रैर्बहुविधैः प्रत्यगृह्णां परन्तप ॥	KK03-09-175-029c  
ततोऽहं शरजालेन दिव्यास्त्रनुदितेन च ।	KK03-09-175-030a  
व्यगृह्णां सह दैतेयैस्तत्पुरं पुरुषर्षभ ॥	KK03-09-175-030c  
विक्षत चायसैर्बाणैर्मत्प्रयुक्तैरजिह्मगैः ।	KK03-09-175-031a  
महीमभ्यपतद्राजन्प्रभग्नं पुरमासुरम् ॥	KK03-09-175-031c  
ते वध्यमाना मद्बाणैर्वज्रवेगैरयस्मयैः ।	KK03-09-175-032a  
पर्यभ्रमन्त वै राजन्नसुराः कालचोदिताः ॥	KK03-09-175-032c  
ततो मातलिरारुह्य पुरस्तान्निपतन्निव ।	KK03-09-175-033a  
महीमवातरत्क्षिप्रं रथेनादित्यवर्चसा ॥	KK03-09-175-033c  
ततो रथसहस्राणि षष्टिस्तेषाममर्षिणाम् ।	KK03-09-175-034a  
युयुत्सूनां मया सार्धं पर्यवर्तन्त भारत ।	KK03-09-175-034c  
तान्यहं निशितैर्बाणैर्व्यधमं गार्ध्रराजितैः ॥	KK03-09-175-035a  
ते युद्धे सन्न्यवर्तन्त समुद्रस्य यथोर्मयः ।	KK03-09-175-035c  
नेमे शक्या मानुषेण युद्धेनेति प्रचिन्त्य तत् ॥	KK03-09-175-036a  
ततोऽहमानुपूर्व्येण दिव्यान्यस्त्राण्ययोजयम् ॥	KK03-09-175-036c  
ततस्तानि सहस्राणि रथिनां चित्रयोधिनाम् ।	KK03-09-175-037a  
अस्त्राणि मम दिव्यानि प्रत्यघ्नञ्छनकैरिव ॥	KK03-09-175-037c  
रथमार्गान्विचित्रांस्ते विचरन्तो महाबलाः ।	KK03-09-175-038a  
प्रत्यदृश्यन्त सङ्ग्रामे शतशोऽथ सहस्रशः ॥	KK03-09-175-038c  
विचित्रमुकुटापीडा विचित्रकवचध्वजाः ।	KK03-09-175-039a  
विचित्राभरणाश्चैव मम प्रीतिकराऽभवन् ॥	KK03-09-175-039c  
अहं तुशरवर्षैस्तानस्त्रप्रचुदितै रणे ।	KK03-09-175-040a  
नाशक्रुवं पीडयितुं ते तु मां प्रत्यपीडयन् ॥	KK03-09-175-040c  
तैः पीड्यमानो बहुभिः कृतास्त्रैः कुशलैर्युधि ।	KK03-09-175-041a  
व्यथितोस्मि महायुद्धे भयं चागान्महन्मम ॥	KK03-09-175-041c  
\'ततोहं परमायत्तो मातलिं परिपृष्टवान् ॥	KK03-09-175-042ac  
किमेते मम बाणौघैर्दिव्यास्त्रप्रतिमन्त्रितैः ।	KK03-09-175-043a  
न वध्यन्ते महाघोरैस्तत्त्वमाख्याहि पृच्छतः ॥	KK03-09-175-043c  
स मामुवाच पर्याप्तस्त्वमेषां भरतर्षभ ।	KK03-09-175-044a  
तानुद्दिश्याथ मर्माणि प्रतिघातं तदाचर ॥	KK03-09-175-044c  
एतच्छ्रुत्वा तु राजेन्द्र सम्प्रहृष्टस्तमूचिवान् ।	KK03-09-175-045a  
निवर्तय रथं शीघ्रं पश्य चैतान्निपातितान् ॥	KK03-09-175-045c  
एवमुक्तो रथं तत्र मातलिः पर्यवर्तयत् ॥	KK03-09-175-046ac  
ततो मत्वा रणे भग्नं दानवाः प्रतिहर्षिताः ।	KK03-09-175-047a  
विचुक्रुशुर्महाराज स्वरेण महता मुहुः ॥	KK03-09-175-047c  
अभग्नः कैश्चिदप्येष पाण्डवो रणमूर्धनि ।	KK03-09-175-048a  
अस्माभिः समरे भग्न इत्येवं सङ्घशस्तदा ॥	KK03-09-175-048c  
ततोहं देवदेवाय रुद्रायाव्यक्तमूर्तये ।	KK03-09-175-049a  
प्रयतः प्रणतो भूत्वा नमस्कृत्य महात्मने\' ।	KK03-09-175-049c  
स्वस्ति भूतेभ्य इत्युक्त्वा महास्त्रम् समयोजयम् ॥	KK03-09-175-049e  
यत्तद्रौद्रमिति ख्यातं सर्वामित्रविनाशनम् ।	KK03-09-175-050a  
\'महत्पाशुपतं दिव्यं सर्वलोकनमस्कृतम्\' ॥	KK03-09-175-050c  
\'ततोऽपश्यं त्रिशिरसं पुरुषं नवलोचनम् ।	KK03-09-175-051a  
त्रिमुखं षड्भुजं दीप्तमर्कज्वलनमूर्धजम् ।	KK03-09-175-051c  
लेलिहानैर्महानागैः कृतचिह्नममित्रहन् ॥	KK03-09-175-051e  
विभीस्ततस्तदस्त्रं तु घोरं रौद्रं सनातनम् ।	KK03-09-175-052a  
दृष्ट्वा गाण्डीवसंयोगमानीय भरतर्षभ ॥	KK03-09-175-052c  
नमस्कृत्वा त्रिनेत्राय शर्वायामिततेजसे ।	KK03-09-175-053a  
मुक्तवान्दानवेन्द्राणां पराभावाय भारत ॥	KK03-09-175-053c  
मुक्तमात्रे ततस्तस्मिन्रूपाण्यासन्सहस्रशः ।	KK03-09-175-054a  
मृगाणामथ सिंहानां व्याघ्राणां च विशाम्पते ॥	KK03-09-175-054c  
ऋक्षाणां महिषाणां च पन्नगानां तथा गवाम् ।	KK03-09-175-055a  
शरभाणां गजानां च वानराणां च सङ्घशः ।	KK03-09-175-055c  
ऋषभाणां वराहाणां मार्जाराणां तथैव च ॥	KK03-09-175-055e  
सालावृकाणां प्रेतानां भुरुण्डानां च सर्वशः ।	KK03-09-175-056a  
गृध्राणां गरुडानां च चमराणां तथैव च ॥	KK03-09-175-056c  
देवानां च ऋषीणां च गन्धर्वाणां च सर्वशः ।	KK03-09-175-057a  
पिशाचानां सयक्षाणां तथैव च सुरद्विषाम् ॥	KK03-09-175-057c  
गुह्यकानां च सङ्ग्रामे नैर्ऋतानां तथैव च ।	KK03-09-175-058a  
झषाणां गजवक्त्राणामुलूकानां तथैव च ॥	KK03-09-175-058c  
मीनवाजिसरूपाणां नानाशस्त्रासिपाणिनाम् ।	KK03-09-175-059a  
तथैव यातुधानानां गदामुद्गरधारिणाम् ॥	KK03-09-175-059c  
एतैश्चान्यैश्च बहुभिर्नानारूपधरैस्तदा ।	KK03-09-175-060a  
सर्वमासीज्जगद्व्याप्तं तस्मिन्नस्त्रे विसर्जिते ॥	KK03-09-175-060c  
त्रिशिरोभिश्चतुर्दंष्ट्रैश्चतुरास्यैश्चतुर्भुजैः ।	KK03-09-175-061a  
अनेकरूपसंयुक्तैर्मांसमेदोवसास्थिभिः ॥	KK03-09-175-061c  
अभीक्ष्णं वध्यमानास्ते दानवा ये समागताः ।	KK03-09-175-062a  
अर्कज्वलनतेजोभिर्वज्राशनिसमप्रभैः ॥	KK03-09-175-062c  
अद्रिसारमयैश्चान्यैर्बाणैरपि निबर्हणैः ।	KK03-09-175-063a  
न्यहनं दानवान्सर्वान्मुहूर्तेनैव भारत ॥	KK03-09-175-063c  
गाण्डीवास्त्रप्रणुन्नांस्तान्गतासून्नभसश्च्युतान् ।	KK03-09-175-064a  
दृष्ट्वाऽहं प्राणमं भूयस्त्रिपुरघ्नाय वेधसे ॥	KK03-09-175-064c  
तथा रौद्रास्त्रनिष्पिष्टान्दिव्याभरणभूषितान् ।	KK03-09-175-065a  
निशाम्य परमं हर्षमगमद्देवसारथिः ॥	KK03-09-175-065c  
तदसह्यं कृतं कर्म देवैरपि दुरासदम् ।	KK03-09-175-066a  
दृष्ट्वा मां पूजयामास मातलिः शक्रसारथिः ॥	KK03-09-175-066c  
उचाच वचनं चेदं प्रीयमाणः कृताञ्जलिः ।	KK03-09-175-067a  
\'हतांस्तान्दानवान्दृष्ट्वा मया सङ्ख्ये सहस्रशः ॥	KK03-09-175-067c  
सुरासुरैरसह्यं हि कर्म यत्साधितं त्वया ।	KK03-09-175-068a  
न ह्येतत्संयुगे कर्तुमपि शक्तः सुरेश्वरः ।	KK03-09-175-068c  
\'ध्रुवं धनञ्जय प्रीतस्त्वयि शक्रः पुरार्दन\' ॥	KK03-09-175-068e  
सुरासुरैरवध्यं हि पुरमेतत्खगं महत् ।	KK03-09-175-069a  
त्वया विमथितं वीर स्ववीर्यतपसो बलात् ॥	KK03-09-175-069c  
अर्जुन उवाच 	KK03-09-175-070  
विध्वस्ते खपुरे तस्मिन्दानवेषु हतेषु च ।	KK03-09-175-070a  
विनदन्त्यः स्त्रियः सर्वा निष्पेतुर्नगराद्बहिः ॥	KK03-09-175-070c  
प्रकीर्णकेश्यो व्यथिताः कुरर्य इव दुःखिताः ।	KK03-09-175-071a  
पेतुः पुत्रान्पितॄन्भ्रातॄञ्शोचमाना महीतले ॥	KK03-09-175-071c  
रुदत्यो दीनकण्ठ्यस्तु निनदन्त्यो हतेश्वराः ।	KK03-09-175-072a  
उरांसि पाणिभिर्घ्नन्त्यो विस्रस्तस्रग्विभूषणाः ॥	KK03-09-175-072c  
तच्छोकयुक्तमश्रीकं दुःखदैन्यसमाहतम् ।	KK03-09-175-073a  
न बभौ दानवपुरं हतत्विट्कं हतेश्वरम् ॥	KK03-09-175-073c  
गन्धर्वनगराकारं हृतनागमिव ह्रदम् ।	KK03-09-175-074a  
शुष्कवृक्षमिवारण्यमदृश्यमभवत्पुरम् ॥	KK03-09-175-074c  
मां तु संहृष्टमनसं क्षिप्रं मातलिरानयत् ।	KK03-09-175-075a  
देवराजस्य भवनं कृतकर्माणमाहवात् ॥	KK03-09-175-075c  
हिरण्यपुरमुत्सृज्य निहत्य च महासुरान् ।	KK03-09-175-076a  
निवातकवचांश्चैव ततोऽहं शक्रमागमम् ॥	KK03-09-175-076c  
मम कर्म च देवेन्द्रं मातलिर्विस्तरेण तत् ।	KK03-09-175-077a  
सर्वं विश्रावयामास यथाभूतं महाद्युते ॥	KK03-09-175-077c  
हिरण्यपुरघातं च मायानां च निवारणम् ।	KK03-09-175-078a  
निवातकवचानां च वधं सङ्ख्ये महौजसाम् ।	KK03-09-175-078c  
\'कालकेयवधं चैव अद्भुतं रोमहर्षणम्\' ॥	KK03-09-175-078e  
तच्छ्रुत्वा भगवान्प्रीतः सहस्राक्षः पुरन्दरः ।	KK03-09-175-079a  
मरुद्भिः सहितः श्रीमान्साधुसाध्वित्यथाब्रवीत् ।	KK03-09-175-079c  
\'परिष्वज्य च मां प्रेम्णा मूर्ध्नि चाघ्राय सस्मितम्\' ॥	KK03-09-175-079e  
ततो मां देवराजो वै समाश्वास्य पुनः पुनः ।	KK03-09-175-080a  
अब्रवीद्विबुधैः सार्धमिदं समधुरं वचः ॥	KK03-09-175-080c  
अतिदेवासुरं कर्म कृतमेव त्वया रणे ।	KK03-09-175-081a  
गुर्वर्थश्च कृतः पार्थ महाशत्रून्घ्नता मम ॥	KK03-09-175-081c  
एवमेव सदा भाव्यं स्थिरेणाजौ धनञ्जय ।	KK03-09-175-082a  
असम्मूढेन चास्त्राणां कर्तव्यं प्रतिपादनम् ॥	KK03-09-175-082c  
अविषह्यो रणे हि त्वं देवदानवराक्षसैः ।	KK03-09-175-083a  
सयक्षासुरगन्धर्वैः सपक्षिगणपन्नगैः ॥	KK03-09-175-083c  
वसुधां चापि कौन्तेय त्वद्बाहुबलनिर्जिताम् ।	KK03-09-175-084a  
पालयिष्यति धर्मात्मा कुन्तीपुत्रो युधिष्ठिरः ॥	KK03-09-175-084c  

इति श्रीमन्महाभारते अरण्यपर्वणि निवातकवचयुद्धपर्वणि पञ्चसप्तत्यधिकशततमोऽध्यायः ॥ 175 ॥

3-175-12 खपुरं खचरत्वात् ॥ 3-175-18 न वध्या इति न अपितु वध्या एव ॥ 3-175-33 आरुह्य गगनमुत्पत्य । अवातरत् अवतीर्णः ॥ 3-175-34 पर्यवर्तन्त परिवार्य अवर्तन्त । गार्ध्रराजितैः गृध्रपत्रशोभितैः ॥ 3-175-35 युद्धे निमित्ते सति सन्न्यवर्तन्त । इमे वयमिति शेषः । युद्धेन जेतुमिति शेषः ॥ 3-175-61 मांसमेदोवसास्थिभिः संयुक्तैरिति शेषः ॥ 3-175-63 निबर्हणैर्नाशकरैः ॥ 3-175-65 निशाम्य दृष्ट्वा ॥
