अध्यायः 148

कृष्णेन पाण्डवान्प्रति द्रोणवाक्यानुवादः ॥ 1 ॥ तथा भीष्मम्प्रत्युक्तविदुरवचनानुवादः ॥ 2 ॥ तथा गान्धारीवचनानुवादः ॥ 3 ॥
वासुदेव उवाच ।	001    
भीष्मेणोक्ते ततो द्रोणो दुर्योधनमभाषत ।	001a   
मध्ये नृपाणां भद्रं ते वचनं वचनक्षमः ॥	001c    
प्रातीपः शन्तनुस्तात कुलस्यार्थे यथा स्थितः ।	002a  
यथा देवव्रतो भीष्मः कुलस्यार्थे स्थितोऽभवत् ॥	002c  
तथा पाण्डुर्नरपतिः सत्यसन्धो जितेन्द्रियः ।	003a  
राजा कुरूणां धर्मात्मा सुव्रतः सुसमाहिताः ॥	003c  
ज्येष्ठाय राज्यमददद्धृतराष्ट्राय धीमते ।	004a  
यवीयसे तथा क्षत्रे कुरूणां वंशवर्धनः ॥	004c  
ततः सिंहासने राजन्स्थापयित्वैनमच्युतम् ।	005a  
वनं जगाम कौरव्यो भार्याभ्यां सहितो नृपः ॥	005c  
नीचैः स्थित्वा तु विदुर उपास्ते स्म विनीतवत् ।	006a  
प्रेष्यवत्पुरुषव्याघ्रो वालव्यजनमुत्क्षिपन् ॥	006c  
ततः सर्वाः प्रजास्तात धृतराष्ट्रं जनेश्वरम् ।	007a  
अन्वपद्यन्त विधिवद्यथा पाण्डुं जनाधिपम् ॥	007c  
विसृज्य धृतराष्ट्राय राज्यं स विदुराय च ।	008a  
चचार पृथिवीं पाण्डुः सर्वां परपुरञ्जयः ॥	008c  
कोशसंवनने दाने भृत्यानां चान्ववेक्षणे ।	009a  
भरणे चैव सर्वस्य विदुरः सत्यसङ्गरः ॥	009c  
सन्धिविग्रहसंयुक्तो राज्ञां संवाहनक्रियाः ।	010a  
अवैक्षत महातेजा भीष्मः परपुरञ्जयः ॥	010c  
सिंहासनस्थो नृपतिर्धृतराष्ट्रो महाबलः ।	011a  
अन्वास्यमानः सततं विदुरेण महात्मना ॥	011c  
कथं तस्य कुले जातः कुलभेदं व्यवस्यसि ।	012a  
सम्भूय भ्रातृभिः सार्धं भुङ्क्ष भोगाञ्जनाधिप ॥	012c  
ब्रवीम्यहं न कार्पण्यान्नार्थहेतोः कथञ्चन ।	013a  
भीष्मेण दत्तमिच्छामि न त्वया राजसत्तम ॥	013c  
नाहं त्वत्तोऽभिकाङ्क्षिष्ये वृत्त्युपायं जनाधिप ।	014a  
यतो भीष्मस्ततो द्रोणो यद्भीष्मस्त्वाह तत्कुरु ॥	014c  
दीयतां पाण्डुपुत्रेभ्यो राज्यार्धमरिकर्शन ।	015a  
सममाचार्यकं तात तव तेषां च मे सदा ॥	015c  
अश्वत्थामा यथा मह्यं तथा श्वेतहयो मम ।	016a  
बहुना किं प्रलापेन यतो धर्मस्ततो जयः ॥	016c  
वासुदेव उवाच ।	017    
एवमुक्ते महाराज द्रोणेनामिततेजसा ।	017a  
व्याजहार ततो वाक्यं विदुरः सत्यसङ्गरः ।	017c  
पितुर्वदनमन्वीक्ष्य परिवृत्त्य च धर्मवित् ॥	017e   
विदुर उवाच ।	018    
देवव्रत निबोधेदं वचनं मम भाषतः ।	018a  
प्रनष्टः कौरवो वंशस्त्वयायं पुनरुद्धृतः ॥	018c  
तन्मे विलपमानस्य वचनं समुपेक्षसे ।	019a  
कोयं दुर्योधनो नाम कुलेऽस्मिन्कुलपांसनः ॥	019c  
यस्य लोभाभिभूतस्य मतिं समनुवर्तसे ।	020a  
अनार्यस्याकृतज्ञस्य लोभेन हृतचेतसः ।	020c  
अतिक्रामति यः शास्त्रं पितुर्धर्मार्थदर्शिनः ॥	020e   
एते नश्यन्ति कुरवो दुर्योधनकृतेन वै ।	021a  
यथा ते न प्रणश्येयुर्महाराज तथा कुरु ॥	021c  
मां चैव धृतराष्ट्रं च पूर्वमेव महामते ।	022a  
चित्रकार इवालेख्यं कृत्वा स्थापितवानसि ॥	022c  
प्रजापतिः प्रजाः सृष्ट्वा यथा संहरते तथा ।	023a  
नोपेक्षश्व महाबाहो पश्यमानः कुलक्षयम् ॥	023c  
अथ तेऽद्य मतिर्नष्टा विनाशे प्रत्युपस्थिते ।	024a  
वनं गच्छ मया सार्धं धृतराष्ट्रेण चैव ह ॥	024c  
बद्ध्वा वा निकृतिप्रज्ञं धार्तराष्ट्रं सुदुर्मतिम् ।	025a  
शाधीदं राज्यमद्याशु पाण्डवैरभिरक्षितम् ॥	025c  
प्रसीद राजशार्दूल विनाशो दृश्यते महान् ।	026a  
पाण्डवानां कुरूणां च राज्ञाममिततेजसाम् ॥	026c  
वासुदेव उवाच ।	027    
विररामैवमुक्त्वा तु विदुरो दीनमानसः ।	027a  
प्रध्यायमानः स तदा निःश्वसंश्च पुनः पुनः ॥	027c  
ततोऽस्य राज्ञः सुबलस्य पुत्रीधर्मार्थयुक्तं कुलनाशमीता ।	028a  
दुर्योधनं पापमतिं नृशंसंराज्ञां समक्षं सुतमाह कोपात् ॥	028c  
ये पार्थिवा राजसभां प्रविष्टाब्रह्मर्षयो ये च सभासदोऽन्ये ।	029a  
श्रृण्वन्तु वक्ष्यामि तवापराधम्पापस्य सामात्यपरिच्छदस्य ॥	029c  
राज्यं कुरूणामनुरूपभोज्यङ्क्रमागतो नः कुलधर्म एषः ।	030a  
त्वं पापबुद्धेऽतिनृशंसकर्मन्राज्यं कुरूणामनयाद्विहंसि ॥	030c  
राज्ये स्थितो धृतराष्ट्रो मनीषीतस्यानुजो विदुरो दीर्घदर्शी ।	031a  
एतावतिक्रम्य कथं नृपत्वन्दुर्योधन प्रार्थयसेऽद्य मोहात् ॥	031c  
राजा च क्षत्ता च महानुभावौभीष्मे स्थिते परवन्तौ भवेताम् ।	032a  
अयं तु धर्मज्ञतया महात्मा न राज्यकामो नृवरो नदीजः ॥	032c  
राज्यं तु पाण्डोरिदमप्रधृष्यन्तस्याद्य पुत्राः प्रभवन्ति नान्ये ।	033a  
राज्यं तदेतन्निखिलं पाण्डवानाम्पैतामहं पुत्रपौत्रानुगामि ॥	033c  
यद्वै ब्रूते कुरुमुख्यो महात्मादेवव्रतः सत्यसन्धो मनीषी ।	034a  
सर्वं तदस्माभिरहत्य कार्यंराज्यं स्वधर्मान्परिपालयद्भिः ॥	034c  
अनुज्ञया चाथ महाव्रतस्यब्रूयान्नृपोऽयं विदुरस्तथैव ।	035a  
कार्यं भवेत्तत्सुहृद्भिर्नियोज्यन्धर्मं पुरस्कृत्य सुदीर्घकालम् ॥	035c  
न्यायागतं राज्यमिदं कुरूणांयुधिष्ठिरः शास्तु वै धर्मपुत्रः ।	036a  
प्रचोदितो धृतराष्ट्रेण राज्ञा पुरस्कृतः शान्तनवेन चैव ॥ ॥	036c  

इति श्रीमन्महाभारते उद्योगपर्वणि भगवद्यानपर्वणि अष्टचत्वारिंशदधिकशततमोऽध्यायः ॥

5-148-4 यथा ज्येष्ठायाददत् तथा क्षत्रे विदुरायापि न्यासभूतमददादिति भावः ॥ 5-148-9 संवननमात्मीयताकरणम् ॥ 5-148-17 पितुर्भीष्मस्य ॥ 5-148-20 शास्त्रं आज्ञाम् ॥
