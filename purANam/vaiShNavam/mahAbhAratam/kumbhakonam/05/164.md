अध्यायः 164

युधिष्ठिरेण युद्धाय सेनानिर्यातनम् ॥ 1 ॥ धृष्टद्युम्नेन भीमादीनां दुर्योधनादिभिः सह द्वन्द्वयुद्धाय समादेशः ॥ 2 ॥
सञ्जय उवाच ।
001a उलूकस्य वृत्तः श्रुत्वा कुन्तीपुत्रो युधिष्ठिरः ।
001a सेनां नियापयामास धृष्टद्युम्नपुरोगमाम् ॥
001a पदातिनीं नागवतीं रथिनीमश्वबृन्दिनीम् ।
001a चतुर्विधबलां भीमामकम्पां पृथिवीमिव ॥
001a भीमसेनादिभिर्गुप्तां सार्जुनैश्च महारथैः ।
001a धृष्टद्युम्नवशां दुर्गां सागरस्तिमितोपमाम् ॥
001a तस्यास्त्वग्रे महेष्वासः पाञ्चाल्यो युद्धदुर्मदः ।
001a द्रोणप्रेप्सुरनीकानि धृष्टद्युम्नो व्यकर्षत ॥
001a यथाबलं यथोत्साहं रथिनः समुपादिशत् ।
001a अर्जुनं सूतपुत्राय भीमं दुर्योधनाय च ॥
001a धृष्टकेतुं च शल्याय गौतमायोत्तमौजसम् ।
001a अश्वात्थाम्ने च नकुलं शैब्यं च कृतवर्मणे ॥
001a सैन्धवाय च वार्ष्णेयं युयुधानं समादिशत् ।
001a शिखण्डिनं च भीष्माय प्रमुखे समकल्पयत् ॥
001a सहदेवं शकुनये चेकितानं शलाय वै ।
001a द्रौपदेयांस्तथा पञ्च त्रिगर्तेभ्यः समादिशत् ॥
001a वृषसेनाय सौभद्रं शेषाणां च महीक्षिताम् ।
009c स समर्थं हि तं मेने पार्थादभ्यधिकं रणे ॥
010a एवं विभज्य योधांस्तान्पृथक्व सह चैव ह ।
010c ज्वालावर्णो महेष्वासो द्रोणमंशमकल्पयत् ॥
011a धृष्टद्युम्नो महेष्वासः सेनापतिपतिस्ततः ।
011c विधिवद्व्यूह्य मेधावी युद्धाय धृतमानसः ॥
012a यथोद्दिष्टानि सैन्यानि पाण्डवानामयोजयत् ।
012c जयाय पाण्डुपुत्राणां यत्तस्तस्थौ रणाजिरे ॥ ॥

इति श्रीमन्महाभारते उद्योगपर्वणि उलूकदूतागमनपर्वणि चतुःषष्ट्यधिकशततमोऽध्यायः ॥

5-164-10 अंशं स्वकीयमिति शेषः ॥

