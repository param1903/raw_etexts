अध्यायः 165

भीष्मेण दुर्योधनाय स्वसामर्थ्यकथनपूर्वकमभयप्रदानम् ॥ 1 ॥ तथा दुर्योधनप्रश्नेन स्वसेनायां रथातिरथसङ्ख्यानम् ॥ 2 ॥
धृतराष्ट्र उवाच ।	001    
प्रतिज्ञाते फाल्गुनेन वधे भीष्मस्य संयुगे ।	001a  
किमकुर्वत मे मन्दाः पुत्रा दुर्योधनादयः ॥	001c  
हतमेव हि पश्यामि गाङ्गेयं पितरं रणे ।	002a  
वासुदेवसहायेन पार्थेन दृढधन्वना ॥	002c  
स चापरिमितप्रज्ञस्तच्छ्रुत्वा पार्थभाषितम् ।	003a  
किमुक्तवान्महेष्वासो भीष्मः प्रहरतां वरः ॥	003c  
सैनापत्यं च सम्प्राप्य कौरवाणां धुरन्धरः ।	004a  
किमचेष्टत गाङ्गेयो महाबुद्धिपराक्रमः ॥	004c  
वैशम्पायन उवाच ।	005    
ततस्तत्सञ्जयस्तस्मै सर्वमेव न्यवेदयत् ।	005a  
यथोक्तं कुरुवृद्धेन भीष्मेणामिततेजसा ॥	005c  
सञ्जय उवाच ।	006    
सैनापत्यमनुप्राप्य भीष्मः शान्तनवो नृप ।	006a  
दुर्योधनमुवाचेदं वचनं हर्षयन्निव ॥	006c  
नमस्कृत्य कुमाराय सेनान्ये शक्तिपाणये ।	007a  
अहं सेनापतिस्तेऽद्य भविष्यामि न संशयः ॥	007c  
सेनाकर्मण्यिज्ञोऽस्मि व्यूहेषु विविधेषु च ।	008a  
कर्म कारयितुं चैव भृतानप्यभृतांस्तथा ॥	008c  
यात्रायाने च युद्धे च तथा प्रशमनेषु च ।	009a  
भृशं वेद महाराज यथा वेद बृहस्पतिः ॥	009c  
व्यूहानां च समारम्भान्दैवगान्धर्वमानुषान् ।	010a  
तैरहं मोहयिष्यामि पाण्डवान्व्येतु ते ज्वरः ॥	010c  
सोऽहं योत्स्यामि तत्त्वेन पालयंस्तव वाहिनीम् ।	011a  
यथावच्छास्त्रतो राजन्व्येतु ते मानसो ज्वरः ॥	011c  
दुर्योधन उवाच ।	012    
विद्यते मे न गाङ्गेय भयं देवासुरेष्वपि ।	012a  
समस्तेषु महाबाहो सत्यमेतद्ब्रवीमि ते ॥	012c  
किं पुनस्त्वयि दुर्धर्षे सैनापत्ये व्यवस्थिते ।	013a  
द्रोणे च पुरुषव्याघ्रे स्थिते युद्धाभिनन्दिनि ॥	013c  
भवद्भ्यां पुरुषाग्र्याभ्यां स्थिताभ्यां विजयो मम । |||	014a  
न दुर्लभं कुरुश्रेष्ठ देवराज्यमपि ध्रुवम् ॥	014c  
रथसङ्ख्यां तु कार्त्स्न्येन परेषामात्मनस्तथा ।	015a  
तथैवातिरथानां च वेत्तुमिच्छामि कौरव ॥	015c  
तपितामहो हि कुशलः परेषामात्मनस्तथा ।	016a  
तश्रोतुमिच्छाम्यहं सर्वैः सहैभिर्वसुधाधिपैः ॥	016c  
भीष्म उवाच ।	017    
तगान्धारे श्रृणु राजेन्द्र रथसङ्ख्यां स्वके बले ।	017a  
तये रथाः पृथिवीपाल तथैवातिरथाश्च ये ॥	017c  
तबहूनीह सहस्राणि प्रयुतान्यर्बुदानि च ।	018a  
तरथानां तव सेनायां यथामुख्यं तु मे श्रुणु ॥	018c  
तभवानग्रे रथोदारः सह सर्वैः सहोदरैः ।	019a  
तदुःशासनप्रभृतिभिर्भ्रातृभिः शतसम्मितैः ॥	019c  
तसर्वे कृतप्रहरणाश्छेदभेदविशारदाः ।	020a  
तरथोपस्थे गजस्कन्धे गदाप्रासासिचर्मणि ॥	020c  
तसंयन्तारः प्रहर्तारः कृतास्त्रा भारसाधनाः ।	021a  
तइष्वस्त्रे द्रोणशिष्याश्च कृपस्य च शरद्वतः ॥	021c  
तएते हनिष्यन्ति रणे पाञ्चालान्युद्धदुर्मदान् ।	022a  
तकृतकिल्बिषाः पाण्डवेयैर्धार्तराष्ट्रा मनस्विनः ॥	022c  
ततथाऽहं भरतश्रेष्ठ सर्वसेनापतिस्तव ।	023a  
तशत्रून्विध्वंसयिष्यामि कदर्थीकृत्य पाण्डवान् ॥	023c  
तन त्वात्मनो गुणान्वक्तुमर्हामि विदितोऽस्मि ते ।	024a  
तकृतवर्मा त्वयिरथो भोजः शस्त्रभृतां वरः ॥	024c  
तअर्थसिद्धिं तव रणे करिष्यति न संशयः ।	025a  
शस्त्रविद्भिरनाधृष्यो दूरपाती दृढायुधः ॥	025c  
हनिष्यति चमूं तेषां महेन्द्रो दानवानिव ।	026a  
मद्रराजो महेष्वासः शल्यो मेऽतिरथो मतः ॥	026c  
स्पर्धते वासुदेवेन नित्यं यो वै रणेरणे ।	027a  
भागिनेयान्निजांस्त्यक्त्वा शल्यस्तेऽतिरथो मतः ।	027c  
एष योत्स्यति सङ्ग्रामे पाण्डवांश्च महारथान् ॥	027e   
सागरोर्मिसमैर्बाणैः प्लावयन्निव शातवान् ।	028a  
भूरिश्रवाः कृतास्रश्च तव चापि हितः सुहृत् ॥	028c  
सौमदत्तिर्महेष्वासो रथयूथपयूथपः ।	029a  
वलक्षयममित्राणां सुमहान्तं करिष्यति ॥	029c  
सिन्धुराजो महाराज मतो मे द्विगुणो रथः ।	030a  
योत्स्यते समरे राजन्विक्रान्तो रथसत्तमः ॥	030c  
द्रौपदीहरणे राजन्परिक्लिष्टश्च पाण्डवैः ।	031a  
संस्मरंस्तं परिक्लेशं योत्स्यते परवीरहा ॥	031c  
एतेन हि तदा राजंस्तप आस्थाय दारुणम् ।	032a  
सुदुर्लभो वरो लब्धः पाण्डवान्योद्ध्रुमाहवे ॥	032c  
स एष रथशार्दूलस्तद्वैरं संस्मरन्रणे ।	033a  
योत्स्यते पाण्डवैस्तात प्राणांस्त्यक्त्वा सुदुस्त्यजान् ॥ ॥	033c  

इति श्रीमन्महाभारते उद्योगपर्वणि रथातिरथसङ्ख्यानपर्वणि पञ्चषष्ट्यधिकशततमोऽध्यायः ॥

5-165-8 भृतान् वेतनभक्षकान् । अभृतान्मैत्र्या समागतान् ॥ 5-165-9 यात्रार्थं याने प्रयाणे प्रशमनेष्ठ परास्त्राष्णं प्रतीकारेषु विषयेषु वेद वेञ्चि ॥
