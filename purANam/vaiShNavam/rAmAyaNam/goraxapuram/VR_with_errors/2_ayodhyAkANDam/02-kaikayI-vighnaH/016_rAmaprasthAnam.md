+++
title = "०१६ रामप्रस्थानम्"
title_english = "016 Jubilant city of Ayodhya"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-016-Rama_Prasthanam.mp3"></div>

स तदन्तःपुरद्वारं समतीत्य जनाकुलम् ।  
प्रविविक्तां ततः कक्ष्यामाससाद पुराणवित् ॥ २-१६-१  
प्रास कार्मुक बिभ्रद्भिर् युवभिर् मृष्ट कुण्डलैः ।  
अप्रमादिभिर् एक अग्रैः स्वनुरक्तैः अधिष्ठिताम् ॥ २-१६-२  
तत्र काषायिणो वृद्धान् वेत्रपाणीन् स्वमङ्कृतान् ।  
ददर्शविष्ठितान् द्वारि स्त्रध्यक्षान् सुसमाहितान् ॥ २-१६-३  
ते समीक्ष्य समायान्तं रामप्रियचिकीर्षवः ।  
सहसोत्पतिताः सर्वे ह्यसनेभ्यः ससम्भ्रमाः ॥ २-१६-४  
तानुवाच विनीतात्मा सूतपुत्रः प्ररक्षिणः ।  
क्षिप्रमाख्यात रामाय सुमन्त्रे द्वारि तिष्ठति ॥ २-१६-५  
ते राममुपसङ्गम्य भर्तुः प्रियचिकीर्षवः ।  
सहभार्याय रामाय क्षिप्रमेवाचचक्षिरे ॥ २-१६-६  
प्रतिवेदितमाज्ञाय सूतमभ्यन्तरं पितुः ।  
तत्रैवानाययामास राघवः पियकाम्यया ॥ २-१६-७  
तं वैश्रवणसङ्काशमुपविष्टुं स्वलङ्कृतम् ।  
ददर्श सूतः पर्यङ्गे ससैवर्णे सोत्तरच्छदे ॥ २-१६-८  
वराहरुघिराभेण शुचिना च सुगन्धिना ।  
अनुलिप्तं पराघर्येन चन्दनेन परन्तपम् ॥ २-१२-९  
स्थितया पार्श्वतश्चापि वालव्यजनहस्तयास्थितया पार्श्वतश्चापि ।  
उपेतं सीतया भूयः चित्रया शशिनं यथा ॥ २-१६-१०  
तं तपन्तमिवादित्यम्पपन्नं स्वतेजसा ।  
ववन्दे वरदम् बन्दी नियमज्ञो विनीतवत् ॥ २-१६-११  
प्राञ्जलिः ससुमुखं दृष्ट्वा विहारशयनासने ।  
राजपुत्रमुवाचेदं सुमन्त्रो राजसत्कृतः ॥ २-१६-१२  
कौसल्या सुप्रभा राम पिता त्वं द्रष्टुमिच्छति ।  
महिष्यापि हि कैकेय्या गम्यताम् तत्र माचिरम् ॥ २-१६-१३  
एवमुक्तस्तु संहृष्टो नरसिंहो महाद्युतिः ।  
ततः सम्मानयाम् सीतामिदमुवाच ह ॥ २-१६-१४  
देवि देवश्च देवी च समागम्य मदन्तरे ।  
मन्त्रेयेते ध्रुवं किञ्चित् अभिषेचन संहितम् ॥ २-१६-१५  
लक्षयित्वा ह्यभिप्रायं प्रियकामा सुदक्षिणा ।  
सञ्चोदयति राजानं मदर्थ मसितेक्षणा ॥ २-१६-१६  
सा प्रहृष्टा महाराजं हितकामानुवर्तिनी ।  
जननी चार्थकामा मे केकयाधिपतेस्सुता ॥ २-१६-१७  
दिष्ट्या खलु महाराजो महिष्या प्रियया सह ।  
सुमन्त्रं प्रहिणोद् दूतमर्थकामकरं मम ॥ २-१६-१८  
यादृशी परिषत् तत्र तादृशो दूताअगतः ।  
ध्रुवमधैव मां राजा यौवराज्येऽभिषेक्ष्यति ॥ २-१६-१९  
हन्त शिघ्रमितो जत्वा द्रक्ष्यामि च महिपतिम् ।  
सह त्वं परिवारेण सुखमास्स्व रमस्व च ॥ २-१६-२०  
पतिसम्मानिता सीता भर्तारम्असितक्षणा ।  
आ द्वारमनुवव्राज मङ्गलान्यभिदध्युषी ॥ २-१६-२१  
राज्यं द्विजतिभीर्जुष्टं राजसूयभिषेचनम् ।  
कर्तुमर्हति ते राजा वासवस्येव लोककृत् ॥ २-१६-२२  
दीक्षितं व्रतसम्पन्नं वराजिनधरं शुचिम् ।  
कुरङ्गशृङ्गपाणिं च पश्यन्ती त्वां भजाम्यहम् ॥ २-१६-२३  
पुर्वां दिशं वज्रधरो दक्षिणां पातु ते यमः ।  
वरुणः पाश्चिमामाशां धनेशस्तुत्तरं दिशम् ॥ २-१६-२४  
अथ सीतामनुज्ञाप्य कृतकौतुकमगळः ।  
निश्चक्राम सुमन्त्रेण सह रामो निवेशनात् ॥ २-१६-२५  
पर्वतादिव निष्क्रम्य सिंहो गिरिगुहाशयः ।  
लक्ष्मणन्द्वारि सोऽपश्यत् प्रह्वञ्जलिपुटं स्थितम् ॥ २-१६-२६  
अथ मध्यमकक्ष्यायां समागच्छत् सुहृज्जनैः ।  
स सर्वानर्थिनो दृष्ट्वा समेत्य प्रतिनन्द्य च ॥ २-१६-२७  
ततः पावकसङ्काशमारुरोह रथोत्तमम् ।  
वैयाघ्रं पुरुष्व्याघो राजितं राजनन्दनः ॥ २-१६-२८  
मेघनादमसम्बाधं मणिहेमविभूशितम् ।  
मुष्णन्तम् इव चक्षूंषि प्रभया मेरुवर्चसम् ॥ २-१६-२९  
करेणुशिशुकल्पैश्च युक्तं परमवाजिभिः ।  
हरियुक्तं सहस्राक्षो रथमिन्द्र इवाशुगम् ॥ २-१६-३०  
प्रययौ तूरमास्थाय राघवो ज्वलितः श्रिया ।  
स पर्जन्य इवाकाशे स्वनवानभिनादयन् ॥ २-१६-३१  
निकेतान्निर्ययौ श्रिमान् महाभ्रादिव चन्द्रमाः ।  
चित्रचामरपाणिस्तु लक्ष्मणो राघवानुजः ॥२-१६-३२  
जुगोप भ्रातरं भ्राता रथमास्थाय पृष्ठतः ।  
ततो हलहलाशब्दस्तुमुलह् समजायत ॥२-१६-३३  
तस्य निष्क्रममाणस्य जनौघस्य समन्ततः ।  
ततो हयवरा मुख्या नागाश्च गिरिसन्निभाः ॥ २-१६-३४  
अनुजग्मुस्तदा रामं शतशोऽथ सहस्रशः ।  
अग्रतश्चास्य सन्नद्धाश्चन्दनागुरुभूषिताः ॥ २-१६-३५  
खड्गचापधराः शूरा जग्मुराशंसवो जनाः ।  
ततो वादित्रशब्दाश्च स्तुतिशब्दाश्च वन्दिनाम् ॥२-१६-३६  
सिंहनादाश्च शूराणां तदा शुश्रुविरे पथि ।  
हर्म्यवातायनस्थाभिर्भूषिताभिः समन्ततः ॥ २-१६-३७  
कीर्यमाणः सुपुष्पौघैर्ययौ स्त्रीभिररिन्दमः ।  
रामं सर्वानवद्याण्ग्यो रामपिप्रीषया ततः ॥ २-१६-३८  
वचोभिरग्र्यैर्हर्म्यस्थाः क्षितिस्थाश्च ववन्दिरे ।  
नूनं नन्दति ते माता कौसल्या मातृनन्दन ॥ २-१६-३९  
पश्यन्ती सिद्धयात्रं त्वं पित्र्यं राज्यमुपस्थितम् ।  
सर्वसीमन्तिनीभ्यश्च सीतां सीमन्तिनीं वराम् ॥ २-१६-४०  
अमन्यन्त हि ता नार्यो रामस्य हृदयप्रियाम् ।  
तया सुचरितं देव्या पुरा नूनं महत्तपः ॥ २-१६-४१  
रोहिणीव शशाङ्केन रामसंयोगमाप या ।  
इति प्रासादशृङ्गेषु प्रमदाभिर्नरोत्तमः ॥ २-१६-४२  
शुश्राव राजमार्गस्थः प्रिया वाच उदाहृताः ।  
स राघवस्त्रत्र तदा प्रलापान् ।  
शुश्राव लोकस्य समागतस्य ।  
आत्माधिकारा विविधाश्च वाचः ।  
प्रहृष्टरूपस्य पुरे जनस्य ॥ २-१६-४३  
एष श्रियं गच्छति राघवोऽद्य।  
राजप्रसादातद् विपुलं गमिष्यन् ।  
एते वयम् सर्वसमृद्धकामा।  
योषामयं नो भविता प्रशास्ता ॥ २-१६-४४  
लाभो जनस्यास्य यदेष सर्वं।  
प्रपत्स्यते राष्ट्रमिदं चिराय ।  
न ह्यप्रियं किञ्चन जातु कश्चित् ।  
पश्येन्न कुःखं मनुजादिपेऽस्मिन् ॥ २-१६-४५  
स घोषवद्भिश्च हयैः सनागैः ।  
पुरस्सरैः स्वस्तिकसूतमागधैः ।  
महीयमानः प्रवरैश्च वादकैः ।  
अभिष्टुतो वैश्रवणो यथा ययौ॥ २-१६-४६  
करेणुमात्ङ्गरथाश्वसङ्कुलं ।  
महाजनौघैः परिपूर्णचत्वरम् ।  
प्रभूतरत्नं बहुपण्यसञ्चयं ।  
ददर्श रामो विमलं महापथम् ॥ २-१६-४७  
॥ इति श्रिमद् ऱमयने षोडश सर्गः ॥