+++
title = "०१३ अगस्त्य-रामसंवादः"
title_english = "013 Sage Agastya directs Sri Rama to Panchavati"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-013-Agastya_Rama_Samvadaha.mp3"></div>

राम प्रीतो अस्मि भद्रम् ते परितुष्टो अस्मि लक्ष्मण ।  
अभिवादयितुम् यन् माम् प्राप्तौ स्थः सह सीतया ॥ ३-१३-१  
अध्व श्रमेण वाम् खेदो बाधते प्रचुर श्रमः ।  
व्यक्तम् उत्कण्ठते वा अपि मैथिली जनक आत्मजा ॥ ३-१३-२  
एषा च सुकुमारी च खेदैः च न विमानिता ।  
प्राअज्य दोषम् वनम् प्रप्ता भर्तृ स्नेह प्रचोदिता ॥ ३-१३-३  
यथा एषा रमते राम इह सीता तथा कुरु ।  
दुष्करम् कृतवती एषा वने त्वाम् अभिगच्छ्हती ॥ ३-१३-४  
शत ह्रदानाम् लोलत्वम् शस्त्राणाम् तीक्ष्णताम् तथा ।  
गरुड अनिलयोः शैघ्र्यम् अनुगच्छ्हन्ति योषितः ॥ ३-१३-६  
अलङ्कृतो अयम् देशः च यत्र सौमित्रिणा सह ।  
वैदेह्या च अनया राम वत्स्यसि त्वम् अरिन्दम ॥ ३-१३-८  
एवम् उक्तः तु मुनिना राघवः संयत अञ्जलिः ।  
उवाच प्रश्रितम् वाक्यम् ऋषिम् दीप्तम् इव अनलम् ॥ ३-१३-९  
धन्योस्मि अनुगृहीतोस्मि यस्य मे मुनि पुङ्गवः ।  
गुणैः सभ्रातृ भार्यस्य गुरुः नः परितुष्यति ॥ ३-१३-१०  
किन्तु व्यादिश मे देशम् स उदकम् बहु काननम् ।  
यत्र आश्रम पदम् कृत्वा वसेयम् निरतः सुखम् ॥ ३-१३-११  
इतो द्वि योजने तात बहु मूल फल उदकः ।  
देशो बहु मृगः श्रीमान् पञ्चवटि अभिविश्रुतः ॥ ३-१३-१३  
तत्र गत्वा आश्रम पदम् कृत्वा सौमित्रिणा सह ।  
रमस्व त्वम् पितुर् वाक्यम् यथा उक्तम् अनुपालयन् ॥ ३-१३-१४  
स हि रम्यो वनोद्देशो मैथिली तत्र रंस्यते ॥ ३-१३-१७  
स देशः श्लाघनीयः च न अतिदूरे च राघव ।  
गोदावर्याः समीपे च मैथिली तत्र रंस्यते ॥ ३-१३-१८  
प्राज्य मूल फलैः चैव नाना द्विज गणैर् युतः ।  
विविक्तः च महाबाहो पुण्यो रम्यः तथैव च ॥ ३-१३-१९  
भवान् अपि सदाचारः च शक्तः च परिरक्षणे ।  
अपि च अत्र वसन् राम तापसान् पालयिष्यसि ॥ ३-१३-२०  
एतत् आलक्ष्यते वीर मधूकानाम् महत् वनम् ।  
उत्तरेण अस्य गन्तव्यम् न्यग्रोधम् अपि गच्छ्हता ॥ ३-१३-२१  
ततः स्थलम् उपारुह्य पर्वतस्य अविदूरतः ।  
ख्यातः पञ्चवटी इति एव नित्य पुष्पित काननः ॥ ३-१३-२२  
अगस्त्येन एवम् उक्तः तु रामः सौमित्रिणा सह ।  
सत्कृत्य आमन्त्रयामास तम् ऋषिम् सत्य वादिनम् ॥ ३-१३-२३  
तौ तु तेन अभ्यनुज्ञातौ कृत पाद अभिवन्दनौ ।  
तम् आश्रमम् पञ्चवटीम् जग्मतुः सह सीतया ॥ ३-१२-२४  
गृहीत चापौ तु नराधिप आत्मजौ  
विषक्त तूणी समरेषु अकातरौ ।  
यथा उपदिष्टेन पथा महर्षिणा ।  
प्रजग्मतुः पञ्चवटीम् समाहितौ ॥ ३-१३-२५  
इति वाल्मीकि रामायणे आदि काव्ये अरण्य काण्डे त्रयोदशः सर्गः