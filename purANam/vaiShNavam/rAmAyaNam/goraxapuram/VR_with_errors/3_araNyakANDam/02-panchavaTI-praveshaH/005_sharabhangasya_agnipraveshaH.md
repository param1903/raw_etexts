+++
title = "००५ शरभङ्गस्य अग्निप्रवेशः"
title_english = "005 Hermitage of Sage Sharabhanga"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-005-Sharabhangasya_Agni_Praveshaha.mp3"></div>

हत्वा तु तम् भीम बलम् विराधम् राक्षसम् वने ।  
ततः सीताम् परिष्वज्य समाश्वास्य च वीर्यवान् ॥ ३-५-१  
अब्रवीत् भ्रातरम् रामो लक्ष्मणम् दीप्त तेजसम् ।  
कष्टम् वनम् इदम् दुर्गम् न च स्मो वन गोचराः ॥ ३-५-२  
अभिगच्छामहे शीघ्रम् शरभङ्गम् तपो धनम् ।  
आश्रमम् शरभन्गस्य राघवोऽभिजगाम ह ॥ ३-५-३  
तस्य देव प्रभावस्य तपसा भावित आत्मनः ।  
समीपे शरभङ्गस्य ददर्श महत् अद्भुतम् ॥३-५-४  
विभ्राजमानम् वपुषा सूर्य वैश्वानर प्रभम् ।  
रथ प्रवरम् आरूढम् आकाशे विबुध अनुगम् ॥ ३-५-५  
असंस्पृशन्तम् वसुधाम् ददर्श विबुध ईश्वरम् ।  
सम्प्रभ आभरणम् देवम् विरजो अम्बर धारिणम् ॥ ३-५-६  
तत् विधैः एव बहुभिर् पूज्यमानम् महात्मभिः ।  
हरितैः वाजिभिर् युक्तम् अन्तरिक्ष गतम् रथम् ॥ ३-५-७  
ददर्श अदूरतः तस्य तरुण आदित्य सन्निभम् ।  
पाण्डुर अभ्र घन प्रख्यम् चन्द्र मण्डल सन्निभम् ॥ ३-५-८  
अपश्यत् विमलम् छत्रम् चित्र माल्य उपशोभितम् ।  
चामर व्यजने च अग्र्ये रुक्म दण्डे महाधने ॥ ३-५-९  
गृहीते वर नारीभ्याम् धूयमाने च मूर्धनि ।  
गन्धर्व अमर सिद्धाः च बहवः परम ऋषयः ॥ ३-५-१०  
अन्तरिक्ष गतम् देवम् गीर्भिर् अग्र्याभिर् ऐडियन् ।  
सह सम्भाषमाणे तु शरभङ्गेन वासवे ॥ ३-५-११  
दृष्ट्वा शत क्रतुम् तत्र रामो लक्ष्मणम् अब्रवीत् ।  
रामोऽथ रथम् उद्दिश्य भ्रातुर् दर्शयत अद्भुतम् ॥ ३-५-१२  
अर्चिष्मन्तम् श्रिया जुष्टम् अद्भुतम् पश्य लक्ष्मण ।  
प्रतपन्तम् इव आदित्यम् अन्तरिक्ष गतम् रथम् ॥ ३-५-१३  
ये हयाः पुरु हूतस्य पुरा शक्रस्य नः श्रुताः ।  
अन्तरिक्ष गता दिव्याः ते इमे हरयो ध्रुवम् ॥ ३-५-१४  
इमे च पुरुष व्याघ्र ये तिष्ठन्ति अभितः दिशम् ।  
शतम् शतम् कुण्डलिनो युवानः खड्ग पाणयः ॥ ३-५-१५  
विस्तीर्ण विपुल उरस्काः परिघायत बाहवः ।  
शोणांशु वसनाः सर्वे व्याघ्र इव दुरासदाः ॥ ३-५-१६  
उरो देशेषु सर्वेषाम् हारा ज्वलन सन्निभाः ।  
रूपम् बिभ्रति सौमित्रे पञ्च विंशति वार्षिकम् ॥ ३-५-१७  
एतद्धि किल देवानाम् वयो भवति नित्यदा ।  
यथा इमे पुरुष व्याघ्रा दृश्यन्ते प्रिय दर्शनाः ॥ ३-५-१८  
तम् एवम् उक्त्वा सौमित्रिम् इह एव स्थीयताम् इति ।  
अभिचक्राम काकुत्स्थः शरभङ्ग आश्रमम् प्रति ॥ ३-५-२०  
ततः समभिगच्छन्तम् प्रेक्ष्य रामम् शची पतिः ।  
शरभङ्गम् अनुज्ञाप्य विबुधान् इदम् अब्रवीत् ॥ ३-५-२१  
इह उपयाति असौ रामो यावन् माम् न अभिभाषते ।  
निष्ठाम् नयत तावत् तु ततो मा द्रष्टुम् अर्हति ॥ ३-५-२२  
जितवन्तम् कृतार्थम् हि तदा अहम् अचिराद् इमम् ।  
कर्म हि अनेन कर्तव्यम् महत् अन्यैः सुदुष्करम् ॥ ३-५-२३  
अथ वज्री तम् आमन्त्र्य मानयित्वा च तापसम् ।  
रथेन हय युक्तेन ययौ दिवम् अरिन्दमः ॥ ३-५-२४  
प्रयाते तु सहस्राक्षे राघवः सपरिच्छदः ।  
अग्नि होत्रम् उपासीनम् शरभङ्गम् उपागमत् ॥ ३-५-२५  
ततः शक्र उपयानम् तु पर्यपृच्छत राघवः ।  
शरभङ्गः च तत् सर्वम् राघवाय न्यवेदयत् ॥ ३-५-२७  
माम् एष वरदो राम ब्रह्म लोकम् निनीषति ।  
जितम् उग्रेण तपसा दुष्प्रापम् अकृत आत्मभिः ॥ ३-५-२८  
अहम् ज्ञात्वा नर व्याघ्र वर्तमानम् अदूरतः ।  
ब्रह्म लोकम् न गच्छामि त्वाम् अदृष्ट्वा प्रिय अतिथिम् ॥ ३-५-२९  
त्वया अहम् पुरुषव्याघ्र धार्मिकेण महत्मनाअ ।  
समागंय गमिष्यामि त्रिदिवम् च अवरम् परम् ॥ ३-५-३०  
अक्षया नर शार्दूल जितालोका मया शुभाः ।  
ब्राह्ंयाः च नाक पृष्ठ्याः च प्रतिगृह्णीष्व मामकान् ॥ ३-५-३१  
एवम् उक्तो नरव्याघ्रः सर्व शास्त्र विशारदः ।  
ऋषिणा शरभङ्गेन राघवो वाक्यम् अब्रवीत् ॥ ३-५-३२  
अहम् एव आहरिष्यामि सर्वान् लोकान् महामुने ।  
आवासम् तु अहम् इच्छामि प्रदिष्टम् इह कानने ॥ ३-५-३३  
राघवेण एवम् उक्तः तु शक्र तुल्य बलेन वै ।  
शरभङ्गो महाप्राज्ञः पुनर् एव अब्रवीत् वचः ॥ ३-५-३४  
इह राम महातेजाः सुतीक्ष्णो नम धार्मिकः ।  
वसति अरण्ये नियतः स ते श्रेयो विधास्यति ॥ ३-५-३५  
सुतीक्ष्णम् अभिगच्छ त्वम् शुचौ देशे तपस्विनम् ।  
रमणीये वनोद्देशे स ते वासम् विधास्यति ॥ ३-५-३६  
इमाम् मन्दाकिनीम् राम प्रतिस्रोतम् अनुव्रज ।  
नदीम् पुष्पोडुप वहाम् ततः तत्र गमिष्यसि ॥ ३-५-३७  
एष पन्था नरव्याघ्र मुहूर्तम् पश्य तात माम् ।  
यावत् जहामि गात्राणि जीर्णाम् त्वचम् इव उरगः ॥ ३-५-३८  
ततो अग्निम् सु समाधाय हुत्वा च आज्येन मन्त्रवित् ।  
शरभङ्गो महातेजाः प्रविवेश हुताशनम् ॥ ३-५-३९  
तस्य रोमाणि केशाम् च तदा वह्निः महात्मनः ।  
जीर्णम् त्वचम् तद् अस्थीनि यत् च मांसम् च शोणितम् ॥ ३-५-४०  
स च पावक सङ्काशः कुमारः समपद्यत ।  
उत्थाय अग्निचयात् तस्मात् शरभङ्गो व्यरोचत ॥ ३-५-४१  
स लोकान् आहिताग्नीनाम् ऋषीणाम् च महात्मनाम् ।  
देवानाम् च व्यतिक्रंय ब्रह्म लोकम् व्यरोहत ॥ ३-५-४२  
स पुण्य कर्मा भुवने द्विजर्षभः  
पितामहम् सानुचरम् ददर्श ह ।  
पितामहः च अपि समीक्ष्य तम् द्विजम्  
ननन्द सुस्वागतम् इति उवाच ह ॥ ३-५-४३  
इति वाल्मीकि रामायणे आदि काव्ये अरण्य काण्डे पञ्चमः सर्गः ॥