+++
title = "०२८ राम-खरयुद्धम्"
title_english = "028 Khara s war with Rama"

+++
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-028-Rama_Khara_Yuddham.mp3"></div>

निहतम् दूषणम् दृष्ट्वा रणे त्रिशिरसा सह ।  
खरस्य अपि अभवत् त्रासो दृष्ट्वा रामस्य विक्रमम् ॥ ४-२८-१  
स दृष्ट्वा राक्षसम् सैन्यम् अविषह्यम् महाबलम् ।  
हतम् एकेन रामेण दूषणः त्रिशिरा अपि ॥ ४-२८-२  
तद् बलम् हत भूयिष्ठम् विमनाः प्रेक्ष्य राक्षसः ।  
आससाद खरो रामम् नमुचिर् वासवम् यथा ॥ ४-२८-३  
विकृष्य बलवत् चापम् नाराचान् रक्त भोजनान् ।  
खरः चिक्षेप रामाय क्रुद्धान् आशी विषान् इव ॥ ४-२८-४  
ज्याम् विधुन्वन् सुबहुशः शिक्षया अस्त्राणि दर्शयन् ।  
चचार समरे मार्गान् शरै रथ गतः खरः ॥ ४-२८-५  
स सर्वाः च दिशो बाणैः प्रदिशः च महारथः ।  
पूरयामास तम् दृष्ट्वा रामो अपि सुमहत् धनुः ॥ ४-२८-६  
स सायकैः दुर्विषहैः स स्फुलिन्गैः इव अग्निभिः ।  
नभः चकार अविवरम् पर्जन्य इव वृष्टिभिः ॥ ४-२८-७  
तद् बभूव शितैः बाणैः खर राम विसर्जितैः ।  
परि आकाशम् अनाकाशम् सर्वतः शर सङ्कुलम् ॥ ४-२८-८  
शर जाल आवृतः सूर्यो न तदा स्म प्रकाशते ।  
अन्योन्य वध संरम्भात् उभयोः सम्प्रयुध्यतोः ॥ ४-२८-९  
ततो नालीक नाराचैः तीक्ष्ण अग्रैः च विकर्णिभिः ।  
आजघान रणे रामम् तोत्रैर् इव महा द्विपम् ॥ ४-२८-१०  
तम् रथस्थम् धनुष् पाणिम् राक्षसम् पर्यवस्थितम् ।  
ददृशुः सर्व भूतानि पाश हस्तम् इव अन्तकम् ॥ ४-२८-११  
हन्तारम् सर्व सैन्यस्य पौरुषे पर्यवस्थितम् ।  
परिश्रन्तम् महासत्त्वम् मेने रामम् खरः तदा ॥ ४-२८-१२  
तम् सिंहम् इव विक्रान्तम् सिंह विक्रान्त गामिनम् ।  
दृष्ट्वा न उद्विजते रामः सिंहः क्षुद्र मृगम् यथा ॥ ४-२८-१३  
ततः सूर्य निकाशेन रथेन महता खरः ।  
आससाद अथ तम् रामम् पतङ्ग इव पावकम् ॥ ४-२८-१४  
ततो अस्य सशरम् चापम् मुष्टि देशे महात्मनः ।  
खरः चिच्छ्हेद रामस्य दर्शयन् हस्त लाघवम् ॥ ४-२८-१५  
स पुनः तु अपरान् सप्त शरान् आदाय वर्मणि ।  
निजघान रणे क्रुद्धः शक्र अशनि सम प्रभान् ॥ ४-२८-१६  
ततः शर सहस्रेण रामम् अप्रतिम ओजसम् ।  
अर्दयित्वा महानादम् ननाद समेरे खरः ॥ ४-२८-१७  
ततः तत् प्रहतम् बाणैः खर मुक्तैः सुपर्वभिः ।  
पपात कवचम् भूमौ रामस्य आदित्य वर्चसः ॥ ४-२८-१८  
स शरैः अर्पितः क्रुद्धः सर्व गात्रेषु राघवः ।  
रराज समरे रामो विधूमो अग्निर् इव ज्वलन् ॥ ४-२८-१९  
ततो गम्भीर निर्ह्रादम् रामः शत्रु निबर्हणः ।  
चकार अन्ताय स रिपोः सज्यम् अन्यन् महत् धनुः ॥ ४-२८-२०  
सुमहत् वैष्णवम् यत् तत् अतिसृष्टम् महर्षिणा ।  
वरम् तत् धनुः उद्यम्य खरम् समभिधावत ॥ ४-२८-२१  
ततः कनक पुङ्खैः तु शरैः सन्नत पर्वभिः ।  
चिच्छ्हेद रामः सङ्क्रुद्धः खरस्य समरे ध्वजम् ॥ ४-२८-२२  
स दर्शनीयो बहुधा विच्छ्हिन्नः काञ्चनो ध्वजः ।  
जगाम धरणीम् सूर्यो देवतानाम् इव आज्ञया ॥ ४-२८-२३  
तम् चतुर्भिः खरः क्रुद्धो रामम् गात्रेषु मार्गणैः ।  
विव्याध हृदि मर्मज्ञो मातङ्गम् इव तोमरैः ॥ ४-२८-२४  
स रामो बहुभिः बाणैः खर कार्मुक निःसृतैः ।  
विद्धो रुधिर सिक्ताङ्गो बभूव रुषितो भृशम् ॥ ४-२८-२५  
स धनुर् धन्विनाम् श्रेष्ठः प्रगृह्य परम आहवे ।  
मुमोच परम इष्वासः षट् शरान् अभिलक्षितान् ॥ ४-२८-२६  
शिरसि एकेन बाणेन द्वाभ्याम् बाह्वोर् अथ आर्पयत् ।  
त्रिभिः चन्द्र अर्ध वक्त्रैः च वक्षसि अभिजघान ह ॥ ४-२८-२७  
ततः पश्चात् महातेजा नाराचान् भास्कर उपमान् ।  
जघान राक्षसम् क्रुद्धः त्रयोदश शिला अशितान् ॥ ४-२८-२८  
रथस्य युगम् एकेन चतुर्भिः शबलान् हयान् ।  
षष्ठेन च शिरः सङ्ख्ये चिच्छ्हेद खर सारथेः ॥ ४-२८-२९  
त्रिभिः त्रिवेणून् बलवान् द्वाभ्याम् अक्षम् महाबलः ।  
द्वादशेन तु बाणेन खरस्य स शरम् धनुः ॥ ४-२८-३०  
छ्हित्त्वा वज्र निकाशेन राघवः प्रहसन् इव ।  
त्रयोदशेन इन्द्र समो बिभेद समरे खरम् ॥ ४-२८-३१  
प्रभग्न धन्वा विरथो हत अश्वो हत सारथिः ।  
गदा पाणिः अवप्लुत्य तस्थौ भूमौ खरः तदा ॥ ४-२८-३२  
तत् कर्म रामस्य महारथस्य  
समेत्य देवाः च महर्षयः च ।  
अपूजयन् प्राञ्जलयः प्रहृष्टाः  
तदा विमान अग्र गताः समेताः ॥ ४-२८-३३  
इति वाल्मीकि रामायणे आदि काव्ये अरण्य काण्डे अष्ट विंशः सर्गः