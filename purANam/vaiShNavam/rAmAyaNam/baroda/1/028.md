

  
अथ तस्याप्रमेयस्य तद् वनम्परिपृच्छतः ।विश्वामित्रो महा तेजा व्याख्यातुम् उपचक्रमे  ॥   
एषेष पूर्वाश्रमो राम वामनस्य महात्मनः ।सिद्धाश्रम;इति ख्यातः सिद्धो ह्य् अत्र महा तपाः  ॥   
एतस्मिन्न् एव काले तु राजा वैरोचनिर्बलिः ।निर्जित्य दैवत गणान् सेन्द्राम्श् च समरुद् गणान् ।कारयाम् आस तद् राज्यन्त्रिषु लोकेषु विश्रुतः  ॥   
बलेस् तु यजमानस्य देवाःसाग्नि पुरोगमाः ।समागंय स्वयञ्चैव विष्णुम् ऊचुर् इहाश्रमे  ॥   
बलिर्वैरोचनिर्विष्णो यजते यज्ञम् उत्तमम् ।असमाप्ते क्रतौ तस्मिन् स्व कार्यम् अभिपद्यताम्  ॥   
ये चैनम् अभिवर्तन्ते याचितार;इतस् ततः ।यच् च यत्र यथावच् च सर्वन्तेभ्यः प्रयच्छति  ॥   
स त्वंसुरहितार्थाय माया योगम् उपाश्रितः ।वामनत्वङ्गतो विष्णो कुरु कल्याणम् उत्तमम्  ॥   
अयंसिद्धाश्रमो नाम प्रसादात् ते भविष्यति ।सिद्धे कर्मणि देवेश;उत्तिष्ठ भगवन्न् इतः  ॥   
अथ विष्णुर्महा तेजा;अदित्याम्समजायत ।वामनंरूपम् आस्थाय वैरोचनिम् उपागमत्  ॥   
त्रीन् क्रमान् अथ भिक्षित्वा प्रतिगृह्य च मानतः ।आक्रंय लोकाम्ल् लोकात्मा सर्व भूत हिते रतः  ॥   
महेन्द्राय पुनः प्रादान् नियंय बलिम् ओजसा ।त्रैलोक्यंस महा तेजाश् चक्रे शक्र वशम्पुनः  ॥   
तेनैष पूर्वम् आक्रान्त;आश्रमः श्रम नाशनः ।मयापि भक्त्या तस्यैष वामनस्योपभुज्यते  ॥ (Paada)  
एतम् आश्रमम् आयान्ति राक्षसा विघ्न कारिणः ।अत्र ते पुरुष व्याघ्र हन्तव्या दुष्ट चारिणः  ॥   
अद्य गच्छामहे राम सिद्धाश्रमम् अनुत्तमम् ।तद् आश्रम पदन्तात तवाप्य् एतद् यथा मम  ॥   
तन्दृष्ट्वा मुनयः सर्वे सिद्धाश्रम निवासिनः ।उत्पत्योत्पत्य सहसा विश्वामित्रम् अपूजयन्  ॥   
यथार्हञ्चक्रिरे पूजाम्विश्वामित्राय धीमते ।तथैव राज पुत्राभ्याम् अकुर्वन्न् अतिथि क्रियाम्  ॥   
मुहूर्तम् अथ विश्रान्तौ राज पुत्राव् अरिम्दमौ ।प्राञ्जली मुनि शार्दूलम् ऊचतू रघु नन्दनौ  ॥   
अद्यैव दीक्षाम्प्रविश भद्रन्ते मुनि पुङ्गव ।सिद्धाश्रमोऽयंसिद्धः स्यात् सत्यम् अस्तु वचस् तव  ॥   
एवम् उक्तो महा तेजा विश्वामित्रो महा मुनिः ।प्रविवेश तदा दीक्षाम्नियतो नियतेन्द्रियः  ॥   
कुमाराव् अपि ताम्रात्रिम् उषित्वा सुसमाहितौ ।प्रभात काले चोत्थाय विश्वामित्रम् अवन्दताम्  ॥ (E)  
