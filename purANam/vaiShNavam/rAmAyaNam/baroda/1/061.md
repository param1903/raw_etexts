

  
शुनः शेपन्नर श्रेष्ठ गृहीत्वा तु महा यशाः ।व्यश्राम्यत् पुष्करे राजा मध्याह्ने रघु नन्दन  ॥   
तस्य विश्रममाणस्य शुनः शेपो महा यशाः ।पुष्करंश्रेष्ठम् आगंय विश्वामित्रन्ददर्श ह  ॥   
विषण्ण वदनो दीनस् तृष्णया च श्रमेण च ।पपाताङ्के मुने राम वाक्यञ्चेदम् उवाच ह  ॥   
न मेऽस्ति माता न पिता ज्ञातयो बान्धवाःकुतः ।त्रातुम् अर्हसि माम्सौम्य धर्मेण मुनि पुङ्गव  ॥   
त्राता त्वंहि मुनि श्रेष्ठ सर्वेषाम्त्वंहि भावनः ।राजा च कृत कार्यः स्याद् अहन्दीर्घायुर् अव्ययः  ॥   
स्वर्ग लोकम् उपाश्नीयाम्तपस् तप्त्वा ह्य् अनुत्तमम् ।स मे नाथो ह्य् अनाथस्य भव भव्येन चेतसा ।पितेव पुत्रन्धर्मात्मंस् त्रातुम् अर्हसि किल्बिषात्  ॥   
तस्य तद् वचनंश्रुत्वा विश्वामित्रो महा तपाः ।सान्त्वयित्वा बहु विधम्पुत्रान् इदम् उवाच ह  ॥   
यत् कृते पितरः पुत्राञ् जनयन्ति शुभार्थिनः ।पर लोक हितार्थाय तस्य कालोऽयम् आगतः  ॥   
अयम्मुनि सुतो बालो मत्तः शरणम् इच्छति ।अस्य जीवित मात्रेण प्रियङ्कुरुत पुत्रकाः  ॥   
सर्वे सुकृत कर्माणः सर्वे धर्म परायणाः ।पशु भूता नरेन्द्रस्य तृप्तिम् अग्नेःप्रयच्छत  ॥   
नाथवाम्श् च शुनः शेपो यज्ञश् चाविघ्नतो भवेत् ।देवतास् तर्पिताश् च स्युर्मम चापि कृतंवचः  ॥   
मुनेस् तु वचनंश्रुत्वा मधु ष्यन्दादयः सुताः ।साभिमानन्नर श्रेष्ठ सलीलम् इदम् अब्रुवन्  ॥   
कथम् आत्म सुतान् हित्वा त्रायसेऽम्य सुतंविभो ।अकार्यम् इव पश्यामः श्व माम्सम् इव भोजने  ॥   
तेषाम्तद् वचनंश्रुत्वा पुत्राणाम्मुनि पुङ्गवः ।क्रोध संरक्त नयनो व्याहर्तुम् उपचक्रमे  ॥   
निह्साध्वसम् इदम्प्रोक्तन्धर्माद् अपि विगर्हितम् ।अतिक्रंय तु मद् वाक्यन्दारुणंरोम हर्षणम्  ॥   
श्व माम्स भोजिनः सर्वे वासिष्ठा;इव जातिषु ।पूर्णंवर्ष सहस्रन्तु पृथिव्याम् अनुवत्स्यथ  ॥   
कृत्वा शाप समायुक्तान् पुत्रान् मुनि वरस् तदा ।शुनः शेपम् उवाचार्तङ्कृत्वा रक्षाम्निरामयाम्  ॥   
पवित्र पाशैर् आसक्तो रक्त माल्यानुलेपनः ।वैष्णवंयूपम् आसाद्य वाग्भिर् अग्निम् उदाहर  ॥   
इमे तु गाथे द्वे दिव्ये गायेथा मुनि पुत्रक ।अम्बरीषस्य यज्ञेऽस्मिम्स् ततः सिद्धिम् अवाप्स्यसि  ॥   
शुनः शेपो गृहीत्वा ते द्वे गाथे सुसमाहितः ।त्वरया राज सिम्हन्तम् अम्बरीषम् उवाच ह  ॥   
राज सिम्ह महा सत्त्व शीघ्रङ्गच्छावहे सदः ।निवर्तयस्व राजेन्द्र दीक्षाम्च समुपाहर  ॥   
तद् वाक्यम् ऋषि पुत्रस्य श्रुत्वा हर्षंसमुत्सुकः ।जगाम नृ पतिःशीघ्रंयज्ञ वाटम् अतन्द्रितः  ॥   
सदस्यानुमते राजा पवित्र कृत लक्षणम् ।पशुम्रक्ताम्बरङ्कृत्वा यूपे तंसमबन्धयत्  ॥   
स बद्धो वाग्भिर् अग्र्याभिर् अभितुष्टाव वै सुरौ ।इन्द्रम् इन्द्रानुजञ्चैव यथावन् मुनि पुत्रकः  ॥   
ततः प्रीतः सहस्राक्षो रहस्य स्तुति तर्पितः ।दीर्घम् आयुस् तदा प्रादाच् शुनः शेपाय राघव  ॥   
स च राजा नर श्रेष्ठ यज्ञस्य च समाप्तवान् ।फलम्बहु गुणंराम सहस्राक्ष प्रसादजम्  ॥   
विश्वामित्रोऽपि धर्मात्मा भूयस् तेपे महा तपाः ।पुष्करेषु नर श्रेष्ठ दश वर्ष शतानि च  ॥ (E)  
