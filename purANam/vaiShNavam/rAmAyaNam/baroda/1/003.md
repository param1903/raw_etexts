

  
श्रुत्वा वस् तु समग्रन्तद् धर्मात्मा धर्म संहितम् ।व्यक्तम् अंवेषते भूयो यद् वृत्तन्तस्य धीमतः  ॥   
उपस्पृश्योदकंसंयन् मुनिःस्थित्वा कृताञ्जलिः ।प्राचीनाग्रेषु दर्भेषु धर्मेणाम्वेषते गतिम्  ॥   
जम्म रामस्य सुमहद् वीर्यंसर्वानुकूलताम् ।लोकस्य प्रियताङ्क्षान्तिम्सौम्यताम्सत्य शीलताम्  ॥   
नाना चित्राःकथाश् चाम्या विश्वामित्र सहायने ।जानक्याश् च विवाहञ्च धनुषश् च विभेदनम्  ॥   
राम राम विवादञ्च गुणान् दाशरथेस् तथा ।तथाभिषेकंरामस्य कैकेय्या दुष्ट भावताम्  ॥   
व्याघातञ्चाभिषेकस्य रामस्य च विवासनम् ।राज्ञः शोकंविलापञ्च पर लोकस्य चाश्रयम्  ॥   
प्रकृतीनाम्विषादञ्च प्रकृतीनाम्विसर्जनम् ।निषादाधिप संवादंसूतोपावर्तनन्तथा  ॥   
गङ्गायाश् चाभिसन्तारम्भरद्वाजस्य दर्शनम् ।भरद्वाजाभ्यनुज्ञानाच् चित्र कूटस्य दर्शनम्  ॥   
वास्तु कर्म निवेशञ्च भरतागमनन्तथा ।प्रसादनञ्च रामस्य पितुश् च सलिल क्रियाम्  ॥   
पादुकाग्र्याभिषेकञ्च नन्दि ग्राम निवासनम् ।दण्डकारंय गमनंसुतीक्ष्णेन समागमम्  ॥   
अनसूया समस्याम्च;अङ्ग रागस्य चार्पणम् ।शूर्पणख्याश् च संवादंविरूप करणन्तथा  ॥   
वधङ्खर त्रिशिरसोर् उत्थानंरावणस्य च ।मारीचस्य वधञ्चैव वैदेह्या हरणन्तथा  ॥   
राघवस्य विलापञ्च गृध्र राज निबर्हणम् ।कबन्ध दर्शनञ्चैव पम्पायाश् चापि दर्शनम्  ॥   
शर्बर्या दर्शनञ्चैव हनूमद् दर्शनन्तथा ।विलापञ्चैव पम्पायाम्राघवस्य महात्मनः  ॥   
ऋष्यमूकस्य गमनंसुग्रीवेण समागमम् ।प्रत्ययोत्पादनंसख्यंवालि सुग्रीव विग्रहम्  ॥   
वालि प्रमथनञ्चैव सुग्रीव प्रतिपादनम् ।तारा विलाप समयंवर्ष रात्रि निवासनम्  ॥   
कोपंराघव सिम्हस्य बलानाम् उपसङ्ग्रहम् ।दिशः प्रस्थापनञ्चैव पृथिव्याश् च निवेदनम्  ॥   
अङ्गुलीयक दानञ्च;ऋक्षस्य बिल दर्शनम् ।प्रायोपवेशनञ्चैव सम्पातेश् चापि दर्शनम्  ॥   
पर्वतारोहणञ्चैव सागरस्य च लङ्घनम् ।रात्रौ लङ्का प्रवेशञ्च;एकस्यापि विचिन्तनम्  ॥   
आपान भूमि गमनम् अवरोधस्य दर्शनम् ।अशोक वनिका यानंसीतायाश् चापि दर्शनम्  ॥   
अभिज्ञान प्रदानञ्च सीतायाश् चापि भाषणम् ।राक्षसी तर्जनञ्चैव त्रिजटा स्वप्न दर्शनम्  ॥   
मणि प्रदानंसीताया वृक्ष भङ्गन्तथैव च ।राक्षसी विद्रवञ्चैव किङ्कराणाम्निबर्हणम्  ॥   
ग्रहणंवायु सूनोश् च लङ्का दाहाभिगर्जनम् ।प्रतिप्लवनम् एवाथ मधूनाम्हरणन्तथा  ॥   
राघवाश्वासनञ्चैव मणि निर्यातनन्तथा ।सङ्गमञ्च समुद्रस्य नल सेतोश् च बन्धनम्  ॥   
प्रतारञ्च समुद्रस्य रात्रौ लङ्कावरोधनम् ।विभीषणेन संसर्गंवधोपाय निवेदनम्  ॥   
कुम्भ कर्णस्य निधनम्मेघ नाद निबर्हणम् ।रावणस्य विनाशञ्च सीतावाप्तिम् अरेःपुरे  ॥   
बिभीषणाभिषेकञ्च पुष्पकस्य च दर्शनम् ।अयोध्यायाश् च गमनम्भरतेन समागमम्  ॥   
राम भिषेकाभ्युदयंसर्व सैम्य विसर्जनम् ।स्व राष्ट्र रञ्जनञ्चैव वैदेह्याश् च विसर्जनम्  ॥   
अनागतञ्च यत् किञ्चिद् रामस्य वसुधा तले ।तच् चकारोत्तरे काव्ये वाल्मीकिर्भगवान् ऋषिः  ॥ (E)  
