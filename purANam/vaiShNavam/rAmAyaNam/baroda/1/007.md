

  
अष्टौ बभूवुर्वीरस्य तस्यामात्या यशस्विनः ।शुचयश् चानुरक्ताश् च राज कृत्येषु नित्यशः  ॥   
धृष्टिर्जयन्तो विजयः सिद्धार्थो;अर्थ साधकः ।अशोको मन्त्र पालश् च सुमन्त्रश् चाष्टमोऽभवत्  ॥   
ऋत्विजौ द्वाव् अभिमतौ तस्यास्ताम् ऋषि सत्तमौ ।वसिष्ठो वामदेवश् च मन्त्रिणश् च तथापरे  ॥   
श्रीमन्तश् च महात्मानः शास्त्रज्ञा दृढ विक्रमाः ।कीर्तिमन्तः प्रणिहिता यथा वचन कारिणः  ॥   
तेजः क्षमा यशः प्राप्ताःस्मित पूर्वाभिभाषिणः ।क्रोधात् कामार्थ हेतोर्वा न ब्रूयुर् अनृतंवचः  ॥   
तेषाम् अविदितङ्किञ्चित् स्वेषु नास्ति परेषु वा ।क्रियमाणङ्कृतंवापि चारेणापि चिकीर्षितम्  ॥   
कुशला व्यवहारेषु सौहृदेषु परीक्षिताः ।प्राप्त कालंयथा दण्डन्धारयेयुःसुतेष्व् अपि  ॥   
कोश सङ्ग्रहणे युक्ता बलस्य च परिग्रहे ।अहितञ्चापि पुरुषन्न विहिम्स्युर् अदूषकम्  ॥   
वीराम्श् च नियतोत्साहा राज शास्त्रम् अनुष्ठिताः ।(शुचीनाम्रक्षितारश् च नित्यंविषय वासिनाम्  ॥   
ब्रह्म क्षत्रम् अहिम्सन्तस् ते कोशंसमपूरयन् ।सुतीक्ष्ण दण्डाःसम्प्रेक्ष्य पुरुषस्य बलाबलम्  ॥   
शुचीनाम् एक बुद्धीनाम्सर्वेषाम्सम्प्रजानताम् ।नासीत् पुरे वा राष्ट्रे वा मृषा वादी नरः क्वचित्  ॥   
कश्चिन् न दुष्टस् तत्रासीत् पर दार रतिर्नरः ।प्रशान्तंसर्वम् एवासीद् राष्ट्रम्पुर वरञ्च तत्  ॥   
सुवाससः सुवेशाश् च ते च सर्वे सुशीलिनः ।हितार्थञ्च नरेन्द्रस्य जाग्रतो नय चक्षुषा  ॥   
गुरौ गुण गृहीताश् च प्रख्याताश् च पराक्रमैः ।विदेशेष्व् अपि विज्ञाताःसर्वतो बुद्धि निश्चयात्  ॥   
ईदृशैस् तैर् अमात्यैस् तु राजा दशरथोऽनघः ।उपपन्नो गुणोपेतैर् अंवशासद् वसुन्धराम्  ॥   
अवेक्षमाणश् चारेण प्रजा धर्मेण रञ्जयन् ।नाध्यगच्छद् विशिष्टंवा तुल्यंवा शत्रुम् आत्मनः  ॥   
तैर्मन्त्रिभिर्मन्त्र हितैर्निविष्टैर्तैर्मन्त्रिभिर्मन्त्र हितैर्निविष्टैर् ।(Gem)वृतोऽनुरक्तैःकुशलैःसमर्थैर्वृतोऽनुरक्तैःकुशलैःसमर्थैः ।(Gem)स पार्थिवो दीप्तिम् अवाप युक्तस् स पार्थिवो दीप्तिम् अवाप युक्तस् ।(Gem)तेजोमयैर्गोभिर् इवोदितोऽर्कस् तेजोमयैर्गोभिर् इवोदितोऽर्कः  ॥ (E)(Gem)  
