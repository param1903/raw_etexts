

  
ततो नारायणो विष्णुर्नियुक्तः सुर सत्तमैः ।जानन्न् अपि सुरान् एवंश्लक्ष्णंवचनम् अब्रवीत्  ॥   
उपायः को वधे तस्य राक्षसाधिपतेःसुराः ।यम् अहन्तंसमास्थाय निहंयाम् ऋषि कण्टकम्  ॥   
एवम् उक्ताःसुराःसर्वे प्रत्यूचुर्विष्णुम् अव्ययम् ।मानुषीम्तनुम् आस्थाय रावणञ्जहि संयुगे  ॥   
स हि तेपे तपस् तीव्रन्दीर्घ कालम् अरिन्दम ।येन तुष्टोऽभवद् ब्रह्मा लोककृल् लोक पूजितः  ॥   
सन्तुष्टः प्रददौ तस्मै राक्षसाय वरम्प्रभुः ।नाना विधेभ्यो भूतेभ्यो भयन्नाम्यत्र मानुषात्  ॥   
अवज्ञाताःपुरा तेन वर दानेन मानवाः ।तस्मात् तस्य वधो दृष्टो मानुषेभ्यः परन्तप  ॥   
इत्य् एतद् वचनंश्रुत्वा सुराणाम्विष्णुर् आत्मवान् ।पितरंरोचयाम् आस तदा दशरथन्नृपम्  ॥   
स चाप्य् अपुत्रो नृ पतिस् तस्मिन् काले महा द्युतिः ।अयजत् पुत्रियाम् इष्टिम्पुत्रेप्सुर् अरि सूदनः  ॥   
ततो वै यजमानस्य पावकाद् अतुल प्रभम् ।प्रादुर्भूतम्महद् भूतम्महा वीर्यम्महा बलम्  ॥   
कृष्णंरक्ताम्बर धरंरक्तास्यन्दुन्दुभि स्वनम् ।स्निग्ध हर्य् अक्ष तनुज श्मश्रु प्रवर मूर्धजम्  ॥   
शुभ लक्षण सम्पन्नन्दिव्याभरण भूषितम् ।शैल शृङ्ग समुत्सेधन्दृप्त शार्दूल विक्रमम्  ॥   
दिवा कर समाकारन्दीप्तानल शिखोपमम् ।तप्त जाम्बूनदमयीम्राजतान्त परिच्छदाम्  ॥   
दिव्य पायस सम्पूर्णाम्पात्रीम्पत्नीम् इव प्रियाम् ।प्रगृह्य विपुलाम्दोर्भ्याम्स्वयम्मायामयीम् इव  ॥   
समवेक्ष्याब्रवीद् वाक्यम् इदन्दशरथन्नृपम् ।प्राजापत्यन्नरंविद्धि माम् इहाभ्यागतन्नृप  ॥   
ततः परन्तदा राजा प्रत्युवाच कृताञ्जलिः ।भगवन् स्वागतन्तेऽस्तु किम् अहङ्करवाणि ते  ॥   
अथो पुनर् इदंवाक्यम्प्राजापत्यो नरोऽब्रवीत् ।राजन्न् अर्चयता देवान् अद्य प्राप्तम् इदन्त्वया  ॥   
इदन्तु नर शार्दूल पायसन्देव निर्मितम् ।प्रजा करङ्गृहाण त्वन्धंयम् आरोग्य वर्धनम्  ॥   
भार्याणाम् अनुरूपाणाम् अश्नीतेति प्रयच्छ वै ।तासु त्वंलप्स्यसे पुत्रान् यद् अर्थंयजसे नृप  ॥   
तथेति नृपतिष्प्रीतः शिरसा प्रतिगृह्यताम् ।पात्रीम्देवान्न सम्पूर्णाम्देव दत्ताम्हिरम्मयीम्  ॥   
अभिवाद्य च तद् भूतम् अद्भुतम्प्रिय दर्शनम् ।मुदा परमया युक्तश् चकाराभिप्रदक्षिणम्  ॥   
ततो दशरथः प्राप्य पायसन्देव निर्मितम् ।बभूव परम प्रीतः प्राप्य वित्तम् इवाधनः  ॥   
ततस् तद् अद्भुत प्रख्यम्भूतम्परम भास्वरम् ।संवर्तयित्वा तत् कर्म तत्रैवान्तर् अधीयत  ॥   
हर्ष रश्मिभिर् उद्योतन्तस्यान्तः पुरम् आबभौ ।(uddyotam?)शारदस्याभिरामस्य चन्द्रस्येव नभोऽम्शुभिः  ॥   
सोऽन्तः पुरम्प्रविश्यैव कौसल्याम् इदम् अब्रवीत् ।पायसम्प्रतिगृह्णीष्व पुत्रीयन्त्व् इदम् आत्मनः  ॥   
कौसल्यायै नर पतिष्पायसार्धन्ददौ तदा ।अर्धाद् अर्धन्ददौ चापि सुमित्रायै नराधिपः  ॥   
कैकेय्यै चावशिष्टार्धन्ददौ पुत्रार्थ कारणात् ।प्रददौ चावशिष्टार्धम्पायसस्यामृतोपमम्  ॥   
अनुचिन्त्य सुमित्रायै पुनर् एव मही पतिः ।एवन्तासाम्ददौ राजा भार्याणाम्पायसम्पृथक्  ॥   
तास् त्व् एतत् पायसम्प्राप्य नरेन्द्रस्योत्तमाःस्त्रियः ।सम्मानम्मेनिरे सर्वाःप्रहर्षोदित चेतसः  ॥ (E)  
