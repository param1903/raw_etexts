

  
प्रत्याश्वस्तो यदा राजा मोहात् प्रत्यागतः पुनः ।अथाजुहाव तंसूतंराम वृत्तान्त कारणात्  ॥   
वृद्धम्परम सन्तप्तन्नव ग्रहम् इव द्विपम् ।विनिह्श्वसन्तन्ध्यायन्तम् अस्वस्थम् इव कुञ्जरम्  ॥   
राजा तु रजसा सूतन्ध्वस्ताङ्गंसमुपस्थितम् ।अश्रु पूर्ण मुखन्दीनम् उवाच परमार्तवत्  ॥   
क्व नु वत्स्यति धर्मात्मा वृक्ष मूलम् उपाश्रितः ।सोऽत्यन्त सुखितः सूत किम् अशिष्यति राघवः ।भूमि पालात्मजो भूमौ शेते कथम् अनाथवत्  ॥   
यंयान्तम् अनुयान्ति स्म पदाति रथ कुञ्जराः ।स वत्स्यति कथंरामो विजनंवनम् आश्रितः  ॥   
व्यालैर्मृगैर् आचरितङ्कृष्ण सर्प निषेवितम् ।कथङ्कुमारौ वैदेह्या सार्धंवनम् उपस्थितौ  ॥   
सुकुमार्या तपस्विम्या सुमन्त्र सह सीतया ।राज पुत्रौ कथम्पादैर् अवरुह्य रथाद् गतौ  ॥   
सिद्धार्थः खलु सूत त्वंयेन दृष्टौ ममात्मजौ ।वनान्तम्प्रविशन्तौ ताव् अश्विनाव् इव मन्दरम्  ॥   
किम् उवाच वचो रामः किम् उवाच च लक्ष्मणः ।सुमन्त्र वनम् आसाद्य किम् उवाच च मैथिली ।आसितंशयितम्भुक्तंसूत रामस्य कीर्तय  ॥   
इति सूतो नरेन्द्रेण चोदितः सज्जमानया ।उवाच वाचा राजानंस बाष्प परिरब्धया  ॥   
अब्रवीन् माम्महा राज धर्मम् एवानुपालयन् ।अञ्जलिम्राघवः कृत्वा शिरसाभिप्रणंय च  ॥   
सूत मद् वचनात् तस्य तातस्य विदितात्मनः ।शिरसा वन्दनीयस्य वन्द्यौ पादौ महात्मनः  ॥   
सर्वम् अन्तः पुरंवाच्यंसूत मद् वचनात् त्वया ।आरोग्यम् अविशेषेण यथार्हञ्चाभिवादनम्  ॥   
माता च मम कौसल्या कुशलञ्चाभिवादनम् ।देवि देवस्य पादौ च देववत् परिपालय  ॥   
भरतः कुशलंवाच्यो वाच्यो मद् वचनेन च ।सर्वास्व् एव यथा म्यायंवृत्तिम्वर्तस्व मातृषु  ॥   
वक्तव्यश् च महा बाहुर् इक्ष्वाकु कुल नन्दनः ।पितरंयौवराज्यस्थो राज्यस्थम् अनुपालय  ॥   
इत्य् एवम्माम्महा राज ब्रुवन्न् एव महा यशाः ।रामो राजीव ताम्राक्षो भृशम् अश्रूम्य् अवर्तयत्  ॥   
लक्ष्मणस् तु सुसङ्क्रुद्धो निह्श्वसन् वाक्यम् अब्रवीत् ।केनायम् अपराधेन राज पुत्रो विवासितः  ॥   
यदि प्रव्राजितो रामो लोभ कारण कारितम् ।वर दान निमित्तंवा सर्वथा दुष्कृतङ्कृतम् ।रामस्य तु परित्यागे न हेतुम् उपलक्षये  ॥   
असमीक्ष्य समारब्धंविरुद्धम्बुद्धि लाघवात् ।जनयिष्यति सङ्क्रोशंराघवस्य विवासनम्  ॥   
अहन्तावन् महा राजे पितृत्वन्नोपलक्षये ।भ्राता भर्ता च बन्धुश् च पिता च मम राघवः  ॥   
सर्व लोक प्रियन्त्यक्त्वा सर्व लोक हिते रतम् ।सर्व लोकोऽनुरज्येत कथन्त्वानेन कर्मणा  ॥   
जानकी तु महा राज निह्श्वसन्ती तपस्विनी ।भूतोपहत चित्तेव विष्ठिता वृष्मृता स्थिता  ॥   
अदृष्ट पूर्व व्यसना राज पुत्री यशस्विनी ।तेन दुह्खेन रुदती नैव माङ्किञ्चिद् अब्रवीत्  ॥   
उद्वीक्षमाणा भर्तारम्मुखेन परिशुष्यता ।मुमोच सहसा बाष्पम्माम्प्रयान्तम् उदीक्ष्य सा  ॥   
तथैव रामोऽश्रु मुखः कृताञ्जलिस् तथैव रामोऽश्रु मुखः कृताञ्जलिः ।स्थितोऽभवल् लक्ष्मण बाहु पालितः स्थितोऽभवल् लक्ष्मण बाहु पालितः ।तथैव सीता रुदती तपस्विनी तथैव सीता रुदती तपस्विनी ।निरीक्षते राज रथन्तथैव माम्निरीक्षते राज रथन्तथैव माम्  ॥ (E)  
