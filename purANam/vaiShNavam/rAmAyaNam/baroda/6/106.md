

  
स्निग्ध गम्भीर घोषेण स्यन्दनेनोपयान् प्रभुः ।अयोध्याम्भरतः क्षिप्रम्प्रविवेश महा यशाः  ॥   
बिडालोलूक चरिताम् आलीन नर वारणाम् ।तिमिराभ्याहताङ्कालीम् अप्रकाशाम्निशाम् इव  ॥   
राहु शत्रोःप्रियाम्पत्नीम्श्रिया प्रज्वलित प्रभाम् ।ग्रहेणाभ्युत्थितेनैकाम्रोहिणीम् इव पीडिताम्  ॥   
अल्पोष्ण क्षुब्ध सलिलाङ्घर्मोत्तप्त विहङ्गमाम् ।लीन मीन झष ग्राहाङ्कृशाङ्गिरि नदीम् इव  ॥   
विधूमाम् इव हेमाभाम् अध्वराग्नि समुत्थिताम् ।हविर् अभ्युक्षिताम्पश्चाच् शिखाम्विप्रलयङ्गताम्  ॥   
विध्वस्त कवचाम्रुग्ण गज वाजि रथ ध्वजाम् ।हत प्रवीराम् आपन्नाम्चमूम् इव महाहवे  ॥   
सफेनाम्सस्वनाम्भूत्वा सागरस्य समुत्थिताम् ।प्रशान्त मारुतोद्धूताम्जलोर्मिम् इव निह्स्वनाम्  ॥   
त्यक्ताम्यज्ञायुधैःसर्वैर् अभिरूपैश् च याजकैः ।सुत्या काले विनिर्वृत्ते वेदिङ्गत रवाम् इव  ॥   
गोष्ठ मध्ये स्थिताम् आर्ताम् अचरन्तीम्नवन्तृणम् ।गो वृषेण परित्यक्ताङ्गवाम्पत्नीम् इवोत्सुकाम्  ॥   
प्रभा करालैःसुस्निग्धैःप्रज्वलद्भिर् इवोत्तमैः ।वियुक्ताम्मणिभिर्जात्यैर्नवाम्मुक्तावलीम् इव  ॥   
सहसा चलिताम्स्थानान् महीम्पुम्य क्षयाद् गताम् ।संहृत द्युति विस्ताराम्ताराम् इव दिवश् च्युताम्  ॥   
पुष्प नद्धाम्वसन्तान्ते मत्त भ्रमर शालिनीम् ।द्रुत दावाग्नि विप्लुष्टाङ्क्लान्ताम्वन लताम् इव  ॥   
सम्मूढ निगमाम्सर्वाम्सङ्क्षिप्त विपणापणाम् ।प्रच्छन्न शशि नक्षत्राम्द्याम् इवाम्बु धरैर्वृताम्  ॥   
क्षीण पानोत्तमैर्भिन्नैःशरावैर् अभिसंवृताम् ।हत शौण्डाम् इवाकाशे पान भूमिम् असंस्कृताम्  ॥   
वृक्ण भूमि तलाम्निन्नाम्वृक्ण पात्रैःसमावृताम् ।उपयुक्तोदकाम्भग्नाम्प्रपाम्निपतिताम् इव  ॥   
विपुलाम्वितताम्चैव युक्त पाशाम्तरस्विनाम् ।भूमौ बाणैर्विनिष्कृत्ताम्पतिताम्ज्याम् इवायुधात्  ॥   
सहसा युद्ध शौण्डेन हयारोहेण वाहिताम् ।निक्षिप्त भाण्डाम् उत्सृष्टाङ्किशोरीम् इव दुर्बलाम्  ॥   
प्रावृषि प्रविगाढायाम्प्रविष्टस्याभ्र मण्डलम् ।प्रच्छन्नाम्नील जीमूतैर्भास्करस्य प्रभाम् इव  ॥   
भरतस् तु रथस्थः सञ् श्रीमान् दशरथात्मजः ।वाहयन्तंरथ श्रेष्ठंसारथिम्वाक्यम् अब्रवीत्  ॥   
किम्नु खल्व् अद्य गम्भीरो मूर्छितो न निशंयते ।यथा पुरम् अयोध्यायाङ्गीत वादित्र निह्स्वनः  ॥   
वारुणी मद गन्धाश् च माल्य गन्धश् च मूर्छितः ।धूपितागरु गन्धश् च न प्रवाति समन्ततः  ॥   
यान प्रवर घोषश् च स्निग्धश् च हय निह्स्वनः ।प्रमत्त गज नादश् च महाम्श् च रथ निह्स्वनः ।नेदानीम्श्रूयते पुर्याम् अस्याम्रामे विवासिते  ॥   
तरुणैश् चारु वेषैश् च नरैर् उन्नत गामिभिः ।सम्पतद्भिर् अयोध्यायाम्न विभान्ति महा पथाः  ॥   
एवम्बहु विधञ्जल्पन् विवेश वसतिम्पितुः ।तेन हीनाम्नरेन्द्रेण सिम्ह हीनाङ्गुहाम् इव  ॥ (E)  
