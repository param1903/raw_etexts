

  
पूर्णे चतुर्दशे वर्षे पञ्चभ्याम्लक्ष्मणाग्रजः ।भरद्वाजाश्रमम्प्राप्य ववन्दे नियतो मुनिम्  ॥   
सोऽपृच्छद् अभिवाद्यैनम्भरद्वाजन्तपो धनम् ।शृणोषि कचिद् भगवन् सुभिक्षानामयम्पुरे ।कच्चिच् च युक्तो भरतो जीवन्त्य् अपि च मातरः  ॥   
एवम् उक्तस् तु रामेण भरद्वाजो महा मुनिः ।प्रत्युवाच रघु श्रेष्ठंस्मित पूर्वम्प्रहृष्टवत्  ॥   
पङ्क दिग्धस् तु भरतो जटिलस् त्वाम्प्रतीक्षते ।पादुके ते पुरस् कृत्य सर्वञ्च कुशलङ्गृहे  ॥   
त्वाम्पुरा चीर वसनम्प्रविशन्तम्महा वनम् ।स्त्री तृतीयञ्च्युतंराज्याद् धर्म कामञ्च केवलम्  ॥   
पदातिम्त्यक्त सर्व स्वम्पितुर्वचन कारिणम् ।स्वर्ग भोगैःपरित्यक्तंस्वर्ग च्युतम् इवामरम्  ॥   
दृष्ट्वा तु करुणा पूर्वम्ममासीत् समितिम्जय ।कैकेयी वचने युक्तंवंय मूल फलाशनम्  ॥   
साम्प्रतंसुसमृद्धार्थंसमित्र गण बान्धवम् ।समीक्ष्य विजितारिम्त्वाम्मम प्रीतिर् अनुत्तमा  ॥   
सर्वञ्च सुख दुह्खन्ते विदितम्मम राघव ।यत् त्वया विपुलम्प्राप्तञ्जन स्थान वधादिकम्  ॥   
ब्राह्मणार्थे नियुक्तस्य रक्षतः सर्व तापसान् ।मारीच दर्शनञ्चैव सीतोम्मथनम् एव च  ॥   
कबन्ध दर्शनञ्चैव पम्पाभिगमनन्तथा ।सुग्रीवेण च ते सख्यंयच् च वाली हतस् त्वया  ॥   
मार्गणञ्चैव वैदेह्याःकर्म वातात्मजस्य च ।विदितायाम्च वैदेह्याम्नल सेतुर्यथा कृतः ।यथा च दीपिता लङ्का प्रहृष्टैर् हरि यूथपैः  ॥   
सपुत्र बान्धवामात्यः सबलः सह वाहनः ।यथा च निहतः सङ्ख्ये रावणो देव कण्टकः  ॥   
समागमश् च त्रिदशैर्यथा दत्तश् च ते वरः ।सर्वम्ममैतद् विदितन्तपसा धर्म वत्सल  ॥   
अहम् अप्य् अत्र ते दद्मि वरंशस्त्रभृताम्वर ।अर्घ्यम्प्रतिगृहाणेदम् अयोध्याम्श्वो गमिष्यसि  ॥   
तस्य तच् शिरसा वाक्यम्प्रतिगृह्य नृपात्मजः ।बाढम् इत्य् एव संहृष्टः श्रीमान् वरम् अयाचत  ॥   
अकाल फलिनो वृक्षाःसर्वे चापि मधु स्रवाः ।भवन्तु मार्गे भगवन्न् अयोध्याम्प्रति गच्छतः  ॥   
निष्फलाःफलिनश् चासन् विपुष्पाःपुष्प शालिनः ।शुष्काःसमग्र पत्रास् ते नगाश् चैव मधु स्रवाः  ॥ (E)  
