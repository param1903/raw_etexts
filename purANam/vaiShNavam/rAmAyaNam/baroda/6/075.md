

  
ततो नान्दी मुखीम्रात्रिम्भरतंसूत मागधाः ।तुष्टुवुर्वाग् विशेषज्ञाःस्तवैर्मङ्गल संहितैः  ॥   
सुवर्ण कोणाभिहतः प्राणदद् याम दुन्दुभिः ।दध्मुःशङ्खाम्श् च शतशो वाद्याम्श् चोच्चावच स्वरान्  ॥   
स तूर्य घोषः सुमहान् दिवम् आपूरयन्न् इव ।भरतंशोक सन्तप्तम्भूयः शोकैर् अरन्ध्रयत्  ॥   
ततो प्रबुद्धो भरतस् तङ्घोषंसन्निवर्त्य च ।नाहंराजेति चाप्य् उक्त्वा शत्रुघ्नम् इदम् अब्रवीत्  ॥   
पश्य शत्रुघ्न कैकेय्या लोकस्यापकृतम्महत् ।विसृज्य मयि दुह्खानि राजा दशरथो गतः  ॥   
तस्यैषा धर्म राजस्य धर्म मूला महात्मनः ।परिभ्रमति राज श्रीर्नौर् इवाकर्णिका जले  ॥   
इत्य् एवम्भरतम्प्रेक्ष्य विलपन्तंविचेतनम् ।कृपणंरुरुदुःसर्वाःसस्वरंयोषितस् तदा  ॥ सभाम् इक्ष्वाकु नाथस्य प्रविवेश महा यशाः  ॥   
शात कुम्भमयीम्रंयाम्मणि रत्न समाकुलाम् ।सुधर्माम् इव धर्मात्मा सगणः प्रत्यपद्यत  ॥   
स काञ्चनमयम्पीठम्परार्ध्यास्तरणावृतम् ।अध्यास्त सर्व वेदज्ञो दूतान् अनुशशास च  ॥   
ब्राह्मणान् क्षत्रियान् योधान् अमात्यान् गण बल्लभान् ।क्षिप्रम् आनयताव्यग्राःकृत्यम् आत्ययिकंहि नः  ॥   
ततो हलहला शब्दो महान् समुदपद्यत ।रथैर् अश्वैर्गजैश् चापि जनानाम् उपगच्छताम्  ॥   
ततो भरतम् आयान्तंशत क्रतुम् इवामराः ।प्रत्यनन्दन् प्रकृतयो यथा दशरथन्तथा  ॥   
ह्रद;इव तिमि नाग संवृतः स्तिमित जलो मणि शङ्ख शर्करः ।दशरथ सुत शोभिता सभा सदशरथेव बभौ यथा पुरा  ॥ (E)  
