

  
तच् श्रुत्वा वचनन्तस्य स्नेह पर्याकुलाक्षरम् ।समंयुष्कौशिको वाक्यम्प्रत्युवच मही पतिम्  ॥   
पूर्वम् अर्थम्प्रतिश्रुत्य प्रतिज्ञाम्हातुम् इच्छसि ।रागवाणाम् अयुक्तोऽयङ्कुलस्यास्य विपर्ययः  ॥   
यद् इदन्ते क्षमंराजन् गमिष्यामि यथागतम् ।मिथ्या प्रतिज्ञः काकुत्स्थ सुखी भव सबान्धवः  ॥   
तस्य रोष परीतस्य विश्वामित्रस्य धीमतः ।चचाल वसुधा कृत्स्ना विवेश च भयंसुरान्  ॥   
त्रस्त रूपन्तु विज्ञाय जगत् सर्वम्महान् ऋषिः ।नृपतिम्सुव्रतो धीरो वसिष्ठो वाक्यम् अब्रवीत् ।  
इक्ष्वाकूणाङ्कुले जातः साक्षाद् धर्म;इवापरः ।धृतिमाम्सुव्रतः श्रीमान् न धर्मंहातुम् अर्हसि  ॥   
त्रिषु लोकेषु विख्यातो धर्मात्मा;इति राघवः ।स्वधर्मम्प्रतिपद्यस्व नाधर्मंवोढुम् अर्हसि  ॥   
संश्रुत्यैवङ्करिष्यामीत्य् अकुर्वाणस्य राघव ।इष्टा पूर्त वधो भूयात् तस्माद् रामंविसर्जय  ॥   
कृतास्त्रम् अकृतास्त्रंवा नैनंशक्ष्यन्ति राक्षसाः ।गुप्तङ्कुशिक पुत्रेण ज्वलनेनामृतंयथा  ॥   
एषेष विग्रहवान् धर्म;एष वीर्यवताम्वरः ।एषेष बुद्ध्याधिको लोके तपसश् च परायणम्  ॥   
एषोऽस्त्रान् विविधान् वेत्ति त्रैलोक्ये सचराचरे ।नैनम् अंयः पुमान् वेत्ति न च वेत्स्यन्ति केचन  ॥   
न देवा नर्षयः केचिन् नासुरा न च राक्षसाः ।गन्धर्व यक्ष प्रवराःसकिन्नर महोरगाः  ॥   
सर्वास्त्राणि कृशाश्वस्य पुत्राःपरम धार्मिकाः ।कौशिकाय पुरा दत्ता यदा राज्यम्प्रशासति  ॥   
तेऽपि पुत्राःकृशाश्वस्य प्रजापति सुतासुताः ।नक रूपा महा वीर्या दीप्तिमन्तो जयावहाः  ॥   
जया च सुप्रभा चैव कष कंये सुमध्यमे ।ते सुवातेऽस्त्र शस्त्राणि शतम्परम भास्वरम्  ॥   
पञ्चाशतंसुताम्ल् लेभे जया नाम वरान् पुरा ।वधायासुर सैम्यानाम् अमेयान् काम रूपिणः  ॥   
सुप्रभाजनयच् चापि पुत्रान् पञ्चाशतम्पुनः ।संहारान् नाम दुर्धर्षान् दुराक्रामान् बलीयसः  ॥   
तानि चास्त्राणि वेत्त्य् एष यथावत् कुशिकात्मजः ।अपूर्वाणाम्च जनने शक्तो भूयश् च धर्मवित्  ॥   
एवंवीर्यो महा तेजा विश्वामित्र्रो महा तपाः ।न राम गमने राजन् संशयङ्गन्तुम् अर्हसि  ॥ (E)  
