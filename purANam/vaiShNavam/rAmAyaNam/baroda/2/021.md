

  
तथा वसिष्ठे ब्रुवति राजा दशरथः सुतम् ।प्रहृष्ट वदनो रामम् आजुहाव सलक्ष्मणम्  ॥   
कृत स्वस्त्ययनम्मात्रा पित्रा दशरथेन च ।पुरोधसा वसिष्ठेन मङ्गलैर् अभिमन्त्रितम्  ॥   
स पुत्रम्मूर्ध्म्य् उपाघ्राय राजा दशरथः प्रियम् ।ददौ कुशिक पुत्राय सुप्रीतेनान्तर् आत्मना  ॥   
ततो वायुःसुख स्पर्शो विरजस्को ववौ तदा ।विश्वामित्र गतंरामन्दृष्ट्वा राजीव लोचनम्  ॥   
पुष्प वृष्टिर्महत्य् आसीद् देव दुन्दुभि निस्वनः ।शङ्ख दुन्दुभि निर्घोषः प्रयाते तु महात्मनि  ॥   
विश्वामित्रो ययाव् अग्रे ततो रामो महा यशाः ।काक पक्ष धरो धंवी तञ्च सौमित्रिर् अंवगात्  ॥   
कलापिनौ धनुष् पाणी शोभयानौ दिशो दश ।विश्वामित्रम्महात्मानन्त्रिशीर्षाव् इव पन्नगौ ।अनुजग्मतुर् अक्षुद्रौ पितामहम् इवाश्विनौ  ॥   
बद्ध गोधाङ्गुलि त्राणौ खड्गवन्तौ महा द्युती ।स्थाणुम्देवम् इवाचिन्त्यङ्कुमाराव् इव पावकी  ॥   
अध्यर्ध योजनङ्गत्वा सरय्वा दक्षिणे तटे ।रामेति मधुरा वाणीम्विश्वामित्रोऽभ्यभाषत  ॥   
गृहाण वत्स सलिलम्मा भूत् कालस्य पर्ययः ।मन्त्र ग्रामङ्गृहाण त्वम्बलाम् अतिबलाम्तथा  ॥   
न श्रमो न ज्वरो वा ते न रूपस्य विपर्ययः ।न च सुप्तम्प्रमत्तंवा धर्षयिष्यन्ति नैरृताः  ॥   
न बाह्वोःसदृशो वीर्ये पृथिव्याम् अस्ति कश्चन ।त्रिषु लोकेषु वा राम न भवेत् सदृशस् तव  ॥   
न सौभाग्ये न दाक्षिम्ये न ज्ञाने बुद्धि निश्चये ।नोत्तरे प्रतिपत्तव्यो समो लोके तवानघ  ॥   
एतद् विद्या द्वये लब्धे भविता नास्ति ते समः ।बला चातिबला चैव सर्व ज्ञानस्य मातरौ  ॥   
क्षुत् पिपासे न ते राम भविष्येते नरोत्तम ।बलाम् अतिबलाम्चैव पठतः पथि राघव ।विद्या द्वयम् अधीयाने यशश् चाप्य् अतुलम्भुवि  ॥   
पितामह सुते ह्य् एते विद्ये तेजः समंविते ।प्रदातुम्तव काकुत्स्थ सदृशस् त्वंहि धार्मिक  ॥   
कामम्बहु गुणाःसर्वे त्वय्य् एते नात्र संशयः ।तपसा सम्भृते चैते बहु रूपे भविष्यतः  ॥   
ततो रामो जलंस्पृष्ट्वा प्रहृष्ट वदनः शुचिः ।प्रतिजग्राह ते विद्ये महर्षेर्भावितात्मनः ।विद्या समुदितो रामः शुशुभे भूरि विक्रमः  ॥   
गुरु कार्याणि सर्वाणि नियुज्य कुशिकात्मजे ।ऊषुस् ताम्रजनीम्तत्र सरय्वाम्सुसुखन्त्रयः  ॥ (E)  
