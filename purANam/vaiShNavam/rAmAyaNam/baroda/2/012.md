

  
पुनः प्राप्ते वसन्ते तु पूर्णः संवत्सरोऽभवत् ।अभिवाद्य वसिष्ठञ्च म्यायतः प्रतिपूज्य च  ॥   
अब्रवीत् प्रश्रितंवाक्यम्प्रसवार्थन्द्विजोत्तमम् ।यज्ञो मे क्रियताम्विप्र यथोक्तम्मुनि पुङ्गव  ॥   
यथा न विघ्नः क्रियते यज्ञाङ्गेषु विधीयताम् ।भवान् स्निग्धः सुहृन् मह्यङ्गुरुश् च परमो भवान्  ॥   
वोढव्यो भवता चैव भारो यज्ञस्य चोद्यतः ।तथेति च स राजानम् अब्रवीद् द्विज सत्तमः  ॥   
करिष्ये सर्वम् एवैतद् भवता यत् समर्थितम् ।ततोऽब्रवीद् द्विजान् वृद्धान् यज्ञ कर्मसु निष्ठितान्  ॥   
स्थापत्ये निष्ठिताम्श् चैव वृद्धान् परम धार्मिकान् ।कर्मान्तिकाञ् शिल्प कारान् वर्धकीन् खनकान् अपि  ॥   
गणकाञ् शिल्पिनश् चैव तथैव नट नर्तकान् ।तथा शुचीञ् शास्त्रविदः पुरुषान् सुबहु श्रुतान्  ॥   
यज्ञ कर्म समीहन्ताम्भवन्तो राज शासनात् ।इष्टका बहु साहस्री शीघ्रम् आनीयताम् इति  ॥   
औपकार्याःक्रियन्ताम्च राज्ञाम्बहु गुणाम्विताः ।ब्राह्मणावसथाश् चैव कर्तव्याःशतशः शुभाः  ॥   
भक्ष्यान्न पानैर्बहुभिःसमुपेताःसुनिष्ठिताः ।तथा पौरजनस्यापि कर्तव्या बहु विस्तराः  ॥   
आवासा बहु भक्ष्या वै सर्व कामैर् उपस्थिताः ।तथा जानपदस्यापि जनस्य बहु शोभनम्  ॥   
दातव्यम् अन्नंविधिवत् सत्कृत्य न तु लीलया ।सर्व वर्णा यथा पूजाम्प्राप्नुवन्ति सुसत्कृताः  ॥   
न चावज्ञा प्रयोक्तव्या काम क्रोध वशाद् अपि ।यज्ञ कर्मसु येऽव्यग्राःपुरुषाःशिल्पिनस् तथा ।  
तेषाम् अपि विशेषेण पूजा कार्या यथा क्रमम् ।यथा सर्वंसुविहितन्न किञ्चित् परिहीयते  ॥   
तथा भवन्तः कुर्वन्तु प्रीति स्निग्धेन चेतसा ।ततः सर्वे समागंय वसिष्ठम् इदम् अब्रुवन्  ॥   
यथोक्तन्तत् करिष्यामो न किञ्चित् परिहास्यते ।ततः सुमन्त्रम् आहूय वसिष्ठो वाक्यम् अब्रवीत्  ॥   
निमन्त्रयस्य नृपतीन् पृथिव्याम्ये च धार्मिकाः ।ब्राह्मणान् क्षत्रियान् वैश्याञ् शूद्राम्श् चैव सहस्रशः  ॥   
समानयस्व सत्कृत्य सर्व देशेषु मानवान् ।मिथिलाधिपतिम्शूरञ्जनकंसत्य विक्रमम्  ॥   
निष्ठितंसर्व शास्त्रेषु तथा वेदेषु निष्ठितम् ।तम् आनय महा भागंस्वयम् एव सुसत्कृतम् ।पूर्व सम्बन्धिनञ्ज्ञात्वा ततः पूर्वम्ब्रवीमि ते  ॥   
तथा काशि पतिम्स्निग्धंसततम्प्रिय वादिनम् ।सद् वृत्तन्देव सङ्काशंस्वयम् एवानयस्व ह  ॥   
तथा केकय राजानंवृद्धम्परम धार्मिकम् ।श्वशुरंराज सिम्हस्य सपुत्रन्तम् इहानय  ॥   
अङ्गेश्वरम्महा भागंरोमपादंसुसत्कृतम् ।वयस्यंराज सिम्हस्य तम् आनय यशस्विनम्  ॥   
प्राचीनान् सिन्धुसौवीरान् सौराष्ठ्रेयाम्श् च पार्थिवान् ।दाक्षिणात्यान् नरेन्द्राम्श् च समस्तान् आनयस्व ह  ॥   
सन्ति स्निग्धाश् च ये चाम्ये राजानः पृथिवी तले ।तान् आनय यथा क्षिप्रंसानुगान् सह बान्धवान्  ॥   
वसिष्ठ वाक्यन्तच् श्रुत्वा सुमन्त्रस् त्वरितस् तदा ।व्यादिशत् पुरुषाम्स् तत्र राज्ञाम् आनयने शुभान्  ॥   
स्वयम् एव हि धर्मात्मा प्रययौ मुनि शासनात् ।सुमन्त्रस् त्वरितो भूत्वा समानेतुम्मही क्षितः  ॥   
ते च कर्मान्तिकाःसर्वे वसिष्ठाय च धीमते ।सर्वन्निवेदयन्ति स्म यज्ञे यद् उपकल्पितम्  ॥   
ततः प्रीतो द्विज श्रेष्ठस् तान् सर्वान् पुनर् अब्रवीत् ।अवज्ञया न दातव्यङ्कस्यचिल् लीलयापि वा ।अवज्ञया कृतंहंयाद् दातारन्नात्र संशयः  ॥   
ततः कैश्चिद् अहोरात्रैर् उपयाता मही क्षितः ।बहूनि रत्नाम्य् आदाय राज्ञो दशरथस्य ह  ॥   
ततो वसिष्ठः सुप्रीतो राजानम् इदम् अब्रवीत् ।उपयाता नर व्याघ्र राजानस् तव शासनात्  ॥   
मयापि सत्कृताःसर्वे यथार्हंराज सत्तमाः ।यज्ञियञ्च कृतंराजन् पुरुषैःसुसमाहितैः  ॥   
निर्यातु च भवान् यष्टुम्यज्ञायतनम् अन्तिकात् ।सर्व कामैर् उपहृतैर् उपेतंवै समन्ततः  ॥   
तथा वसिष्ठ वचनाद् ऋष्यशृङ्गस्य चोभयोः ।शुभे दिवस नक्षत्रे निर्यातो जगती पतिः  ॥   
ततो वसिष्ठ प्रमुखाःसर्व;एव द्विजोत्तमाः ।ऋष्यशृङ्गम्पुरस् कृत्य यज्ञ कर्मारभंस् तदा  ॥ (E)  
