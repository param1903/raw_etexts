

  
जनकस्य वचः श्रुत्वा विश्वामित्रो महा मुनिः ।धनुर्दर्शय रामाय;इति होवाच पार्थिवम्  ॥   
ततः स राजा जनकः सचिवान् व्यादिदेश ह ।धनुर् आनीयताम्दिव्यङ्गन्ध माल्य विभूषितम्  ॥   
जनकेन समादिष्ठाःसचिवाःप्राविशन् पुरीम् ।तद् धनुष्पुरतः कृत्वा निर्जग्मुष्पार्थिवाज्ञया  ॥   
नृपाम्शतानि पञ्चाशद् व्यायतानाम्महात्मनाम् ।मञ्जूषाम् अष्ट चक्राम्ताम्समूहस् ते कथञ्चन  ॥   
ताम् आदाय तु मञ्जूषाम् आयतीम्यत्र तद् धनुः ।सुरोपमन्ते जनकम् ऊचुर्नृपति मन्त्रिणः  ॥   
इदन्धनुर्वरंराजन् पूजितंसर्व राजभिः ।मिथिलाधिप राजेन्द्र दर्शनीयंयदीच्छसि  ॥   
तेषाम्नृपो वचः श्रुत्वा कृताञ्जलिर् अभाषत ।विश्वामित्रम्महात्मानन्तौ चोभौ राम लक्ष्मणौ  ॥   
इदन्धनुर्वरम्ब्रह्मञ् जनकैर् अभिपूजितम् ।राजभिश् च महा वीर्यैर् अशक्यम्पूरितुम्तदा  ॥   
नैतत् सुर गणाःसर्वे नासुरा न च राक्षसाः ।गन्धर्व यक्ष प्रवराःसकिन्नर महोरगाः  ॥   
क्व गतिर्मानुषाणाम्च धनुषोऽस्य प्रपूरणे ।आरोपणे समायोगे वेपने तोलनेऽपि वा  ॥   
तद् एतद् धनुषाम्श्रेष्ठम् आनीतम्मुनि पुङ्गव ।दर्शयैतन् महा भाग;अनयो राज पुत्रयोः  ॥   
विश्वामित्रस् तु धर्मात्मा श्रुत्वा जनक भाषितम् ।वत्स राम धनुष्पश्य;इति राघवम् अब्रवीत्  ॥   
महर्षेर्वचनाद् रामो यत्र तिष्ठति तद् धनुः ।मञ्जूषाम्ताम् अपावृत्य दृष्ट्वा धनुर् अथाब्रवीत्  ॥   
इदन्धनुर्वरम्ब्रह्मन् संस्पृशामीह पाणिना ।यत्नवाम्श् च भविष्यामि तोलने पूरणेऽपि वा  ॥   
बाढम् इत्य् एव तंराजा मुनिश् च समभाषत ।लीलया स धनुर्मध्ये जग्राह वचनान् मुनेः  ॥   
पश्यताम्नृसहस्राणाम्बहूनाम्रघु नन्दनः ।आरोपयत् स धर्मात्मा सलीलम् इव तद् धनुः  ॥   
आरोपयित्वा मौर्वीम्च पूरयाम् आस वीर्यवान् ।तद् बभञ्ज धनुर्मध्ये नर श्रेष्ठो महा यशाः  ॥   
तस्य शब्दो महान् आसीन् निर्घात सम निह्स्वनः ।भूमि कम्पश् च सुमहान् पर्वतस्येव दीर्यतः  ॥   
निपेतुश् च नराःसर्वे तेन शब्देन मोहिताः ।व्रजयित्वा मुनि वरंराजानन्तौ च राघवौ  ॥   
प्रत्याश्वस्तो जने तस्मिन् राजा विगत साध्वसः ।उवाच प्राञ्जलिर्वाक्यंवाक्यज्ञो मुनि पुङ्गवम्  ॥   
भगवन् दृष्ट वीर्यो मे रामो दशरथात्मजः ।अत्यद्भुतम् अचिन्त्यञ्च;अतर्कितम् इदम्मया  ॥   
जनकानाङ्कुले कीर्तिम् आहरिष्यति मे सुता ।सीता भर्तारम् आसाद्य रामन्दशरथात्मजम्  ॥   
मम सत्या प्रतिज्ञा च वीर्य शुल्केति कौशिक ।सीता प्राणैर्बहुमता देया रामाय मे सुता  ॥   
भवतोऽनुमते ब्रह्मञ् शीघ्रङ्गच्छन्तु मन्त्रिणः ।मम कौशिक भद्रन्ते;अयोध्याम्त्वरिता रथैः  ॥   
राजानम्प्रश्रितैर्वाक्यैर् आनयन्तु पुरम्मम ।प्रदानंवीर्य शुक्लायाःकथयन्तु च सर्वशः  ॥   
मुनि गुप्तौ च काकुत्स्थौ कथयन्तु नृपाय वै ।प्रीयमाणन्तु राजानम् आनयन्तु सुशीघ्रगाः  ॥   
कौशिकश् च तथेत्य् आह राजा चाभाष्य मन्त्रिणः ।अयोध्याम्प्रेषयाम् आस धर्मात्मा कृत शासनात्  ॥ (E)  
