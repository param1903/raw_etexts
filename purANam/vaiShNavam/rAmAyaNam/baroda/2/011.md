

  
ततः काले बहु तिथे कस्मिम्श्चित् सुमनो हरे ।वसन्ते समनुप्राप्ते राज्ञो यष्टुम्मनोऽभवत्  ॥   
ततः प्रसाद्य शिरसा तंविप्रन्देव वर्णिनम् ।यज्ञाय वरयाम् आस सन्तानार्थङ्कुलस्य च  ॥   
तथेति च स राजानम् उवाच च सुसत्कृतः ।सम्भाराःसम्भ्रियन्ताम्ते तुरगश् च विमुच्यताम्  ॥   
ततो राजाब्रवीद् वाक्यंसुमन्त्रम्मन्त्रि सत्तमम् ।सुमन्त्रावाहय क्षिप्रम् ऋत्विजो ब्रह्म वादिनः  ॥   
ततः सुमन्त्रस् त्वरितङ्गत्वा त्वरित विक्रमः ।समानयत् स तान् विप्रान् समस्तान् वेद पारगान्  ॥   
सुयज्ञंवामदेवञ्च जाबालिम् अथ काश्यपम् ।पुरोहितंवसिष्ठञ्च ये चाम्ये द्विज सत्तमाः  ॥   
तान् पूजयित्वा धर्मात्मा राजा दशरथस् तदा ।इदन्धर्मार्थ सहितंश्लक्ष्णंवचनम् अब्रवीत्  ॥   
मम लालप्यमानस्य पुत्रार्थन्नास्ति वै सुखम् ।तद् अर्थंहय मेधेन यक्ष्यामीति मतिर्मम  ॥   
तद् अहंयष्टुम् इच्छामि शास्त्र दृष्टेन कर्मणा ।ऋषि पुत्र प्रभावेन कामान् प्राप्स्यामि चाप्य् अहम्  ॥   
ततः साध्व् इति तद् वाक्यम्ब्राह्मणाःप्रत्यपूजयन् ।वसिष्ठ प्रमुखाःसर्वे पार्थिवस्य मुखाच् च्युतम्  ॥   
ऋष्यशृङ्ग पुरोगाश् च प्रत्यूचुर्नृपतिम्तदा ।सम्भाराःसम्भ्रियन्ताम्ते तुरगश् च विमुच्यताम्  ॥   
सर्वथा प्राप्यसे पुत्राम्श् चतुरोऽमित विक्रमान् ।यस्य ते धार्मिकी बुद्धिर् इयम्पुत्रार्थम् आगताः  ॥   
ततः प्रीतोऽभवद् राजा श्रुत्वा तद् द्विज भाषितम् ।अमात्याम्श् चाब्रवीद् राजा हर्षेणेदंशुभाक्षरम्  ॥   
गुरूणाम्वचनाच् शीघ्रंसम्भाराःसम्भ्रियन्तु मे ।समर्थाधिष्ठितश् चाश्वः सोपाध्यायो विमुच्यताम्  ॥   
सरय्वाश् चोत्तरे तीरे यज्ञ भूमिर्विधीयताम् ।शान्तयश् चाभिवर्धन्ताम्यथा कल्पंयथा विधि  ॥   
शक्यः कर्तुम् अयंयज्ञः सर्वेणापि मही क्षिता ।नापराधो भवेत् कष्टो यद्य् अस्मिन् क्रतु सत्तमे  ॥   
छिद्रंहि मृगयन्तेऽत्र विद्वाम्सो ब्रह्म राक्षसाः ।विधि हीनस्य यज्ञस्य सद्यः कर्ता विनश्यति  ॥   
तद् यथा विधि पूर्वम्मे क्रतुर् एष समाप्यते ।तथा विधानङ्क्रियताम्समर्थाःकरणेष्व् इह  ॥   
तथेति च ततः सर्वे मन्त्रिणः प्रत्यपूजयन् ।पार्थिवेन्द्रस्य तद् वाक्यंयथाज्ञप्तम् अकुर्वत  ॥   
ततो द्विजास् ते धर्मज्ञम् अस्तुवन् पार्थिवर्षभम् ।अनुज्ञातास् ततः सर्वे पुनर्जग्मुर्यथागतम्  ॥   
गतानाम्तु द्विजातीनाम्मन्त्रिणस् तान् नराधिपः ।विसर्जयित्वा स्वंवेश्म प्रविवेश महा द्युतिः  ॥ (E)  
