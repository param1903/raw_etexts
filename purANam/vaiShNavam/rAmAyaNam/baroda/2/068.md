

  
ततो रात्र्याम्व्यतीतायाम्सोपाध्यायः सबान्धवः ।राजा दशरथो हृष्टः सुमन्त्रम् इदम् अब्रवीत्  ॥   
अद्य सर्वे धनाध्यक्षा धनम् आदाय पुष्कलम् ।व्रजन्त्व् अग्रे सुविहिता नाना रत्न समंविताः  ॥   
चतुर् अङ्ग बलञ्चापि शीघ्रन्निर्यातु सर्वशः ।ममाज्ञा सम कालञ्च यान युग्यम् अनुत्तमम्  ॥   
वसिष्ठो वामदेवश् च जाबालिर् अथ काश्यपः ।मार्कण्डेयश् च दीर्घायुर् ऋषिष्कात्यायनस् तथा  ॥   
एते द्विजाःप्रयान्त्व् अग्रे स्यन्दनंयोजयस्व मे ।यथा कालात्ययो न स्याद् दूता हि त्वरयन्ति माम्  ॥   
वचनाच् च नरेन्द्रस्य सा सेना चतुर् अङ्गिणी ।राजानम् ऋषिभिःसार्धंव्रजन्तम्पृष्ठतोऽम्वगात्  ॥   
गत्वा चतुर् अहम्मार्गंविदेहान् अभ्युपेयिवान् ।राजा तु जनकः श्रीमाञ् श्रुत्वा पूजाम् अकल्पयत्  ॥   
ततो राजानम् आसाद्य वृद्धन्दशरथन्नृपम् ।जनको मुदितो राजा हर्षञ्च परमंययौ ।उवाच न नर श्रेष्ठो नर श्रेष्ठम्मुदाम्वितम्  ॥   
स्वागतन्ते महा राज दिष्ट्या प्राप्तोऽसि राघव ।पुत्रयोर् उभयोःप्रीतिम्लप्स्यसे वीर्य निर्जिताम्  ॥   
दिष्ट्या प्राप्तो महा तेजा वसिष्ठो भगवान् ऋषिः ।सह सर्वैर्द्विज श्रेष्ठैर्देवैर् इव शत क्रतुः  ॥   
दिष्ट्या मे निर्जिता विघ्ना दिष्ट्या मे पूजितङ्कुलम् ।राघवैःसह सम्बन्धाद् वीर्य श्रेष्ठैर्महात्मभिः  ॥   
श्वः प्रभाते नरेन्द्रेन्द्र निर्वर्तयितुम् अर्हसि ।यज्ञस्यान्ते नर श्रेष्ठ विवाहम् ऋषि सम्मतम्  ॥   
तस्य तद् वचनंश्रुत्वा;ऋषि मध्ये नराधिपः ।वाक्यंवाक्यविदाम्श्रेष्ठः प्रत्युवाच मही पतिम्  ॥   
प्रतिग्रहो दातृ वशः श्रुतम् एतन् मया पुरा ।यथा वक्ष्यसि धर्मज्ञ तत् करिष्यामहे वयम्  ॥   
तद् धर्मिष्ठंयशस्यञ्च वचनंसत्य वादिनः ।श्रुत्वा विदेहाधिपतिष्परंविस्मयम् आगतः  ॥   
ततः सर्वे मुनि गणाःपरस्पर समागमे ।हर्षेण महता युक्तास् ताम्निशाम् अवसन् सुखम्  ॥   
राजा च राघवौ पुत्रौ निशाम्य परिहर्षितः ।उवास परम प्रीतो जनकेन सुपूजितः  ॥   
जनकोऽपि महा तेजाःक्रिया धर्मेण तत्त्ववित् ।यज्ञस्य च सुताभ्याम्च कृत्वा रात्रिम् उवास ह  ॥ (E)  
