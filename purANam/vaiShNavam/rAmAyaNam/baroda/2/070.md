

  
एवम्ब्रुवाणञ्जनकः प्रत्युवाच कृताञ्जलिः ।श्रोतुम् अर्हसि भद्रन्ते कुलन्नः कीर्तितम्परम्  ॥   
प्रदाने हि मुनि श्रेष्ठ कुलन्निरवशेषतः ।वक्तव्यङ्कुल जातेन तन् निबोध महा मुने  ॥   
राजाभूत् त्रिषु लोकेषु विश्रुतः स्वेन कर्मणा ।निमिष्परम धर्मात्मा सर्व सत्त्ववताम्वरः  ॥   
तस्य पुत्रो मिथिर्नाम जनको मिथि पुत्रकः ।प्रथमो जनको नाम जनकाद् अप्य् उदावसुः  ॥   
उदावसोस् तु धर्मात्मा जातो वै नन्दि वर्धनः ।नन्दि वर्धन पुत्रस् तु सुकेतुर्नाम नामतः  ॥   
सुकेतोर् अपि धर्मात्मा देव रातो महा बलः ।देव रातस्य राजर्षेर्बृहद् रथ;इति श्रुतः  ॥   
बृहद् रथस्य शूरोऽभून् महा वीरः प्रतापवान् ।महा वीरस्य धृतिमान् सुधृतिःसत्य विक्रमः  ॥   
सुधृतेर् अपि धर्मात्मा धृष्ट केतुःसुधार्मिकः ।धृष्ट केतोस् तु राजर्षेर् हर्य् अश्व;इति विश्रुतः  ॥   
हर्य् अश्वस्य मरुष्पुत्रो मरोःपुत्रः प्रतीन्धकः ।प्रतीन्धकस्य धर्मात्मा राजा कीर्ति रथः सुतः  ॥   
पुत्रः कीर्ति रथस्यापि देव मीढ;इति स्मृतः ।देव मीढस्य विबुधो विबुधस्य महीध्रकः  ॥   
मही ध्रक सुतो राजा कीर्ति रातो महा बलः ।कीर्ति रातस्य राजृषेर्महा रोमा व्यजायत  ॥   
महा रोण्णस् तु धर्मात्मा स्वर्ण रोमा व्यजायत ।स्वर्ण रोण्णस् तु राजर्षेर् ह्रस्व रोमा व्यजायत  ॥   
तस्य पुत्र द्वयञ्जज्ञे धर्मज्ञस्य महात्मनः ।ज्येष्ठोऽहम् अनुजो भ्राता मम वीरः कुश ध्वजः  ॥   
माम्तु ज्येष्ठम्पिता राज्ये सोऽभिषिच्य नराधिपः ।कुश ध्वजंसमावेश्य भारम्मयि वनङ्गतः  ॥   
वृद्धे पितरि स्वर्याते धर्मेण धुरम् आवहम् ।भ्रातरन्देव सङ्काशंस्नेहात् पश्यन् कुश ध्वजम् ।  
कस्यचित् त्व् अथ कालस्य साङ्काश्याद् अगमत् पुरात् ।सुधंवा वीर्यवान् राजा मिथिलाम् अवरोधकः  ॥   
स च मे प्रेषयाम् आस शैवन्धनुर् अनुत्तमम् ।सीता कंया च पद्माक्षी मह्यंवै दीयताम् इति  ॥   
तस्याप्रदानाद् ब्रह्मर्षे युद्धम् आसीन् मया सह ।स हतोऽभिमुखो राजा सुधंवा तु मया रणे  ॥   
निहत्य तम्मुनि श्रेष्ठ सुधंवानन्नराधिपम् ।साङ्काश्ये भ्रातरंशूरम् अभ्यषिञ्चङ्कुश ध्वजम्  ॥   
कनीयान् एष मे भ्राता;अहञ्ज्येष्ठो महा मुने ।ददामि परम प्रीतो वध्वौ ते मुनि पुङ्गव  ॥   
सीताम्रामाय भद्रन्ते;ऊर्मिलाम्लक्ष्मणाय च ।वीर्य शुल्काम्मम सुताम्सीताम्सुर सुतोपमाम्  ॥   
द्वितीयाम् ऊर्मिलाम्चैव त्रिर्वदामि न संशयः ।ददामि परम प्रीतो वध्वौ ते रघु नन्दन  ॥   
राम लक्ष्मणयो राजन् गो दानङ्कारयस्व ह ।पितृ कार्यञ्च भद्रन्ते ततो वैवाहिकङ्कुरु  ॥   
मघा ह्य् अद्य महा बाहो तृतीये दिवसे प्रभो ।फल्गुम्याम् उत्तरे राजंस् तस्मिन् वैवाहिकङ्कुरु ।राम लक्ष्मणयोर् अर्थे दानङ्कार्यंसुखोदयम्  ॥ (E)  
