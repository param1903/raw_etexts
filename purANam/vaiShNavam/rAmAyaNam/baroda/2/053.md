

  
काम धेनुम्वसिष्ठोऽपि यदा न त्यजते मुनिः ।तदास्य शबलाम्राम विश्वामित्रोऽम्वकर्षत  ॥   
नीयमाना तु शबला राम राज्ञा महात्मना ।दुह्खिता चिन्तयाम् आस रुदन्ती शोक कर्शिता  ॥   
परित्यक्ता वसिष्ठेन किम् अहंसुमहात्मना ।याहंराज भृतैर्दीना ह्रियेयम्भृश दुह्खिता  ॥   
किम्मयापकृतन्तस्य महर्षेर्भावितात्मनः ।यन् माम् अनागसम्भक्ताम् इष्टाम्त्यजति धार्मिकः  ॥   
इति सा चिन्तयित्वा तु निह्श्वस्य च पुनः पुनः ।जगाम वेगेन तदा वसिष्ठम्परमौजसम्  ॥   
निर्धूय ताम्स् तदा भृत्याञ् शतशः शत्रु सूदन ।जगामानिल वेगेन पाद मूलम्महात्मनः  ॥   
शबला सा रुदन्ती च क्रोशन्ती चेदम् अब्रवीत् ।वसिष्ठस्याग्रतः स्थित्वा मेघ दुन्दुभि राविणी  ॥   
भगवन् किम्परित्यक्ता त्वयाहम्ब्रह्मणः सुत ।यस्माद् राज भृता माम्हि नयन्ते त्वत् सकाशतः  ॥   
एवम् उक्तस् तु ब्रह्मर्षिर् इदंवचनम् अब्रवीत् ।शोक सन्तप्त हृदयाम्स्वसारम् इव दुह्खिताम्  ॥   
न त्वाम्त्यजामि शबले नापि मेऽपकृतन्त्वया ।एषेष त्वाम्नयते राजा बलान् मत्तो महा बलः  ॥   
न हि तुल्यम्बलम्मह्यंराजा त्व् अद्य विशेषतः ।बली राजा क्षत्रियश् च पृथिव्याःपतिर् एव च  ॥   
इयम् अक्षौहिणी पूर्णा सवाजि रथ सङ्कुला ।हस्ति ध्वज समाकीर्णा तेनासौ बलवत्तरः  ॥   
एवम् उक्ता वसिष्ठेन प्रत्युवाच विनीतवत् ।वचनंवचनज्ञा सा ब्रह्मर्षिम् अमित प्रभम्  ॥   
न बलङ्क्षत्रियस्याहुर्ब्राह्मणो बलवत्तरः ।ब्रह्मन् ब्रह्म बलन्दिव्यङ्क्षत्रात् तु बलवत्तरम्  ॥   
अप्रमेय बलन्तुभ्यन्न त्वया बलवत्तरः ।विश्वामित्रो महा वीर्यस् तेजस् तव दुरासदम्  ॥   
नियुङ्क्ष्व माम्महा तेजस् त्वद् ब्रह्म बल सम्भृताम् ।तस्य दर्पम्बलंयत् तन् नाशयामि दुरात्मनः  ॥   
इत्य् उक्तस् तु तया राम वसिष्ठः सुमहा यशाः ।सृजस्वेति तदोवाच बलम्पर बलारुजम्  ॥   
तस्या हुम्भा रवोत्सृष्टाःपह्लवाःशतशो नृप ।नाशयन्ति बलंसर्वंविश्वामित्रस्य पश्यतः  ॥   
स राजा परम क्रुद्धः क्रोध विस्फारितेक्षणः ।पह्लवान् नाशयाम् आस शस्त्रैर् उच्चावचैर् अपि  ॥   
विश्वामित्रार्दितान् दृष्ट्वा पह्लवाञ् शतशस् तदा ।भूय;एवासृजद् घोराञ् शकान् यवन मिश्रितान्  ॥   
तैर् आसीत् संवृता भूमिःशकैर्यवन मिश्रितैः ।प्रभावद्भिर्महा वीर्यैर् हेम किञ्जल्क सन्निभैः  ॥   
दीर्घासि पट्टिश धरैर् हेम वर्णाम्बरावृतैः ।निर्दग्धन्तद् बलंसर्वम्प्रदीप्तैर् इव पावकैः  ॥   
  
