

  
ततो निक्षिप्य मातॄः स;अयोध्यायाम्दृढ व्रतः ।भरतः शोक सन्तप्तो गुरून् इदम् अथाब्रवीत्  ॥   
नन्दि ग्रामङ्गमिष्यामि सर्वान् आमन्त्रयेऽद्य वः ।तत्र दुह्खम् इदंसर्वंसहिष्ये राघवंविना  ॥   
गतश् च हि दिवंराजा वनस्थश् च गुरुर्मम ।रामम्प्रतीक्षे राज्याय स हि राजा महा यशाः  ॥   
एतच् श्रुत्वा शुभंवाक्यम्भरतस्य महात्मनः ।अब्रुवन् मन्त्रिणः सर्वे वसिष्ठश् च पुरोहितः  ॥   
सदृशंश्लाघनीयञ्च यद् उक्तम्भरत त्वया ।वचनम्भ्रातृ वात्सल्याद् अनुरूपन्तवैव तत्  ॥   
नित्यन्ते बन्धु लुब्धस्य तिष्ठतो भ्रातृ सौहृदे ।आर्य मार्गम्प्रपन्नस्य नानुमंयेत कः पुमान्  ॥   
मन्त्रिणाम्वचनंश्रुत्वा यथाभिलषितम्प्रियम् ।अब्रवीत् सारथिम्वाक्यंरथो मे युज्यताम् इति  ॥   
प्रहृष्ट वदनः सर्वा मातॄः समभिवाद्य सः ।आरुरोह रथंश्रीमाञ् शत्रुघ्नेन समंवितः  ॥   
आरुह्य तु रथंशीघ्रंशत्रुघ्न भरताव् उभौ ।ययतुष्परम प्रीतौ वृतौ मन्त्रि पुरोहितैः  ॥   
अग्रतो पुरवस् तत्र वसिष्ठ प्रमुखा द्विजाः ।प्रययुष्प्रान् मुखाःसर्वे नन्दि ग्रामो यतोऽभवत्  ॥   
बलञ्च तद् अनाहूतङ्गजाश्व रथ सङ्कुलम् ।प्रययौ भरते याते सर्वे च पुर वासिनः  ॥   
रथस्थः स तु धर्मात्मा भरतो भ्रातृ वत्सलः ।नन्दि ग्रामंययौ तूर्णंशिरस्य् आधाय पादुके  ॥   
ततस् तु भरतः क्षिप्रन्नन्दि ग्रामम्प्रविश्य सः ।अवतीर्य रथात् तूर्णङ्गुरून् इदम् उवाच ह  ॥   
एतद् राज्यम्मम भ्रात्रा दत्तंसन्न्यासवत् स्वयम् ।योग क्षेम वहे चेमे पादुके हेम भूषिते ।तम् इमम्पालयिष्यामि राघवागमनम्प्रति  ॥   
क्षिप्रंसंयोजयित्वा तु राघवस्य पुनः स्वयम् ।चरणौ तौ तु रामस्य द्रक्ष्यामि सह पादुकौ  ॥   
ततो निक्षिप्त भारोऽहंराघवेण समागतः ।निवेद्य गुरवे राज्यम्भजिष्ये गुरु वृत्तिताम्  ॥   
राघवाय च सन्न्यासन्दत्त्वेमे वर पादुके ।राज्यञ्चेदम् अयोध्याम्च धूत पापो भवामि च  ॥   
अभिषिक्ते तु काकुत्स्थे प्रहृष्ट मुदिते जने ।प्रीतिर्मम यशश् चैव भवेद् राज्याच् चतुर्गुणम्  ॥   
एवन्तु विलपन् दीनो भरतः स महा यशाः ।नन्दि ग्रामेऽकरोद् राज्यन्दुह्खितो मन्त्रिभिःसह  ॥   
स वल्कल जटा धारी मुनि वेष धरः प्रभुः ।नन्दि ग्रामेऽवसद् वीरः ससैम्यो भरतस् तदा  ॥   
रामागमनम् आकाङ्क्षन् भरतो भ्रातृ वत्सलः ।भ्रातुर्वचन कारी च प्रतिज्ञा पारगस् तदा  ॥   
पादुके त्व् अभिषिच्याथ नन्दि ग्रामेऽवसत् तदा ।भरतः शासनंसर्वम्पादुकाभ्याम्म्यवेदयत्  ॥ (E)  
