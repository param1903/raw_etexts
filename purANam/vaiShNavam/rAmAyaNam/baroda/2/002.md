

  
नारदस्य तु तद् वाक्यंश्रुत्वा वाक्य विशारदः ।पूजयाम् आस धर्मात्मा सह शिष्यो महा मुनिः  ॥   
यथावत् पूजितस् तेन देवर्षिर्नारदस् तदा ।आपृष्ट्वैवाभ्यनुज्ञातः स जगाम विहायसम्  ॥   
स मुहूतङ्गते तस्मिन् देव लोकम्मुनिस् तदा ।जगाम तमसा तीरञ्जाह्नव्यास् त्व् अविदूरतः  ॥   
स तु तीरंसमासाद्य तमसाया महा मुनिः ।शिष्यम् आह स्थितम्पार्श्वे दृष्ट्वा तीर्थम् अकर्दमम्  ॥   
अकर्दमम् इदन्तीर्थम्भरद्वाज निशामय ।रमणीयम्प्रसन्नाम्बु सन् मनुष्य मनो यथा  ॥   
म्यस्यताङ्कलशस् तात दीयताम्वल्कलम्मम ।इदम् एवावगाहिष्ये तमसा तीर्थम् उत्तमम्  ॥   
एवम् उक्तो भरद्वाजो वाल्मीकेन महात्मना ।प्रायच्छत मुनेस् तस्य वल्कलन्नियतो गुरोः  ॥   
स शिष्य हस्ताद् आदाय वल्कलन्नियतेन्द्रियः ।विचचार ह पश्यंस् तत् सर्वतो विपुलंवनम्  ॥   
तस्याभ्याशे तु मिथुनञ्चरन्तम् अनपायिनम् ।ददर्श भगवाम्स् तत्र क्रौञ्चयोश् चारु निह्स्वनम्  ॥   
तस्मात् तु मिथुनाद् एकम्पुमाम्सम्पाप निश्चयः ।जघान वैर निलयो निषादस् तस्य पश्यतः  ॥   
तंशोणित परीताङ्गंवेष्टमानम्मही तले ।भार्या तु निहतन्दृष्ट्वा रुराव करुणाङ्गिरम्  ॥   
तथा तु तन्द्विजन्दृष्ट्वा निषादेन निपातितम् ।ऋषेर्धर्मात्मनस् तस्य कारुम्यंसमपद्यत  ॥   
ततः करुण वेदित्वाद् अधर्मोऽयम् इति द्विजः ।निशाम्य रुदतीङ्क्रौञ्चीम् इदंवचनम् अब्रवीत्  ॥   
मा निषाद प्रतिष्ठाम्त्वम् अगमः शाश्वतीम्समाः ।यत् क्रौञ्च मिथुनाद् एकम् अवधीष्काम मोहितम्  ॥   
तस्यैवम्ब्रुवतश् चिन्ता बभूव हृदि वीक्षतः ।शोकार्तेनास्य शकुनेःकिम् इदंव्याहृतम्मया  ॥   
चिन्तयन् स महा प्राज्ञश् चकार मतिमान् मतिम् ।शिष्यञ्चैवाब्रवीद् वाक्यम् इदंस मुनि पुङ्गवः  ॥   
पाद बद्धोऽक्षर समस् तन्त्री लय समंवितः ।शोकार्तस्य प्रवृत्तो मे श्लोको भवतु नाम्यथा  ॥   
शिष्यस् तु तस्य ब्रुवतो मुनेर्वाक्यम् अनुत्तमम् ।प्रतिजग्राह संहृष्टस् तस्य तुष्टोऽभवद् गुरुः  ॥   
सोऽभिषेकन्ततः कृत्वा तीर्थे तस्मिन् यथा विधि ।तम् एव चिन्तयन्न् अर्थम् उपावर्तत वै मुनिः  ॥   
भरद्वाजस् ततः शिष्यो विनीतः श्रुतवान् गुरोः ।कलशम्पूर्णम् आदाय पृष्ठतोऽनुजगाम ह  ॥   
स प्रविश्याश्रम पदंशिष्येण सह धर्मवित् ।उपविष्टः कथाश् चाम्याश् चकार ध्यानम् आस्थितः  ॥   
आजगाम ततो ब्रह्मा लोक कर्ता स्वयम्प्रभुः ।चतुर्मुखो महा तेजा द्रष्टुम्तम्मुनि पुङ्गवम्  ॥   
वाल्मीकिर् अथ तन्दृष्ट्वा सहसोत्थाय वाग् यतः ।प्राञ्जलिष्प्रयतो भूत्वा तस्थौ परम विस्मितः  ॥   
पूजयाम् आस तन्देवम्पाद्यार्घ्यासन वन्दनैः ।प्रणंय विधिवच् चैनम्पृष्ट्वानामयम् अव्ययम्  ॥   
अथोपविश्य भगवान् आसने परमार्चिते ।वाल्मीकये महर्षये सन्दिदेशासनन्ततः  ॥   
उपविष्टे तदा तस्मिन् साक्षाल् लोक पितामहे ।तद् गतेनैव मनसा वाल्मीकिर्ध्यानम् आस्थितः  ॥   
पापात्मना कृतङ्कष्टंवैर ग्रहण बुद्धिना ।यस् तादृशञ्चारु रवङ्क्रौञ्चंहंयाद् अकारणात्  ॥   
शोचन्न् एव मुहुष्क्रौञ्चीम् उपश्लोकम् इमम्पुनः ।जगाव् अन्तर्गत मना भूत्वा शोक परायणः  ॥   
तम् उवाच ततो ब्रह्मा प्रहसन् मुनि पुङ्गवम् ।श्लोक;एव त्वया बद्धो नात्र कार्या विचारणा  ॥   
मच् छन्दाद् एव ते ब्रह्मन् प्रवृत्तेयंसरस्वती ।रामस्य चरितङ्कृत्स्नङ्कुरु त्वम् ऋषि सत्तम  ॥   
धर्मात्मनो गुणवतो लोके रामस्य धीमतः ।वृत्तङ्कथय धीरस्य यथा ते नारदाच् श्रुतम्  ॥   
रहस्यञ्च प्रकाशञ्च यद् वृत्तन्तस्य धीमतः ।रामस्य सह सौमित्रे राक्षसानाम्च सर्वशः  ॥   
वैदेह्याश् चैव यद् वृत्तम्प्रकाशंयदि वा रहः ।तच् चाप्य् अविदितंसर्वंविदितन्ते भविष्यति  ॥   
न ते वाग् अनृता काव्ये काचिद् अत्र भविष्यति ।कुरु राम कथाम्पुम्याम्श्लोक बद्धाम्मनो रमाम्  ॥   
यावत् स्थास्यन्ति गिरयः सरितश् च मही तले ।तावद् रामायण कथा लोकेषु प्रचरिष्यति  ॥   
यावद् रामस्य च कथा त्वत् कृता प्रचरिष्यति ।तावद् ऊर्ध्वम् अधश् च त्वम्मल् लोकेषु निवत्स्यसि  ॥   
इत्य् उक्त्वा भगवान् ब्रह्मा तत्रैवान्तर् अधीयत ।ततः सशिष्यो वाल्मीकिर्मुनिर्विस्मयम् आययौ  ॥   
तस्य शिष्यास् ततः सर्वे जगुःश्लोकम् इमम्पुनः ।मुहुर्मुहुष्प्रीयमाणाःप्राहुश् च भृश विस्मिताः  ॥   
समाक्षरैश् चतुर्भिर्यः पादैर्गीतो महर्षिणा ।सोऽनुव्याहरणाद् भूयः शोकः श्लोकत्वम् आगतः  ॥   
तस्य बुद्धिर् इयञ्जाता वाल्मीकेर्भावितात्मनः ।कृत्स्नंरामायणङ्काव्यम् ईदृशैःकरवाम्य् अहम्  ॥   
उदार वृत्तार्थ पदैर्मनो रमैस् उदार वृत्तार्थ पदैर्मनो रमैस् ।(Gem)तदास्य रामस्य चकार कीर्तिमान् तदास्य रामस्य चकार कीर्तिमान् ।(Gem)समाक्षरैःश्लोक शतैर्यशस्विनो समाक्षरैःश्लोक शतैर्यशस्विनो ।(Gem)यशस् करङ्काव्यम् उदार धीर्मुनिर्यशस् करङ्काव्यम् उदार धीर्मुनिः  ॥ (E)(Gem)  
