
<p class="First-End-Page-text para-style-override-1" id="toc_marker-1" xml:lang="en-GB"><span class="char-style-override-1" xml:lang="hi-IN">प्रथम पृष्ठ</span><span class="char-style-override-2" xml:lang="hi-IN"></span></p>
<p class="Titel-Page---Shri-Hari">॥ श्रीहरिः॥</p>
<p class="Title-Page---Book-Name">तर्पण-विधि</p>
<p class="Title-Page---Sub-Title"><span class="char-style-override-3">मन्त्रानुवादसहित</span><span class="char-style-override-4"></span></p>
<p class="Title-Page---Tvamev-mata"> </p>
<p class="Title-Page---Tvamev-mata">त्वमेव माता च पिता त्वमेव   </p>
<p class="Title-Page---Tvamev-mata">त्वमेव बन्धुश्च सखा त्वमेव। </p>
<p class="Title-Page---Tvamev-mata">त्वमेव विद्या द्रविणं त्वमेव   </p>
<p class="Title-Page---Tvamev-mata">त्वमेव सर्वं मम देवदेव॥</p>
<p class="Title-Page---Tvamev-mata"> </p>
<p class="Title-Page---Gita-Seva-Trust para-style-override-2">गीता सेवा ट्रस्ट<span xml:lang="en-US"></span></p>


<p class="Page-Break">॥ श्रीहरिः॥</p>
<p class="Content" id="toc_marker-2" xml:lang="en-US">तर्पण-विधि</p>
<p class="No-paragraph-style para-style-override-3">[देवर्षिमनुष्यपितृतर्पण-विधि]</p>
<p class="Text">	प्रातःकाल ब्राह्मी वेलाके पूर्व शयनसे उठकर शौचादिसे निवृत्त हो किसी नदी, सरोवर,कुएँपर या अपनी सुविधाके अनुसार स्नान करके शुद्ध उज्ज्वल वस्त्र पहनकर पूर्वाभिमुख हो कुशासनपर बैठे। फिर तीन बार आचमन<span class="char-style-override-5">1</span> करके संध्योपासना एवं नित्यहोम करनेके पश्चात् बायें और दायें हाथकी अनामिका अंगुलिमें <span class="char-style-override-6">‘पवित्रे स्थो वैष्णव्यौ०</span><span class="char-style-override-5">2</span><span class="char-style-override-6">’</span>–इस मन्त्रको सम्पूर्णरूपसे पढ़ते हुए पवित्री (पैंती) धारण करे। फिर हाथमें त्रिकुश, यव, अक्षत और जल लेकर निम्नांकितरूपसे संकल्प पढ़े–</p>
<p class="FOOT para-style-override-4"><span class="char-style-override-7">1</span><span class="char-style-override-8"> यहाँ आचमनका प्रकार बतलाया जाता है–‘ॐ केशवाय नमः स्वाहा, ॐ नारायणाय नमः स्वाहा, ॐ माधवाय नमः स्वाहा’–इन तीन मन्त्रोंको पढ़कर प्रत्येकसे एक-एक बार (कुल तीन बार) एक-एक माशा जल पीना चाहिये; फिर ‘ॐ गोविन्दाय नमः’–इस मन्त्रसे दायाँ हाथ धोकर ‘ॐ नमो भगवते वासुदेवाय’–इस मन्त्रसे अपने ऊपर प्रदक्षिणक्रमसे जल सींचे।</span></p>
<p class="FOOT para-style-override-4"><span class="char-style-override-7">2</span><span class="char-style-override-8"> ॐ पवित्रे स्थो वैष्णव्यौ सवितुर्वः प्रसव उत्पुनाम्यच्छिद्रेण पवित्रेण सूर्यस्य रश्मिभिः। तस्य ते पवित्रपते पवित्रपूतस्य यत्कामः पुने तच्छकेयम्॥</span></p>
<p class="Normal para-style-override-5">‘हे पवित्र करनेवाले युगल कुशमय पवित्रको! तुम दोनों यज्ञसे सम्बन्ध रखनेवाले हो।’</p>
<p class="Text para-style-override-6">	ॐ विष्णवे नमः ३। हरिः ॐ तत्सदद्यैतस्य श्रीब्रह्मणो द्वितीयपरार्धे श्रीश्वेतवाराहकल्पे जम्बूद्वीपे भरतखण्डे आर्यावर्तैकदेशे कलियुगे कलिप्रथमचरणे अमुकसंवत्सरे अमुकमासे अमुकपक्षे अमुकतिथौ अमुकवासरे अमुकगोत्रोत्पन्नः अमुकशर्मा (वर्मा, गुप्तः) अहं श्रीपरमेश्वरप्रीत्यर्थं देवर्षिमनुष्यपितृतर्पणं करिष्ये।</p>
<p class="Text"><span>	तदनन्तर एक ताँबे अथवा चाँदीके पात्रमें</span><span class="char-style-override-5">3</span><span> श्वेत चन्दन, चावल, सुगन्धित पुष्प और तुलसीदल रखे, फिर उस पात्रके ऊपर एक हाथ या प्रादेशमात्र लम्बे तीन कुश रखे, जिनका अग्रभाग पूर्वकी ओर रहे। इसके बाद उस पात्रमें तर्पणके लिये जल भर दे; फिर उसमें रखे हुए तीनों कुशोंको तुलसीसहित सम्पुटाकार दायें हाथमें लेकर बायें हाथसे उसे ढँक ले और निम्नांकित मन्त्र पढ़ते हुए देवताओंका आवाहन करे।</span></p>
<p class="FOOT para-style-override-4"><span class="char-style-override-7">3</span><span class="char-style-override-8"> तर्पणमें सोना, चाँदी, ताँबा अथवा काँसका पात्र होना चाहिये, मिट्टीका नहीं, जैसा कि पितामहका वचन है–</span></p>
<p class="FOOT para-style-override-7"><span class="char-style-override-9">हैमं रौप्यमयं पात्रं ताम्रकांस्यसमुद्भवम्। पितॄणां तर्पणे पात्रं मृण्मयं तु परित्यजेत्॥</span><span class="char-style-override-10"></span></p>
<p class="SHLOK">ॐ विश्वेदेवास आगत शृणुता म इमॸ हवम्। एदं बर्हिर्निषीदत॥</p>
<p class="Text para-style-override-1">(यजु० ७। ३४)</p>
<p class="Text">	हे विश्वेदेवगण ! आपलोग यहाँ पदार्पण करें, हमारे प्रेमपूर्वक किये हुए इस आवाहनको सुनें और इस कुशके आसनपर विराजमान हों।</p>
<p class="SHLOK">विश्वेदेवाः शृणुतेम ॸ हवं मे ये अन्तरिक्षे य उप द्यविष्ठ।</p>
<p class="SHLOK">ये अग्निजिह्वा उत वा यजत्रा आसद्यास्मिन् बर्हिषि मादयध्वम्॥</p>
<p class="Text para-style-override-1">(यजु० ३३। ५३)</p>
<p class="Text">	हे विश्वेदेवगण ! आपलोगोंमेंसे जो अन्तरिक्षमें हों, जो द्युलोक (स्वर्ग)- के समीप हों तथा अग्निके समान जिह्वावाले एवं यजन करने योग्य हों, वे सब हमारे इस आवाहनको सुनें और इस कुशासनपर बैठकर तृप्त हों।</p>
<p class="SHLOK">आगच्छन्तु महाभागा विश्वेदेवा महाबलाः। </p>
<p class="SHLOK">ये तर्पणेऽत्र विहिताः सावधाना भवन्तु ते॥</p>
<p class="Text">	जिनका इस तर्पणमें वेदविहित अधिकार है, वे महान् बलवाले महाभाग विश्वेदेवगण यहाँ आवें और सावधान हो जायँ।</p>
<p class="Text">	इस प्रकार आवाहनकर कुशका आसन दे और उन पूर्वाग्र कुशोंद्वारा<span class="char-style-override-5">4</span><span class="char-style-override-6"> </span>दायें हाथकी समस्त अंगुलियोंके अग्रभाग अर्थात् देवतीर्थसे ब्रह्मादि देवताओंके लिये पूर्वोक्त पात्रमेंसे एक-एक<span class="char-style-override-5">5</span> अंजलि चावलमिश्रित जल लेकर दूसरे पात्रमें गिरावे और निम्नांकितरूपसे उन-उन देवताओंके नाममन्त्र पढ़ता रहे–</p>
<p class="Normal"><span class="char-style-override-11">4</span><span class="char-style-override-12"> देवताओंका तर्पण कुशके अग्रभागसे, मनुष्योंका मध्यभागसे और पितरोंका मूलाग्र एवं दक्षिणाग्रभागसे होना चाहिये। इसी प्रकार देवतर्पणमें पूर्वाभिमुख, मनुष्यतर्पणमें उत्तराभिमुख और पितृतर्पणमें दक्षिणाभिमुख रहना चाहिये। दक्षस्मृतिमें लिखा है–</span></p>
<p class="No-paragraph-style para-style-override-8">प्रादेशमात्रमुद्धृत्य सलिलं प्राङ्‍मुखः सुरान्।</p>
<p class="No-paragraph-style para-style-override-8">उदङ् मनुष्यांस्तृप्येत्तु पितॄन् दक्षिणतस्तथा॥</p>
<p class="No-paragraph-style para-style-override-8">अग्रैस्तु तर्पयेद्देवान् मनुष्यान् कुशमध्यतः। </p>
<p class="No-paragraph-style para-style-override-8">पितॄंस्तु कुशमूलाग्रैर्विधिः कौशी यथाक्रमम्॥</p>
<p class="No-paragraph-style para-style-override-8"> </p>
<p class="No-paragraph-style para-style-override-9"><span class="char-style-override-13">5</span><span class="char-style-override-14"> देवताओंको एक-एक, मनुष्योंको दो-दो और पितरोंको तीन-तीन अंजलि जल देना चाहिये। स्त्रियोंमें ‘माता, पितामही और प्रपितामही आदिको तीन-तीन, सौतेली माँ और आचार्य-पत्नीको दो-दो तथा अन्य सब स्त्रियोंको एक-एक अंजलि जल देना चाहिये। व्यासजी कहते हैं–</span></p>
<p class="No-paragraph-style para-style-override-10">एकैकमञ्‍जलिं देवा द्वौ द्वौ तु सनकादयः। </p>
<p class="No-paragraph-style para-style-override-11"><span class="char-style-override-15">अर्हन्ति पितरस्त्रींस्त्रीन् स्त्रिय एकैकमञ्जलिम्॥</span><span class="char-style-override-14"></span></p>
<p class="No-paragraph-style para-style-override-12">सांख्यायनः–</p>
<p class="No-paragraph-style para-style-override-10">मातृमुख्यास्तु यास्तिस्रस्तासां त्रींस्त्रीञ्‍जलाञ्‍जलीन्। </p>
<p class="No-paragraph-style para-style-override-11"><span class="char-style-override-15">सपत्न्याचार्यपत्नीनां द्वौ द्वौ दद्याज्जलाञ्‍जली॥ </span><span class="char-style-override-14"></span></p>
<p class="No-paragraph-style para-style-override-13">देवतर्पण</p>
<p class="Text para-style-override-6">	ॐ ब्रह्मा तृप्यताम्। ॐ विष्णुस्तृप्यताम्। ॐ रुद्रस्तृप्यताम्। ॐ प्रजापतिस्तृप्यताम्। ॐ देवास्तृप्यन्ताम्। ॐ छन्दांसि तृप्यन्ताम्। ॐ वेदास्तृप्यन्ताम्। ॐ ऋषयस्तृप्यन्ताम्। ॐ पुराणाचार्या स्तृप्यन्ताम्। ॐ गन्धर्वास्तृप्यन्ताम्। ॐ इतराचार्यास्तृप्यन्ताम्। ॐ संवत्सरः सावयवस्तृप्यताम्। ॐ देव्यस्तृप्यन्ताम्। ॐ अप्सरसस्तृप्यन्ताम्। ॐ देवानुगास्तृप्यन्ताम्। ॐ नागास्तृप्यन्ताम्। ॐ सागरास्तृप्यन्ताम्। ॐ पर्वतास्तृप्यन्ताम्। ॐ सरितस्तृप्यन्ताम्। ॐ मनुष्यास्तृप्यन्ताम्। ॐ यक्षास्तृप्यन्ताम्। ॐ रक्षांसि तृप्यन्ताम्। ॐ पिशाचास्तृप्यन्ताम्। ॐ सुपर्णास्तृप्यन्ताम्। ॐ भूतानि तृप्यन्ताम्। ॐ पशवस्तृप्यन्ताम्। ॐ वनस्पतयस्तृप्यन्ताम्। ॐ ओषधयस्तृप्यन्ताम्। ॐ भूतग्रामश्चतुर्विधस्तृप्यताम्।</p>
<p class="No-paragraph-style para-style-override-14">ऋषितर्पण</p>
<p class="Text">	इसी प्रकार निम्नांकित मन्त्रवाक्योंसे मरीचि आदि ऋषियोंको भी एक-एक अंजलि जल दे–</p>
<p class="Text para-style-override-6">	ॐ मरीचिस्तृप्यताम्। ॐ अत्रिस्तृप्यताम्। ॐ अङ्गिरास्तृप्यताम्। ॐ पुलस्त्यस्तृप्यताम्। ॐ पुलहस्तृप्यताम्। ॐ क्रतुस्तृप्यताम्। ॐ वसिष्ठस्तृप्यताम्। ॐ प्रचेतास्तृप्यताम्। <br/>ॐ भृगुस्तृप्यताम्। ॐ नारदस्तृप्यताम्।</p>
<p class="No-paragraph-style para-style-override-14">दिव्यमनुष्यतर्पण</p>
<p class="Text">	इसके बाद जनेऊको मालाकी भाँति गलेमें धारणकर [अर्थात् निवीती<span class="char-style-override-5">6</span> हो] पूर्वोक्त कुशोंको दायें हाथकी कनिष्ठिकाके मूल-भागमें उत्तराग्र रखकर स्वयं उत्तराभिमुख हो निम्नांकित मन्त्र-वचनोंको दो-दो बार पढ़ते हुए दिव्यमनुष्योंके लिये प्रत्येकको दो-दो अंजलि यवसहित जल प्राजापत्यतीर्थ (कनिष्ठिकाके मूलभाग)-से अर्पण करे–</p>
<p class="FOOT para-style-override-15"><span class="char-style-override-7">6</span><span class="char-style-override-8"> देवतर्पण तथा अन्य कार्योंमें यज्ञोपवीत बायें कंधेपर रहता है, इसकी उपवीत संज्ञा है। कंठमें मालाकी भाँति किया हुआ यज्ञोपवीत निवीत कहलाता है–‘निवीतं कण्ठलम्बनम्।’ (औशनसस्मृति) दिव्यमनुष्योंके तर्पणमें यज्ञोपवीतको निवीतभावसे ही रखना चाहिये–</span></p>
<p class="FOOT para-style-override-9"><span class="char-style-override-9"> निवीती हन्तकारेण मनुष्यांस्तर्पयेदथ। (वाचस्पति)</span><span class="char-style-override-8"></span></p>
<p class="FOOT para-style-override-16"> पितृकार्यमें यज्ञोपवीत दायें कंधेपर रहता है, इसको प्राचीनावीत या अपसव्य कहते हैं–</p>
<p class="FOOT para-style-override-17"><span class="char-style-override-9">सव्यबाहुं समुद्धृत्य दक्षिणेन धृतं द्विजैः। प्राचीनावीतमित्युक्तं पित्र्ये कर्मणि धारयेत्॥</span><span class="char-style-override-8"></span></p>
<p class="Normal para-style-override-18">(औशनसस्मृति)</p>
<p class="No-paragraph-style para-style-override-19">ॐ सनकस्तृप्यताम्॥ २॥ ॐ सनन्दनस्तृप्यताम्॥ २॥ ॐ सनातनस्तृप्यताम्॥ २॥ <br/>ॐ कपिलस्तृप्यताम्॥ २॥ ॐ आसुरिस्तृप्यताम्॥ २॥ ॐ वोढुस्तृप्यताम्॥ २॥ <br/>ॐ पंचशिखस्तृप्यताम्॥ २॥</p>
<p class="No-paragraph-style para-style-override-14">दिव्यपितृतर्पण</p>
<p class="Text">	तत्पश्चात् उन कुशोंको द्विगुण-भुग्न करके उनका मूल और अग्रभाग दक्षिणकी ओर किये हुए ही उन्हें अँगूठे और तर्जनीके बीचमें रखे और स्वयं दक्षिणाभिमुख हो बायें घुटनेको पृथ्वीपर रखकर अपसव्य-भावसे (जनेऊको दायें कंधेपर रखकर) पूर्वोक्त पात्रस्थ जलमें काला तिल<span class="char-style-override-13">7</span> मिलाकर पितृतीर्थसे (अँगूठा और तर्जनीके मध्यभागसे) दिव्य पितरोंके लिये निम्नांकित मन्त्र-वाक्योंको पढ़ते हुए तीन-तीन अंजलि जल दे। यथा–</p>
<p class="FOOT para-style-override-4"><span class="char-style-override-7">7</span><span class="char-style-override-8"> तिलसहित तर्पणका माहात्म्य वायुपुराणमें यों लिखा है– </span></p>
<p class="FOOT para-style-override-20">तिलदर्भैस्तु संयुक्तं श्रद्धया यत् प्रदीयते। तत्सर्वममृतं भूत्वा पितॄणामुपतिष्ठते॥</p>
<p class="FOOT para-style-override-21">‘तिल और कुशाके साथ श्रद्धासे जो कुछ दिया जाता है, वह अमृतरूप होकर पितरोंको प्राप्त होता है।’</p>
<p class="FOOT para-style-override-21">याज्ञवल्क्यने देवताओं, दिव्यमनुष्यों और पितरोंके लिये क्रमशः श्वेत, शबल और काले तिलका उपयोग बतलाया है–</p>
<p class="FOOT para-style-override-20">शुक्लैस्तु तर्पयेद्देवान् मनुष्यांंच्‍छबलैस्तिलैः। पितॄंस्तु तर्पयेत् कृष्णैस्तर्पणे सर्वदा द्विजैः॥</p>
<p class="FOOT para-style-override-21">अग्निपुराणमें जीवत्पितृक (जिसका पिता जीवित हो उस)-के द्वारा तिलतर्पणका निषेध किया गया है–</p>
<p class="Normal para-style-override-22">दर्शश्राद्धं गयाश्राद्धं तिलैस्तर्पणमेव च। न जीवत्पितृको भूप कुर्यात् कृत्वाघमाप्नुयात्॥</p>
<p class="No-paragraph-style para-style-override-23"> </p>
<p class="Text para-style-override-6">	ॐ कव्यवाडनलस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ ॐ सोमस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ ॐ यमस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ ॐ अर्यमा तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ ॐ अग्निष्वात्ताः पितरस्तृप्यन्ताम् इदं सतिलं जलं (गङ्गाजलं वा) तेभ्यः स्वधा नमः॥ ३॥ ॐ सोमपाः पितरस्तृप्यन्ताम् इदं सतिलं जलं (गङ्गाजलं वा) तेभ्यः स्वधा नमः॥ ३॥ ॐ बर्हिषदः पितरस्तृप्यन्ताम् इदं सतिलं जलं (गङ्गाजलं वा) तेभ्यः स्वधा नमः॥ ३॥</p>
<p class="No-paragraph-style para-style-override-14">यमतर्पण</p>
<p class="Text">	इसी प्रकार निम्नलिखित मन्त्र-वाक्योंको पढ़ते हुए चौदह यमोंके लिये भी पितृतीर्थसे ही तीन-तीन अंजलि तिलसहित जल दे–</p>
<p class="Text para-style-override-6">	ॐ यमाय नमः॥ ३॥ ॐ धर्मराजाय नमः॥ ३॥ ॐ मृत्यवे नमः॥ ३॥ ॐ अन्तकाय नमः॥ ३॥ ॐ वैवस्वताय नमः॥ ३॥ ॐ कालाय नमः॥ ३॥ ॐ सर्वभूतक्षयाय नमः॥ ३॥ ॐ औदुम्बराय नमः॥ ३॥ ॐ दध्नाय नमः॥ ३॥ ॐ नीलाय नमः॥ ३॥ ॐ परमेष्ठिने नमः॥ ३॥ ॐ वृकोदराय नमः॥ ३॥ ॐ चित्राय नमः॥ ३॥ ॐ चित्रगुप्ताय नमः॥ ३॥</p>
<p class="No-paragraph-style para-style-override-14">मनुष्यपितृतर्पण</p>
<p class="Text">	इसके पश्चात् निम्नांकित मन्त्रसे पितरोंका आवाहन करे–</p>
<p class="SHLOK">ॐ उशन्तस्त्वा नि धीमह्युशन्तः समिधीमहि। </p>
<p class="SHLOK">उशन्नुशत आ वह पितॄन् हविषे अत्तवे॥</p>
<p class="Text para-style-override-1">(यजु० १९। ७०)</p>
<p class="Text">	हे अग्ने! तुम्हारे यजनकी कामना करते हुए हम तुम्हें स्थापित करते हैं। यजनकी ही इच्छा रखते हुए तुम्हें प्रज्वलित करते हैं। हविष्यकी इच्छा रखते हुए तुम भी तृप्तिकी कामनावाले हमारे पितरोंको हविष्य भोजन करनेके लिये बुलाओ।</p>
<p class="SHLOK">आ यन्तु नः पितरः सोम्यासोऽग्निष्वात्ताः पथिभिर्देवयानैः। </p>
<p class="SHLOK">अस्मिन् यज्ञे स्वधया मदन्तोऽधि ब्रुवन्तु तेऽवन्त्वस्मान् ॥ </p>
<p class="Text para-style-override-1">(यजु० १९। ५८)</p>
<p class="Text">हमारे सोमपान करने योग्य अग्निष्वात्त<span class="char-style-override-13">8</span> पितृगण देवताओंके साथ गमन करने योग्य मार्गोंसे यहाँ आवें और इस यज्ञमें स्वधासे तृप्त होकर हमें मानसिक उपदेश दें तथा वे हमारी रक्षा करें।</p>
<p class="FOOT para-style-override-24"><span class="char-style-override-7">8</span><span class="char-style-override-8"> जिनके शरीरका अग्निने आस्वादन किया है अर्थात् इस लोकमें मृत्युके पश्चात् जिनका शरीर दग्ध किया गया है, वे अग्निष्वात्त हैं।</span></p>
<p class="No-paragraph-style para-style-override-25"><span class="char-style-override-16">तदनन्तर अपने पितृगणोंका</span><span class="char-style-override-17">9</span><span class="char-style-override-16"> नाम-गोत्र आदि उच्चारण करते हुए प्रत्येकके लिये पूर्वोक्त विधिसे ही तीन-तीन अंजलि तिलसहित जल दे। यथा–</span></p>
<p class="FOOT para-style-override-4"><span class="char-style-override-7">9</span><span class="char-style-override-8"> तर्पणमें पितरोंका क्रम यों समझना चाहिये–</span></p>
<p class="FOOT para-style-override-26">ताताम्बात्रितयं सपत्नजननी मातामहादित्रयं</p>
<p class="FOOT para-style-override-26">सस्त्रिस्त्रीतनयादि तातजननीस्वभ्रातरः सस्त्रियः।</p>
<p class="FOOT para-style-override-26">ताताम्बात्मभगिन्यपत्यधवयुग् जायापिता सद्गुरुः</p>
<p class="FOOT para-style-override-26">शिष्याप्ताः पितरो महालयविधौ तीर्थे तथा तर्पणे॥</p>
<p class="FOOT para-style-override-21">पिता, पितामह, प्रपितामह। माता, पितामही, प्रपितामही। सौतेली माता। मातामह, प्रमातामह, वृद्धप्रमातामह। मातामही, प्रमातामही, वृद्धप्रमातामही। पत्नी, पुत्र (सपत्नीक एवं पुत्रसहित) पति-पुत्रसहित पुत्री। पत्नी-पुत्रादिसहित पितृव्य (चाचा)। मातुल (मामा)। स्वभ्राता तथा सौतेला भाई। पति-पुत्रादिसहित फूआ तथा मौसी। बहिन तथा सौतेली बहिन। पत्नी आदिसहित श्वशुर, सद्गुरु, शिष्य तथा आप्तपुरुष–ये सभी इसी क्रमसे महालयविधि (पितृपक्ष-श्राद्ध) तथा तीर्थश्राद्ध एवं तर्पणके पितर निश्चित किये गये हैं।</p>
<p class="No-paragraph-style para-style-override-23"> </p>
<p class="Text"><span class="char-style-override-6">	अमुकगोत्रः अस्मत्पिता</span><span class="char-style-override-5">10</span><span class="char-style-override-6"> (बाप) अमुकशर्मा</span><span class="char-style-override-5">11 </span><span class="char-style-override-6">वसुरूपस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ अमुक गोत्रः अस्मत्पितामहः (दादा) अमुकशर्मा रुद्ररूपस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३॥ अमुक गोत्रः अस्मत्प्रपितामहः (परदादा) अमुकशर्मा आदित्यरूपस्तृप्यताम् इदं सतिलं जलं (गङ्गाजलं</span><span class="char-style-override-5">12</span><span class="char-style-override-6"> वा) तस्मै स्वधा नमः॥ ३॥ अमुकगोत्रा अस्मन्माता अमुकी देवी दा</span><span class="char-style-override-5">13</span><span class="char-style-override-6"> वसुरूपा तृप्यताम् इदं सतिलं जलं तस्यै स्वधा नमः॥ ३॥ अमुकगोत्रा अस्मत्पितामही (दादी) अमुकी देवी दा रुद्ररूपा तृप्यताम् इदं सतिलं जलं तस्यै स्वधा नमः॥ ३॥ अमुकगोत्रा अस्मत्प्रपितामही (परदादी) अमुकी देवी दा आदित्यरूपा तृप्यताम् इदं सतिलं जलं तस्यै स्वधा नमः॥ ३॥ अमुकगोत्रा अस्मत्सापत्नमाता (सौतेली माँ) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः ॥ ३॥</span><span class="char-style-override-6"></span></p>
<p class="No-paragraph-style para-style-override-27"> </p>
<p class="FOOT para-style-override-4"><span class="char-style-override-7">10</span><span class="char-style-override-8"> पारस्कर गृह्यसूत्रके अनुसार क्रमशः गोत्र-सम्बन्ध-नामका उच्चारण करना चाहिये।</span></p>
<p class="FOOT para-style-override-28"><span class="char-style-override-7">11</span><span class="char-style-override-8"> बौधायनः–</span></p>
<p class="FOOT para-style-override-29">शर्मान्तं ब्राह्मणस्योक्तं वर्मान्तं क्षत्रियस्य तु।</p>
<p class="FOOT para-style-override-29">गुप्तान्तं चैव वैश्यस्य दासान्तं शूद्रजन्मनः॥</p>
<p class="FOOT para-style-override-29">चतुर्णामपि वर्णानां गोत्रत्वे पितृगोत्रता।</p>
<p class="FOOT para-style-override-29">पितृगोत्रं कुमारीणामूढानां भर्तृगोत्रता॥</p>
<p class="FOOT para-style-override-30"> वृद्धयाज्ञवल्क्यः–</p>
<p class="FOOT para-style-override-29">तृप्यतामिति वक्तव्यं नाम्ना तु प्रणवादिना। </p>
<p class="Normal para-style-override-31">आवाह्य पूर्ववन्मन्त्रैरास्तीर्य च कुशांश्च तान्॥</p>
<p class="No-paragraph-style para-style-override-23"> </p>
<p class="FOOT para-style-override-4"><span class="char-style-override-7">12</span><span class="char-style-override-8"> इसी प्रकार अन्यत्र भी ‘गंगाजल’ से तर्पण करते समय योजना कर लेनी चाहिये।</span></p>
<p class="Normal"><span class="char-style-override-11">13</span><span class="char-style-override-12"> गोभिलसूत्रे–स्त्रीणां दान्तं नाम ज्ञेयम्।</span></p>
<p class="Text">	इसके बाद निम्नांकित नौ मन्त्रोंको पढ़ते हुए पितृतीर्थसे जल गिराता रहे–</p>
<p class="SHLOK">ॐ उदीरतामवर उत्परास उन्मध्यमाः पितरः सोम्यासः। </p>
<p class="SHLOK">असुं य ईयुरवृका ऋतज्ञास्ते नोऽवन्तु पितरो हवेषु॥</p>
<p class="Text para-style-override-1">(यजु० १९। ४९)</p>
<p class="Text">	इस लोकमें स्थित, परलोकमें स्थित और मर्त्यलोकमें स्थित सोमभागी पितृगण क्रमसे ऊर्ध्वलोकोंको प्राप्त हों। जो वायुरूपको प्राप्त हो चुके हैं, वे शत्रुहीन सत्यवेत्ता पितर आवाहन करनेपर [यहाँ उपस्थित हों] हमलोगोंकी रक्षा करें।</p>
<p class="SHLOK">अङ्गिरसो नः पितरो नवग्वा अथर्वाणो भृगवः सोम्यासः। </p>
<p class="SHLOK">तेषां वय ॸ सुमतौ यज्ञियानामपि भद्रे सौमनसे स्याम॥</p>
<p class="Text para-style-override-1">(यजु० १९। ५०)</p>
<p class="Text">	अंगिराके कुलमें, अथर्व मुनिके वंशमें तथा भृगुकुलमें उत्पन्न हुए नवीन गतिवाले एवं सोमपान करने योग्य जो हमारे पितर इस समय पितृलोकको प्राप्त हैं, उन यज्ञमें पूजनीय पितरोंकी सुन्दर बुद्धिमें तथा उनके कल्याणकारी मनमें हम स्थित रहें [अर्थात् उनकी मन-बुद्धिमें हमारे कल्याणकी भावना बनी रहे]।</p>
<p class="SHLOK">आ यन्तु नः पितरः सोम्यासोऽग्निष्वात्ताः पथिभिर्देवयानैः। </p>
<p class="SHLOK">अस्मिन् यज्ञे स्वधया मदन्तोऽधि ब्रुवन्तु तेऽवन्त्वस्मान् ॥</p>
<p class="Text para-style-override-1">(यजु० १९। ५८)</p>
<p class="Text">	इस मन्त्रका अर्थ पहले आ चुका है।</p>
<p class="Text para-style-override-6">	ऊर्जं वहन्तीरमृतं घृतं पयः कीलालं परिस्रुतम्। स्वधा स्थ तर्पयत मे पितॄन् ॥</p>
<p class="Text para-style-override-1">(यजु० २। ३४)</p>
<p class="Text">	हे जल ! तुम स्वादिष्ट अन्नके सारभूत रस, रोग–मृत्युको दूर करनेवाले घी और सब प्रकारका कष्ट मिटानेवाले दुग्धका वहन करते हो तथा सब ओर प्रवाहित होते हो, अतएव तुम पितरोंके लिये हविःस्वरूप हो, इसलिये मेरे पितरोंको तृप्त करो।</p>
<p class="Text para-style-override-6">	पितृभ्यः स्वधायिभ्यः स्वधा नमः पितामहेभ्यः स्वधायिभ्यः स्वधा नमः प्रपितामहेभ्यः स्वधायिभ्यः स्वधा नमः। अक्षन् पितरोऽमीमदन्त पितरोऽतीतृपन्त पितरः पितरः शुन्धध्वम्॥</p>
<p class="Text para-style-override-1">(यजु० १९। ३६)</p>
<p class="Text">	स्वधा (अन्न)-के प्रति गमन करनेवाले पितरोंको स्वधासंज्ञक<span class="char-style-override-13">14</span> अन्न प्राप्त हो, उन पितरोंको हमारा नमस्कार है। स्वधाके प्रति जानेवाले पितामहोंको स्वधा प्राप्त हो, उन्हें हमारा नमस्कार है। स्वधाके प्रति गमन करनेवाले प्रपितामहोंको स्वधा प्राप्त हो, उन्हें हमारा नमस्कार है। पितर पूर्ण आहार कर चुके, पितर आनन्दित हुए, पितर तृप्त हुए। हे पितरो! अब आपलोग [आचमन आदि करके] शुद्ध हों।</p>
<p class="Normal"><span class="char-style-override-11">14</span><span class="char-style-override-12"> ‘स्वधा वै पितॄणामन्नम्’ इति श्रुतेः।</span></p>
<p class="SHLOK">ये चेह पितरो ये च नेह याँश्च विद्म याँ २ उ च न प्रविद्म।</p>
<p class="SHLOK">त्वं वेत्थ यति ते जातवेदः स्वधाभिर्यज्ञॸ सुकृतं जुषस्व॥</p>
<p class="Text para-style-override-1">(यजु० १९। ६७)</p>
<p class="Text">	जो पितर इस लोकमें वर्तमान हैं और जो इस लोकमें नहीं [किंतु पितृलोकमें विद्यमान] हैं तथा जिन पितरोंको हम जानते हैं और जिनको [स्मरण न होनेके कारण] नहीं जानते हैं, वे सभी पितर जितने हैं, उन सबको हे जातवेदा–अग्निदेव ! तुम जानते हो। [पितरोंके निमित्त दी जानेवाली] स्वधाके द्वारा तुम इस श्रेष्ठ यज्ञका सेवन करो–इसे सफल बनाओ !</p>
<p class="Text para-style-override-32">मधु वाता ऋतायते मधु क्षरन्ति सिन्धवः। माध्वीर्नः सन्त्वोषधीः॥</p>
<p class="Text para-style-override-1">(यजु० १३। २७)</p>
<p class="Text">	यज्ञकी रक्षा करनेवाले यजमानके लिये वायु मधु (पुष्परसमकरन्द)-की वर्षा करती है। बहनेवाली नदियाँ मधुके समान मधुर जलका स्रोत बहाती हैं। समस्त ओषधियाँ हमारे लिये मधुर रससे युक्त हों।</p>
<p class="SHLOK">मधु नक्तमुतोषसो मधुमत्पार्थिव ॸ रजः।<span class="char-style-override-18"> </span>मधु द्यौरस्तु नः पिता॥ </p>
<p class="Text para-style-override-1">(यजु० १३। २८)</p>
<p class="Text">	हमारे रात-दिन सभी मधुमय हों। पिताके समान पालन करनेवाला द्युलोक हमारे लिये मधुमय–अमृतमय हो। माताके समान पोषण करनेवाली पृथिवीकी धूलि हमारे लिये मधुमयी हो।</p>
<p class="Text"><span class="char-style-override-6">	मधुमान्नो वनस्पतिर्मधुमाँ २ अस्तु सूर्यः। माध्वीर्गावो भवन्तु नः॥</span><span> (यजु० १३। २९) </span><span class="char-style-override-6">ॐ मधु। मधु। मधु। तृप्यध्वम्। तृप्यध्वम्। तृप्यध्वम्।</span><span></span></p>
<p class="Text">	वनस्पति और सूर्य भी हमारे लिये मधुमान् (मधुर रससे युक्त) हों हमारी समस्त गौएँ माध्वी–मधुके समान दूध देनेवाली हों।</p>
<p class="Text">	फिर नीचे लिखे मन्त्रका पाठमात्र करे–</p>
<p class="Text"><span class="char-style-override-6">	ॐ नमो वः पितरो रसाय नमो वः पितरः शोषाय नमो वः पितरो जीवाय नमो वः पितरः स्वधायै नमो वः पितरो घोराय नमो वः पितरो मन्यवे नमो वः पितरः पितरो नमो वो गृहान्नः पितरो दत्त सतो वः पितरो देष्मैतद्वः पितरो वास आधत्त॥ </span><span>(यजु० २। ३२)</span></p>
<p class="Text"><span>	हे पितृगण ! तुमसे सम्बन्ध रखनेवाली रसस्वरूप वसन्त-ऋतुको नमस्कार है, शोषण करनेवाले ग्रीष्म-ऋतुको नमस्कार है, जीवनस्वरूप वर्षा-ऋतुको नमस्कार है, स्वधारूप शरद्-ऋतुको नमस्कार है, प्राणियोंके लिये घोर प्रतीत होनेवाली हेमन्त-ऋतुको नमस्कार है, क्रोधस्वरूप शिशिर-ऋतुको नमस्कार है। [अर्थात् तुमसे सम्बन्ध रखनेवाली सभी ऋतुएँ तुम्हारी कृपासे सर्वथा अनुकूल होकर सबको लाभ पहुँचानेवाली हों।] हे षड्-ऋतुरूप</span><span class="char-style-override-13">15</span><span> पितरो! तुम हमें [साध्वी पत्नी और सत्पुत्र आदिसे युक्त] उत्तम गृह प्रदान करो। हे पितृगण! इन प्रस्तुत दातव्य वस्तुओंको हम तुम्हें अर्पण करते हैं, तुम्हारे लिये यह (सूत्ररूप) वस्त्र है, इसे धारण करो।</span></p>
<p class="Normal"><span class="char-style-override-11">15</span><span class="char-style-override-12"> ‘षड् वा ऋतवः पितरः’ इति श्रुतेः।</span></p>
<p class="No-paragraph-style para-style-override-14">द्वितीय गोत्रतर्पण</p>
<p class="Text">	इसके बाद द्वितीय गोत्र मातामह आदिका तर्पण करे, यहाँ भी पहलेकी ही भाँति निम्नलिखित वाक्योंको तीन-तीन बार पढ़कर तिलसहित जलकी तीन-तीन अंजलियाँ पितृतीर्थसे दे। यथा–</p>
<p class="Text para-style-override-6">	अमुकगोत्रः अस्मन्मातामहः (नाना) अमुकशर्मा वसुरूपस्तृप्यताम् इदं सतिलं जलं (गङ्गाजलं वा) तस्मै स्वधा नमः॥ ३ ॥ अमुकगोत्रः अस्मत्प्रमातामहः (परनाना) अमुकशर्मा रुद्ररूपस्तृप्यताम् इदं सतिलं जलं तस्मै स्वधा नमः॥ ३ ॥ अमुकगोत्रः अस्मद्‍वृद्ध प्रमातामहः (बूढ़े परनाना) अमुकशर्मा आदित्यरूपस्तृप्यताम् इदं सतिलं जलं तस्मै स्वधा नमः॥ ३ ॥ अमुकगोत्रा अस्मन्मातामही (नानी) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ ३॥ अमुकगोत्रा अस्मत्प्रमातामही (परनानी) अमुकी देवी दा रुद्ररूपा तृप्यताम् इदं सतिलं जलं तस्यै स्वधा नमः॥ ३॥ अमुकगोत्रा अस्मद्‍वृद्धप्रमातामही (बूढ़ी परनानी) अमुकी देवी दा आदित्यरूपा तृप्यताम् इदं सतिलं जलं तस्यै स्वधा नमः॥ ३॥</p>
<p class="No-paragraph-style para-style-override-14">पत्न्यादितर्पण</p>
<p class="Text"><span class="char-style-override-6"> </span><span class="char-style-override-6">अमुकगोत्रा अस्मत्पत्नी (भार्या) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुकगोत्रः अस्मत्सुतः (बेटा) अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रा अस्मत्कन्या (बेटी) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुकगोत्रः अस्मत्पितृव्यः (पिताके भाई) अमुकशर्मा वसुरूप स्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मन्मातुलः (मामा) अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मद्‍भ्राता (अपना भाई) अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मत्सापत्नभ्राता (सौतेला भाई) अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रा अस्मत्पितृभगिनी (बुआ) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुक गोत्रा अस्मन्मातृभगिनी (मौसी) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुकगोत्रा अस्मदात्मभगिनी (अपनी बहिन) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुकगोत्रा अस्मत्सापत्नभगिनी (सौतेली बहिन) अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ १॥ अमुकगोत्रः अस्मच्छ्वशुरः (श्वशुर) अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मद्गुरुः अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रा अस्मदाचार्यपत्नी अमुकी देवी दा वसुरूपा तृप्यताम् इदं सतिलं जलं तस्यै स्वधा नमः॥ २॥ अमुकगोत्रः अस्मच्छिष्यः अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मत्सखा अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ अमुकगोत्रः अस्मदाप्तपुरुषः अमुकशर्मा वसुरूपस्तृप्यताम् इदं सतिलं जलं तस्मै स्वधा नमः॥ ३॥ </span><span class="char-style-override-6"></span></p>
<p class="Text">	इसके बाद सव्य होकर पूर्वाभिमुख हो नीचे लिखे श्लोकोंको पढ़ते हुए जल गिरावे–</p>
<p class="SHLOK">देवासुरास्तथा यक्षा नागा गन्धर्वराक्षसाः। </p>
<p class="SHLOK">पिशाचा गुह्यकाः सिद्धाः कूष्माण्डास्तरवः खगाः॥</p>
<p class="SHLOK">जलेचरा भूनिलया वाय्वाधाराश्च जन्तवः। </p>
<p class="SHLOK">प्रीतिमेते प्रयान्त्वाशु मद्दत्तेनाम्बुनाखिलाः॥</p>
<p class="Text">	देवता, असुर, यक्ष, नाग, गन्धर्व, राक्षस, पिशाच, गुह्यक, सिद्ध, कूष्मांड, वृक्षवर्ग, पक्षी, जलचर तथा थलचर जीव और वायुके आधारपर रहनेवाले जन्तु–ये सभी मेरे दिये हुए जलसे शीघ्र तृप्त हों। </p>
<p class="Text">इसके बाद अपसव्य होकर दक्षिणाभिमुख<span class="char-style-override-13">16</span> हो नीचे लिखे हुए श्लोकोंको पढ़कर पितृतीर्थसे जल गिरावे–</p>
<p class="Normal"><span class="char-style-override-11">16</span><span class="char-style-override-12"> पारस्कर-गृह्यसूत्र, तर्पण-प्रयोगमें अपसव्य होकर तर्पणका विधान है।</span><span class="char-style-override-6"></span></p>
<p class="SHLOK">नरकेषु समस्तेषु यातनासु च ये स्थिताः। </p>
<p class="SHLOK">तेषामाप्यायनायैतद्दीयते सलिलं मया॥</p>
<p class="SHLOK">येऽबान्धवा बान्धवाश्च येऽन्यजन्मनि बान्धवाः। </p>
<p class="SHLOK">ते तृप्तिमखिला यान्तु यश्चास्मत्तोऽभिवाञ्‍छति॥</p>
<p class="SHLOK">ये मे कुले लुप्तपिण्डाः पुत्रदारविवर्जिताः।</p>
<p class="SHLOK">तेषां हि दत्तमक्षय्यमिदमस्तु तिलोदकम्॥</p>
<p class="SHLOK">आब्रह्मस्तम्बपर्यन्तं देवर्षिपितृमानवाः। </p>
<p class="SHLOK">तृप्यन्तु पितरः सर्वे मातृमातामहादयः॥</p>
<p class="SHLOK">अतीतकुलकोटीनां सप्तद्वीपनिवासिनाम्। </p>
<p class="SHLOK">आब्रह्मभुवनाल्लोकादिदमस्तु तिलोदकम्॥</p>
<p class="Text">	जो समस्त नरकों तथा वहाँकी यातनाओंमें पड़े-पड़े दुःख भोग रहे हैं, उनको पुष्ट तथा शान्त करनेकी इच्छासे मैं यह जल देता हूँ। जो मेरे बान्धव न रहे हों, जो इस जन्ममें बान्धव रहे हों अथवा किसी दूसरे जन्ममें मेरे बान्धव रहे हों, वे सब तथा इनके अतिरिक्त भी जो मुझसे जल पानेकी इच्छा रखते हों, वे भी मेरे दिये हुए जलसे तृप्त हों। जो मेरे कुलमें पिंडदान और स्त्री-पुत्रसे रहित हों, उनके लिये मेरे द्वारा दिया गया यह तिलमिश्रित जल अक्षय हो।</p>
<p class="Text para-style-override-2">ब्रह्माजीसे लेकर कीटोंतक जितने जीव हैं, वे तथा देवता, ऋषि, पितर, मनुष्य और माता, नाना आदि पितृगण–ये सभी तृप्त हों, मेरे कुलकी बीती हुई करोड़ों पीढ़ियोंमें उत्पन्न हुए जो-जो पितर ब्रह्मलोक-पर्यन्त सात द्वीपोंके भीतर कहीं भी निवास करते हों, उनकी तृप्तिके लिये मेरा दिया हुआ यह तिलमिश्रित जल उन्हें प्राप्त हो। <span></span></p>


<p class="Page-Break"> </p>
<p class="Content" id="toc_marker-3" xml:lang="en-US">वस्त्र-निष्पीडन<span class="char-style-override-13">*</span><span class="char-style-override-13"></span></p>
<p class="FOOT para-style-override-4"><span class="char-style-override-7">*</span><span class="char-style-override-8"> वस्त्र-निष्पीडनके विषयमें स्मृतियोंके वचन–</span></p>
<p class="FOOT para-style-override-33">योगियाज्ञवल्क्यः–</p>
<p class="FOOT para-style-override-26">वस्त्रनिष्पीडितं तोयं स्नातस्योच्छिष्टभागिनः। </p>
<p class="FOOT para-style-override-26">भागधेयं श्रुतिः प्राह तस्मान्निष्पीडयेत् स्थले॥</p>
<p class="FOOT para-style-override-21">वस्त्र निचोड़नेसे जो जल निकलता है, वह स्नान करनेवाले पुरुषके उच्छिष्टभागी जीवोंका भाग है, ऐसा श्रुति कहती है। अतः उसे स्थलमें निचोड़ना चाहिये।</p>
<p class="FOOT para-style-override-33">वृद्धयोगी–</p>
<p class="FOOT para-style-override-26">यावदेतानृषींश्चैव पितॄंश्चापि न तर्पयेत्। </p>
<p class="FOOT para-style-override-26">तावन्न पीडयेद्वस्त्रं येन स्नातो भवेन्नरः॥</p>
<p class="FOOT para-style-override-21">जबतक इन ऋषियों और पितरोंका तर्पण न कर ले, तबतक मनुष्य उस वस्त्रको न निचोड़े, जिसे पहनकर उसने स्नान किया हो।</p>
<p class="FOOT para-style-override-33">स्मृत्यन्तरे–</p>
<p class="FOOT para-style-override-29">वस्त्रं चतुर्गुणीकृत्य पीडयेच्च जलाद् बहिः। </p>
<p class="Normal para-style-override-31">वामकोष्ठे विनिक्षिप्य द्विराचम्य शुचिर्भवेत्॥</p>
<p class="FOOT para-style-override-24"><span class="char-style-override-9"> </span><span class="char-style-override-8">वस्त्रको चार आवृत्ति लपेटकर उसे जलसे बाहर ले जाकर निचोड़े। फिर उसे बायीं कलाईपर रखकर दो बार आचमन करके पवित्र हो जाय।</span></p>
<p class="Text">	तत्पश्चात् वस्त्रको चार आवृत्ति लपेटकर जलमें डुबावे और बाहर ले आकर निम्नांकित मन्त्रको पढ़ते हुए अपसव्यभावसे अपने बायें भागमें भूमिपर उस वस्त्रको निचोड़े। (पवित्रकको तर्पण किये हुए जलमें छोड़ दे। यदि घरमें किसी मृत पुरुषका वार्षिक श्राद्ध आदि कर्म हो तो वस्त्र-निष्पीडन नहीं करना चाहिये) वस्त्र-निष्पीडनका मन्त्र यह है–</p>
<p class="SHLOK">ये चास्माकं कुले जाता अपुत्रा गोत्रिणो मृताः। </p>
<p class="SHLOK">ते गृह्णन्तु मया दत्तं वस्त्रनिष्पीडनोदकम्॥</p>
<p class="heading1">भीष्म-तर्पण<span></span></p>
<p class="Text">	इसके बाद दक्षिणाभिमुख हो पितृतर्पणके समान हाथमें कुश धारण किये हुए ही बालब्रह्मचारी भक्तप्रवर भीष्मके लिये पितृतीर्थसे तिलमिश्रित जलके द्वारा तर्पण करे।</p>
<p class="Text">	उनके लिये तर्पणका मन्त्र निम्नांकित श्लोक है–</p>
<p class="SHLOK">वैयाघ्रपदगोत्राय सांकृतिप्रवराय च। </p>
<p class="SHLOK">गङ्गापुत्राय भीष्माय प्रदास्येऽहं तिलोदकम्॥</p>
<p class="SHLOK">अपुत्राय ददाम्येतत्सलिलं भीष्मवर्मणे। </p>
<p class="heading1"> अर्घ्यदान</p>
<p class="Text">­	तदनन्तर यज्ञोपवीत बायें कंधेपर करके पूर्वाभिमुख होकर शुद्ध जलसे आचमन करके प्राणायाम करे। फिर एक पात्रमें शुद्ध जल भरकर उसके मध्य-भागमें अनामिकासे षड्दल-कमल<span class="char-style-override-13">*</span> बनावे और उसमें श्वेत चन्दन, अक्षत, पुष्प तथा तुलसीदल छोड़ दे। फिर दूसरे पात्रमें चन्दनसे षड्दल-कमल बनाकर उसमें पूर्वादि दिशाके क्रमसे ब्रह्मादि देवताओंका आवाहन-पूजन करे तथा पहले पात्रके जलसे उन पूजित देवताओंके लिये अर्घ्य अर्पण करे। अर्घ्यदानके मन्त्र निम्नांकित हैं–</p>
<p class="FOOT para-style-override-17"><span class="char-style-override-7">*</span><span class="char-style-override-8"> </span><span class="char-style-override-8">षड्दल-कमल</span></p>
<p class="Text para-style-override-34"><span><span><img alt="Picture_1.jpg" class="frame-1" src="image/Picture_1_fmt.jpeg"/></span></span> </p>
<p class="Text"><span class="char-style-override-6">	ॐ ब्रह्म</span><span class="char-style-override-13">*</span><span class="char-style-override-6"> जज्ञानं प्रथमं पुरस्ताद्वि सीमतः सुरुचो वेन आवः। स बुध्न्या उपमा अस्य विष्ठाः सतश्च योनिमसतश्च वि वः॥ </span>(यजु० १३। ३) <span class="char-style-override-6">ॐ ब्रह्मणे नमः। ब्रह्माणं पूजयामि॥</span></p>
<p class="Normal"><span class="char-style-override-11">*</span><span class="char-style-override-12"> अत्र ब्रह्मशब्दोपादानाल्लिङ्ग‍ाद् ब्रह्मणः स्तवनम्।</span></p>
<p class="Text">	सर्वप्रथम पूर्व दिशासे प्रकट होनेवाले आदित्यरूप ब्रह्मने भूगोलके मध्यभागसे आरम्भ करके इन समस्त सुन्दर कान्तिवाले लोकोंको अपने प्रकाशसे व्यक्त किया है तथा वह अत्यन्त कमनीय आदित्य इस जगत् की निवासस्थानभूत अवकाशयुक्त दिशाओंको, विद्यमान–मूर्तपदार्थके स्थानोंको और अमूर्त वायु आदिके उत्पत्तिस्थानोंको भी प्रकाशित करता है। </p>
<p class="Text"><span class="char-style-override-6">	ॐ इदं विष्णुर्वि चक्रमे त्रेधा नि दधे पदम्। समूढमस्य पा ॸ सुरे स्वाहा॥</span> (यजु० ५। १५) <span class="char-style-override-6">ॐ विष्णवे नमः। विष्णुं पूजयामि॥</span></p>
<p class="Text">	सर्वव्यापी त्रिविक्रम (वामन) अवतारधारी भगवान् विष्णुने इस चराचर जगत् को विभक्त करके [चरणोंसे] आक्रान्त किया है। उन्होंने पृथ्वी, आकाश और द्युलोक–इन तीनों स्थानोंमें अपना चरण स्थापित किया है [अथवा उक्त तीनों स्थानोंमें वे क्रमशः अग्नि, वायु तथा सूर्यरूपसे स्थित हैं], इन विष्णुभगवान् के चरणमें समस्त विश्व अन्तर्भूत है। हम इनके निमित्त स्वाहा (हविष्यदान) करते हैं।<span></span></p>
<p class="Text"><span class="char-style-override-6">	ॐ नमस्ते रुद्र मन्यव उतो त इषवे नमः। बाहुभ्यामुत ते नमः। </span>(यजु० १६। १)<span class="char-style-override-6"> ॐ रुद्राय नमः। रुद्रं पूजयामि॥</span></p>
<p class="Text">	हे रुद्र ! आपके क्रोध और बाणको नमस्कार है तथा आपकी दोनों भुजाओंको नमस्कार है।</p>
<p class="Text"><span class="char-style-override-6">	ॐ भूर्भुवः स्वः तत्सवितुर्वरेण्यं भर्गो देवस्य धीमहि। धियो यो नः प्रचोदयात्॥</span> (यजु० ३६। ३)<span class="char-style-override-6"> ॐ सवित्रे नमः। सवितारं पूजयामि॥</span></p>
<p class="Text">	हम स्थावर-जंगमरूप सम्पूर्ण विश्वको उत्पन्न करनेवाले उन निरतिशय प्रकाशमय सूर्यस्वरूप परमेश्वरके भजने योग्य तेजका ध्यान करते हैं, जो कि हमारी बुद्धियोंको सत्कर्मोंकी ओर प्रेरित करते रहते हैं।</p>
<p class="Text"><span class="char-style-override-6">	ॐ मित्रस्य चर्षणीधृतोऽवो देवस्य सानसि। द्युम्नं चित्रश्रवस्तमम्॥ </span>(यजु० ११। ६२)<span class="char-style-override-6"> ॐ मित्राय नमः। मित्रं पूजयामि॥</span></p>
<p class="Text">	मनुष्योंका पोषण करनेवाले दीप्तिमान् मित्रदेवताका यह रक्षण कार्य सनातन, यशरूपसे प्रसिद्ध, विचित्र तथा श्रवण करनेके योग्य है।</p>
<p class="Text"><span class="char-style-override-6">	ॐ इमं मे वरुण श्रुधी हवमद्या च मृडय। त्वामवस्युरा चके॥ </span>(यजु० २१। १) <span class="char-style-override-6">ॐ वरुणाय नमः। वरुणं पूजयामि॥</span></p>
<p class="Text">	हे संसार-सागरके अधिपति वरुणदेव! अपनी रक्षाके लिये मैं आपको बुलाना चाहता हूँ, आप मेरे इस आवाहनको सुनिये और [यहाँ शीघ्र पधारकर ] आज हमें सब प्रकारसे सुखी कीजिये।</p>
<p class="heading1">सूर्योपस्थान</p>
<p class="Text">	इसके बाद निम्नांकित मन्त्र पढ़कर सूर्योपस्थान (सूर्यको प्रणाम एवं प्रार्थना) करे–</p>
<p class="Text"><span class="char-style-override-6">	ॐ अदृश्रमस्य केतवो वि रश्मयो जनाँ २ अनु। भ्राजन्तो अग्नयो यथा। उपयामगृहीतोऽसि सूर्याय त्वा भ्राजायैष ते योनिः सूर्याय त्वा भ्राजाय। सूर्य भ्राजिष्ठ भ्राजिष्ठस्त्वं देवेष्वसि <br/>भ्राजिष्ठोऽहं मनुष्येषु भूयासम्॥</span> <span class="char-style-override-6">ह ॸ सः शुचिषद्वसुरन्तरिक्षसद्धोता वेदिषदतिथिर्दुरोणसत्। नृषद्वरसदृतसद्‍व्योमसदब्जा गोजा ऋतजा अद्रिजा ऋतं बृहत्॥</span></p>
<p class="Text para-style-override-1">(यजु० ८। ४०, १०। २४)</p>
<p class="Text">	प्रज्ञाकी हेतुभूत एवं सम्पूर्ण पदार्थोंका ज्ञान करानेवाली इन सूर्यदेवकी किरणें समस्त प्राणियोंके भीतर विशेषरूपसे अनुगत (व्याप्त) देखी गयी हैं, जैसे देदीप्यमान अग्नि सर्वत्र व्याप्त देखी जाती है। हे सोम! तुम उपयामपात्र द्वारा गृहीत हो, मैं दीप्तिमान् सूर्यदेवके निमित्त तुम्हें ग्रहण करता हूँ। यह तुम्हारा स्थान है; मैं दीप्तिशाली भगवान् सूर्यदेवके लिये तुम्हें इस स्थानपर रखता हूँ। हे अत्यन्त देदीप्यमान सूर्यदेव! जिस प्रकार तुम सब देवताओंमें अत्यन्त प्रकाशमान हो उसी प्रकार तुम्हारे प्रकाशसे मैं भी मनुष्योंमें अत्यन्त प्रकाशमान होऊँ। हे सूर्यभगवान् ! आप अहंकारका नाश करनेवाले (हंस), प्रकाशमें गमन करनेवाले (शुचिषत्), अपनेमें सबको निवासित करनेवाले (वसु), वायुरूपसे अन्तरिक्षमें गमन करनेवाले (अन्तरिक्षसत्), देवोंको बुलानेवाले (होता), अग्निरूपसे वेदीपर स्थित होनेवाले (वेदिषत्), सबके पूजनीय (अतिथि), यज्ञशालामें आहवनीयादि अग्निरूपसे प्राप्त होनेवाले (दुरोणसत्), प्राणरूपसे मनुष्योंमें विचरनेवाले (नृषत्), श्रेष्ठ स्थानोंमें गमन करनेवाले (वरसत्), यज्ञमें प्राप्त होनेवाले (ऋतसत्) और आकाशमें विचरनेवाले (व्योमसत्) हैं तथा आप जलमें उत्पन्न होनेवाले (अब्जा), चार प्रकारके प्राणियोंके रूपमें पृथ्वीपर उत्पन्न होनेवाले (गोजा), सत्यसे उत्पन्न होनेवाले (ऋतजा), पर्वतोंमें उत्पन्न होनेवाले (अद्रिजा) एवं सत्यस्वरूप और महान् हैं। मैं आपको प्रणाम करता हूँ।</p>
<p class="Text">	इसके पश्चात् दिग्देवताओंको पूर्वादि क्रमसे नमस्कार करे–</p>
<p class="SHLOK">‘ॐ इन्द्राय नमः’ प्राच्यै॥ ‘ॐ अग्नये नमः’ आग्नेय्यै॥</p>
<p class="SHLOK">‘ॐ यमाय नमः’ दक्षिणायै॥ ‘ॐ निऋर्तये नमः’ नैऋर्त्यै॥</p>
<p class="SHLOK">‘ॐ वरुणाय नमः’ पश्चिमायै॥ ‘ॐ वायवे नमः’ वायव्यै॥</p>
<p class="SHLOK">‘ॐ सोमाय नमः’ उदीच्यै॥ ‘ॐ ईशानाय नमः’ ऐशान्यै॥</p>
<p class="SHLOK">‘ॐ ब्रह्मणे नमः’ ऊर्ध्वायै॥ ‘ॐ अनन्ताय नमः’ अधरायै॥</p>
<p class="Text">	इसके बाद जलमें नमस्कार करे–</p>
<p class="Text para-style-override-6">	ॐ ब्रह्मणे नमः। ॐ अग्नये नमः। ॐ पृथिव्यै नमः। ॐ ओषधिभ्यो नमः। ॐ वाचे नमः। ॐ वाचस्पतये नमः।</p>
<p class="Text para-style-override-6">	ॐ महद्‍भ्यो नमः। ॐ विष्णवे नमः। ॐ अद्‍भ्यो नमः। ॐ अपाम्पतये नमः। ॐ वरुणाय नमः।</p>
<p class="heading1">मुखमार्जन</p>
<p class="Text">	फिर नीचे लिखा मन्त्र पढ़कर शुद्ध जलसे मुँह धो डाले–</p>
<p class="Text"><span class="char-style-override-6">	ॐ सं वर्चसा पयसा सं तनूभिरगन्महि मनसा स ॸ शिवेन। त्वष्टा सुदत्रो विदधातु रायोऽनुमार्ष्टु तन्वो यद्विलिष्टम्। </span>(यजु० २। २४)</p>
<p class="Text">	हम ब्रह्मतेजसे, क्षीर आदि रससे, कर्म करनेमें समर्थ सुदृढ़ अंगोंसे और शान्त मनसे संयुक्त हों। सम्यक् प्रकारसे दान करनेवाले त्वष्टा देवता हमें धन दें और हमारे शरीरमें जो शक्ति आदिकी न्यूनता आ गयी है, उसका मार्जन करें [अर्थात् हमारे धन और शरीरकी पुष्टि करें]।</p>
<p class="heading1">विसर्जन</p>
<p class="Text">	निम्नांकित मन्त्र पढ़कर देवताओंका विसर्जन करे–</p>
<p class="SHLOK">ॐ देवा गातुविदो गातुं वित्त्वा गातुमित।</p>
<p class="SHLOK">मनसस्पत इमं देव यज्ञॸ स्वाहा वाते धाः॥</p>
<p class="Text para-style-override-1">(यजु० ८। २१)</p>
<p class="Text">	हे यज्ञवेत्ता देवताओ! आपलोग हमारे इस तर्पणरूपी यज्ञको समाप्त जानकर अपने गन्तव्यमार्गको पधारें। हे चित्तके प्रवर्तक परमेश्वर! मैं इस यज्ञको आपके हाथमें अर्पण करता हूँ। आप इसे वायुदेवतामें स्थापित करें।</p>
<p class="heading1">समर्पण</p>
<p class="Text">	निम्नांकित वाक्य पढ़कर यह तर्पण-कर्म भगवान् को समर्पित करे–</p>
<p class="Text para-style-override-6">	अनेन यथाशक्तिकृतेन देवर्षिमनुष्यपितृतर्पणाख्येन कर्मणा भगवान् मम समस्तपितृस्वरूपी जनार्दनवासुदेवः प्रीयतां न मम। </p>
<p class="heading1">ॐ विष्णवे नमः। ॐ विष्णवे नमः। ॐ विष्णवे नमः।</p>
<p class="End-Text">॥ ॐ तत्सद्‍ब्रह्मार्पणमस्तु॥</p>
<p class="End-Text para-style-override-2">॥ इति॥<span></span></p>
<p class="Text para-style-override-2"><span class="char-style-override-19"> </span></p>
<p class="End-Text para-style-override-6"> </p>


<p class="Page-Break"> </p>
<p class="First-End-Page-text" id="toc_marker-4" xml:lang="en-GB">अंतिम पृष्ठ</p>

