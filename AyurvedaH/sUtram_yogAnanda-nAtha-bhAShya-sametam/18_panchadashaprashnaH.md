+++
title = "18 पञ्चदशप्रश्नः"

+++


**अथ पञ्चदशः प्रश्नः.**

------------------------------------------------------------------------

पुनर्वसुविगतिजातग्रहयुक्तकालसंयोगवशात् विषूचीरोगः प्रवर्तते ।

१



आ औ वर्णज्ञापकयावत्सिरावृतौषधियोगकरणं विषूचीरोगनिवर्तकम् ।

२



अदितिदेवताप्रार्थनं भेषजम् ।

३



तिष्यनक्षत्र विगतिजातग्रहयुक्तसमयविशेषवशादरुचिरोगस्सम्पद्यते ।

४



^([\[१\]](#cite_note-1))अं वर्णद्योतकयावत्सिरानालावृतयावन्निवर्तकद्रव्यं
अरुच्यामयनिवर्तकम् ।

५



बृहस्पतिदेवताप्रार्थनं भेषजम् ।

६



आश्लेषानक्षत्रविगतियोगग्रहयुक्तसमययोगात् पाण्ड्वामयः प्रवर्तते ।

७



क ख वर्णद्योतकयावत्सिरानालावृततत्तत्सजातीयद्रव्ययोगकरणं
पाण्ड्वामयनिवर्तकम्^([\[२\]](#cite_note-2)) ।

८



मखानक्षत्र विगतिजातग्रहयुक्तकालविशेषवशात् श्वासामयः प्रपद्यते । ग घ
वर्णद्योतकयावत्सिरानालावृतयावदोषधयस्तन्निवर्तकाः ।

९



पितृदेवताराधनजपहोमा भेषजम् ।

१०



फल्गुनीनक्षत्रात्मकविषमगतिजातसमयविशेषवशात्कासामयस्सम्पद्यते ।

११



ङ वर्णज्ञापकयावत्सिरानालावृतौषधियोगकरणं कासामयनिवर्तकम् ।

१२



अर्यमदेवताप्रार्थनं विधिः ।

१३



फल्गुनीनक्षत्रविगतिजातग्रहयुक्तकालवशात्कुष्ठामयः प्रपद्यते । च छ
वर्णद्योतकयावत्सिरानालावृतौषधियोगकरणं कुष्ठामयनिवर्तकम् ।

१४



भगदेवताप्रार्थनं विधिः ।

१५



हस्तोडुविगतिजातग्रहयुक्तकालवशान्मेहामयो भासते ।

१६



ज झ वर्णद्योतकयावत्सिरानालावृतौषधयोगकरणं मेहामयनिवर्तकम् ।

१७



सवितृदेवताप्रार्थनं भेषजम् ।

१८



चित्त्रानक्षत्रविगतियोगज्ञाजातग्रहयुक्तसमयविशेषवशान्मूर्छामयः सम्पद्यते
।

१९



ञ्चवर्णद्योतकयावत्सिरानालावृतनिवर्तकद्रव्यं मूर्छामयभेषजम् ।

२०



इन्द्रदेवताप्रार्थनं विधिः ।

२१



स्वातीनक्षत्रविगतियोगजातग्रहयुक्तकालसंयोगवशात् नेत्रामयः प्रपद्यते ।

२२



टठवर्णबोधकयावत्सिरानालाबृतद्रव्यं ^([\[३\]](#cite_note-3))नेत्रामयहारकम्
।

२३



वायुदेवताप्रार्थनं विधिः ।

२४



विशाखानक्षत्रविगतिजातग्रहयुक्तकालवशात्कर्णरोगः प्रपद्यते ।

२५



डढवर्णद्योतकसिरानालावृतौषधियोगकरणं निवर्तकम् ।

२६



इन्द्राग्निदेवताप्रार्थनं तत्तत्कर्मविपाककरणं भेषजम् ।

२७



अनूराधानक्षत्र विगतिजातग्रहयुक्तकालवशान्नासिकामयः प्रपद्यते ।

२८



णवर्णज्ञापकयावत्सिरानालावृतयावद्द्रव्ययोगकरणं नासिकामयहारकम् ।

२९



मित्रदेवताप्रार्थनं निवर्तकम् ।

३०



तथवर्णज्ञापकयावत्सिरानालावृतौषधिकरणं नासिकामयहारकम् ।

३१



मित्रदेवताप्रार्थनं निवर्तकम् ।

३२



रोहिणीनक्षत्र विगतियोगजातग्रहयुक्तकालवशान्मुखामयस्सम्पद्यते ।

३३



दधवर्णबोधकयावत्सिरानालावृततत्तदुपयुक्तयोगकरणं
मुखामयनिवर्तकम्^([\[४\]](#cite_note-4)) ।

३४



इन्द्रदेवता प्रार्थनं विधिः ।

३५



विचृतिविरुद्धगतिसम्भवग्रहयोगकालवशात्क्षयस्सम्पद्यते ।

३६



नवर्णबोधकयावत्सिरानालावृतप्रयुक्तद्रव्ययोगकरणं

तदामयनिवर्तकम् ।

३७



पितृदेवताप्रार्थनं भेषजम् ।

३८



अषाढानक्षत्रविगतिसम्भवग्रहयुक्तकालवशात् अश्मरीरोगः प्रतिभासते ।

३९



{{rh\|left=पफवर्णद्योतकयावत्सिरानालावृतयावन्निवर्तकद्रव्यं

अश्मरीनिवर्तकम् ।

४०



अब्देवताप्रार्थनं निवर्तकम् ।

४१



अषाढानक्षत्रविगतिसम्भवग्रहयुक्तकालवशात् छर्दिरोगः प्रपद्यते ।

४२



बभवर्णद्योतकयावत्सिरानालावृत ओषधियोगकरणं
निवर्तकम्^([\[५\]](#cite_note-5)) ।

४३



विश्वेदेवाभिषेचनं निवर्तकम् ।

४४



श्रोणानक्षत्रविरुद्धगतिसम्भवग्रहयुक्तकालसंयोगवशादरुचिरोगः^([\[६\]](#cite_note-6))
प्रपद्यते ।

४५



मवर्णबोधकयावत्सिरानालाऋवृततदुपयुक्तद्रव्ययोगकरणं तदामयनिवर्तकम् ।

४६



विष्णुदेवताप्रार्थनं तत्र भेषजम् ।

४७



श्रविष्ठानक्षत्रविरुद्धगतिसम्भवग्रहसंयुक्तकालसंयोगवशात्पवनामयः प्रपद्यते
।

४८



यरवर्णोच्चारणहेतुकतत्तत्सिरानालावृततत्सजातीयद्रव्यं तदामयनिवर्तकम् ।

४९



वसुदेवताप्रार्थनं भेषजम् ।

५०



शतभिषङ्नक्षत्रविगतिजातग्रहकालसंयोगवशात् पित्तरोगः प्रपद्यते ।

५१



लववर्णद्योतकयावत्सिरानालावृत तन्निवर्तकद्रव्ययोगकरणं
पित्तप्रकोपनिवर्तकम् ।

५२



इन्द्रदेवताप्रार्थनं तत्र भेषजम् ।

५३



प्रोष्ठपदाविरुद्धगतिसम्भवग्रहयुक्तकालसमयविशेषात्कफामयः प्रपद्यते ।

५४



शषवर्णबोधकयावत्सिरानालावृतयावद्द्रव्ययोगकरणं कफामयहारकम् ।

५५



अजैकपाद्देवताप्रार्थनं विधिः ।

५६



प्रोष्ठपदानक्षत्रविरुद्धगतिसम्भवग्रहयुक्तकालवशादपस्मारामयाः प्रपद्यन्ते
।

५७



सवर्णद्योतकयावत्सिरानालावृतयावद्द्रव्ययोगकरणं अपस्मारामयहारकम् ।

५८



अहिर्बुध्न्यदेवताप्रार्थनं निवर्तकम् ।

५९



रेवतीनक्षत्रविरुद्धगतिसम्भवग्रहयुक्त कालवशाद्व्रणरोगस्सम्पद्यते ।

६०



हवर्णद्योतकयावत्सिरानालावृतयावद्द्रव्ययोगकरणं व्रणामयनिवर्तकम् ।

६१



पूषदेवताप्रार्थनं विधिः ।

६२



वह्निभूताधिकद्रव्यादनाजीर्णजन्याम-पित्त-विषकिमिग्रस्तसिराविकारजाता
रक्तपित्तविकाराः ।

६३



अम्बुभूताधिकगुणोपलम्भकयावत्पदार्थास्तद्विकारहारकाः ।

६४



पटोल गोपा घनवृषरोहिणि केश्य चन्दन तिक्तावर्युत्पलयष्टिद्राक्षेक्षुपद्मक
रेणुक निम्ब वधूत्रायन्ती मदयन्तीवत्सक मूर्वाप्रियङ्गु महती स्थिरापर्णि
बलावटरुह विश्वमोचरसवद्यावत्पदार्थाः चूर्णक्वाथतैललेहविकाररूपाद्याः
रक्तपित्तामयप्रकोपहारकाः ।

६५



अम्बुभूताधिकद्रव्यादनाजीर्णजन्यामपित्तविषक्रिमिग्रस्तसिराविकारहेतुकाश्वासकासविकाराः
।

६६



वह्निभूताधिकगुणोपलम्भकयावत्पदार्थास्तद्विकारहारकाः ।

६७



वाशानिशा क्षुद्राऽमृत मुण्डिकपोताः शठीकुण्डलिपुनर्णवा भार्ङिमसि
कोकिलाक्षब्राह्मीझरस्येवरुदमण्डूकपर्ण्यर्कालर्कार्तवतपस्विनी भृङ्गी
सुवर्चलबिल्व

काश्मीरतक्कारिपाटलांशुमती स्थिरग्रन्थि चव्य
चित्रकशुण्ठिपच्यातकराजमरि^([\[७\]](#cite_note-7))शृङ्गि धात्रि विभीतकैला
लवङ्गपत्रकनागकेसर धन्वयासतुषगन्धवारिजीरका

दिप्यकाः चूर्णक्वाथतैललेह्यविकाराः विकारभूताग्नेयश्वासकासरक्तप्रकोपहारकः
।

६८



वह्निभूताधिकद्रव्यादनाजीर्णजन्यामपित्तविषक्रिमिगतसिराविकारा हिध्मामयाः ।

६९



निवर्तकाम्बुभूताधिकगुणोपलम्भकयावत्पदार्थाः तद्विकारहारकाः ।

७०



कपित्थकणा मधु लवण रसोन दशमूलक्षीरसिद्धपुनर्णवानिर्गुण्डिबलावर्युत्पल
पित्तवराकुष्ठापूरित कटुकचव्याश्वगन्धसुवर्चलैः
सिद्धःक्वाथोहिध्मारोगनिवर्तकः ।

७१



यद्धातुविरुद्धान्योन्यद्रव्यादनाजीर्णजन्यामपित्त
विषकिमिग्रस्तसिराविकारकारकद्रव्यविरुद्धान्यद्रव्यादनं
यावद्धातुपोषकैकभेषजम् ।

७२



दशमूललवङ्गदारुभार्ङ्गिचाशा^([\[८\]](#cite_note-8))वृश्चिकघनधन्वयासबलाकुरु^([\[९\]](#cite_note-9))चककोल
मदमुसलि हरिद्रा^([\[१०\]](#cite_note-10))नेताश्वगन्ध जीरकरास्ना
द्राक्षाशृङ्गिस्थिरापर्णिभिरुजिमति(?)गोक्षुरचन्दनोत्पलयष्टिकशेरु
^([\[११\]](#cite_note-11))कपातातिविषोशीरवालुक^([\[१२\]](#cite_note-12))हेष्मरकाकनासा
कुष्ठमञ्जिष्ठालाका काकोल्यका बृहस्पति

कुण्डल्यर्कामृतावन्ति विलङ्गभार्ङ्गिवत्सकखदिरासन

निम्बशिग्रुकरञ्ज शतबिल्वराजवृक्ष भल्लातकब्रह्मगुलूचीघृष्टिवति(?) विदारि
विभीतक शिरीष
पौष्करदार्वीकरकाकुष्ठ^([\[१३\]](#cite_note-13))....बीजक्षारक^([\[१४\]](#cite_note-14))पिताप्यदीप्यकजाजी
तारामिशिगुग्गुलुलाक्षाकटुकादि शाला पुष्पधान्याककूष्माण्ड
सौकुमार्याश्वपर्णाः क्वाथघृततैललेह्य विकाररूपा द्विभर्जन
सप्तधातुकार्श्यकारकामयघातकाः ।

७३



पटोलादि पञ्चदशत्रयोदशद्रव्यं यथायोगं चूर्णीकृतं रक्तपित्तामयविनाशकम् ।

७४



द्वादशत्रयोदशार्थाः यथायोगं क्वाथोपयोग्या रक्तपित्तामयहारकाः ।

७५



तद्वत्तैलघृतलेह्यादि मधुसितायुतद्रव्यं रक्तामयविघातकम् ।

७६



वाशादिपञ्चदश त्रयोदशाष्टादशार्थाः यथायोगं सूक्ष्मचूर्णभूताः समधु
श्वासकासक्षयविकारघातकाः ।

७७



अष्टनवदशैकादशत्रयोदशद्रव्यं यथायोगं क्वाथोपयोग योग्यं
श्वासकासक्षयहरम्^([\[१५\]](#cite_note-15)) ।

७८



पञ्चदश सप्तदश विंशतिपदार्थाः तैलघृतोपयोग्याः श्वासकासक्षयघातकाः ।

७९



इत्यायुर्वेदस्य पञ्चदशः प्रश्नः समाप्तः.

------------------------------------------------------------------------

1.  [↑](#cite_ref-1) नक्षत्राणां वर्णयोगक्रमोऽत्र
    पूर्वप्रश्नोक्तक्रमाद्भिद्यते ।
2.  [↑](#cite_ref-2) देवतार्चनं नोक्तं वा? लेखकेन त्यक्तं वा?
3.  [↑](#cite_ref-3) कर्णामय--A&C.
4.  [↑](#cite_ref-4) विचृत्यनन्तरं रोहिणीत्यादिवाक्यं पठितं कोशद्वयेऽपि
    दृश्यते.
5.  [↑](#cite_ref-5) अब्देवतेत्यादि--करणं निवर्तकं इत्यन्तं
    कोशद्वयेऽप्यदृष्टं सन्दर्भवशादुद्धृतम्.
6.  [↑](#cite_ref-6) हृदयामयः.
7.  [↑](#cite_ref-7) पथ्यातृणराजमरिच--Dr.B.S.
8.  [↑](#cite_ref-8) यासा--Dr. B.S.
9.  [↑](#cite_ref-9) कुरुवक--Dr.B.S.
10. [↑](#cite_ref-10) वल्ला--A.
11. [↑](#cite_ref-11) कपिता--Dr. B.S.
12. [↑](#cite_ref-12) हेष्कर--A
13. [↑](#cite_ref-13) करककुष्ठ--Dr. B.S.
14. [↑](#cite_ref-14) दार्वीकनकाह्वयकान्तिकुटजक्षारक--A.
15. [↑](#cite_ref-15) अष्टेत्यादि हरमित्यन्तं A. कोशे न दृश्यते ।
