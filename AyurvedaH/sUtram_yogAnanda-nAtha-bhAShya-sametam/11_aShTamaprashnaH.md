+++
title = "11 अष्टमप्रश्नः"

+++


अथ अष्टमः प्रश्नः.

------------------------------------------------------------------------

अहरहस्सरसादनमिच्छन्ति ।

१



अरिष्टगामी रोगहारकः ।

२



पृथिव्युद्भवरसासृक्कषायरसनेन्द्रियप्रवर्तकरसो रसोचितकषायनिवर्तकः ।

३



अबुद्भवमांसोषणरसः श्वयथुदूषकः ।

४



वह्निभूतोद्भवमेदस्तिक्तरसः^([\[१\]](#cite_note-1)) जलमलातिसारनिवर्तकः ।

५



वातभूतोद्भवमज्जान्तर्हितलवणाम्लरसो रसासृग्धातुरोगनिवारकः ।

६



श्वेतपुष्पं^([\[२\]](#cite_note-2)) मांसरसधातुस्थामयान् हन्ति ।

७



पीतपुष्पं^([\[३\]](#cite_note-3)) मेदोधातुगतविकारविनाशकः ।

८



नीलपुष्पं^([\[४\]](#cite_note-4))
सन्धिमज्जा^([\[५\]](#cite_note-5))धातुरोगविकारघ्नः ।

९



अनेकपुष्पवद्द्रव्यं शुक्लहीनबलरोगापहः ।

१०



रक्तपुष्पाज्जातबीजजन्याः फलसारकाः ।

११



श्वेतपुष्पजातबीजजन्याः सारसारकाः ।

१२



पीतपुष्पजातबीजजन्याः पत्रसारकाः ।

१३



^([\[६\]](#cite_note-6))कन्दाज्जातबीजजन्याः
^([\[७\]](#cite_note-7))कन्दसारकाः ।

१४



बीजाज्जातबीजजन्याः बीजसारकाः ।

१५



पुष्पज्जातबीजजन्याः पुष्पसारकाः ।

१६



पीतपुष्पाज्जातश्शुक्लधात्वधोगतविकारप्रकृतिमपहरन् स्वादुरसवच्चरमधातुपोषकः
।

१७



श्वेतजन्यजातरसास्तत्पुष्पवन्महीरुहः सकलपवनापहाः ।

१८



श्वेतपुष्पवत्पादपाः पित्तप्रहारकाः ।

१९



पीतपुष्पवन्महीरुहः कफामयान् घ्नन्ति ।

२०



नीलपुष्पवत्तरवः द्वन्द्वयोगरोगान् ^([\[८\]](#cite_note-8))प्रहरन्ति ।

२१



एकशाखिनोऽनेक^([\[९\]](#cite_note-9))पर्णास्तथा ।

२२



पृथिव्येकैकजातो^([\[१०\]](#cite_note-10)) रक्तरूपे ।

२३



अनलोत्पादकजाताः पीतधर्ममध्यभूताः ।

२४



अनेकावयवी ^([\[११\]](#cite_note-11))पीतप्रभा ।

२५



अनिलाधिक्यद्रव्याणि दुर्गुणगुणहीननिर्गुणवन्न भासन्ते ।

२६



जातरूपानिलरूपे अनेकवर्णेष्वेकाधिको भवेत् ।

२७



एकैकजातीयानामनेकजन्मनामेवंविधिः ।

२८



तद्भूतरूपाधिगतवातपित्तकफान्यविकारहेतुज्ञानवानायुष्कामो भवति ।

२९



^([\[१२\]](#cite_note-12))दोषप्रभावज्ञानपूर्वकं नाभेरधस्तादूर्ध्वे
हृदिस्थवातपित्तकफाः समस्ता असमस्तास्समग्राण्यामयप्रतिपादकाः ।

३०



यत्रस्था ये रसास्तत्तद्भूतजातास्ते धातुपोषकाः ।

३१



अविकृतास्ते तान्पुष्णन्ति^([\[१३\]](#cite_note-13)) ।

३२



शुक्लशोणितसन्निपातकास्तथा ।

३३



मातुराहारजातहेतुकाः तावद्द्रव्यजा रुजः
योनिप्रकृतयश्चिरावृतास्ताभिरावर्तन्ते । ताभिरभिवर्धन्ते ।

३४



तेन च^([\[१४\]](#cite_note-14)) लोकोऽभिभूयते ।

३५



शुक्लशोणितसन्निपातकाले वा मातुराहारजातहेतुका
योनिप्रकृतयस्ताभिरावृतास्ताभिरभिवर्धन्ते ।

३६



शरीरे शोषकपोषकद्रव्यैस्तथा ।

३७



कायकामविकारजाताः मानसिकाश्चाभिघातजाः यावन्तोऽभिवर्धन्ते
यावद्द्रव्यजातरोगाः अवयवविकारहेतुकास्तावद्द्रव्यजातरुजः प्रपद्यन्ते ।

३८



भूतपूर्वजातरसजातरोगास्तत्तद्भूतपूर्वरसादनाज्जातरोगाः ।

३९



समानजात्यामयहेतुकजातिद्रव्यैः तद्भूतभूतावयवाः प्रवर्धन्ते ।

४०



दर्शनस्पर्शनाभिभाषणादि^([\[१५\]](#cite_note-15)) भेदाः प्रदृश्यन्ते ।

४१



जाङ्गलानूपसाधारणदेशादिक्रमाद्वातकफपित्तामयाः तद्भूतभूतभेषजाः
विध्युक्तप्रकारास्स्मृताः ।

४२



शोधनशमनरूपं ^([\[१६\]](#cite_note-16))द्विप्रकारं भेषजम् ।

४३



^([\[१७\]](#cite_note-17))दोषास्तत्रेरिताः ।

४४



^([\[१८\]](#cite_note-18))तैर्देहशोधनं भेषजम् ।

४५



^([\[१९\]](#cite_note-19))तैर्देहशोधनमन्नं भेषजम् ।

४६



ऊर्ध्वाधोवस्तिकर्मोपकारकम् ।

४७



तस्मिन् निवर्तकतैलघृतलेह्यादयः पोषकाः ।

४८



शास्त्रविषयद्रव्यभेदज्ञानवान् भिषक् ।

४९



सर्वौषधक्षमो रोगी भवेदरोगी ।

५०



व्युत्क्रमास्ते दोषविकारकाः ।

५१



विषमगतिविकारकारको रोगः ।

५२



अरोगी दोषसमगत्या ।

५३



अहरहरात्मानमेवाभिमंस्यात्^([\[२०\]](#cite_note-20)) ।

५४



प्रातरुत्थायाभिमतदेवतायाजनम् ।

५५



तद्रूपलक्षणोपशयाप्तिभिर्निर्धारणम् ।

५६



दोषाः कालमनुसरन्ति ।

५७



कालानुकूलभेषजं कुर्यात् ।

५८



तिक्तक्षीरप्रदार्द्रशाखादिभिर्दन्तस्यान्तः प्रक्षालनम् ।

५९



लोचनावलोचनम्

६०



आपादमस्तकं तैलाभिषेचनम्

६१



उद्वर्तनं कफघ्नम् ।

६२



यथासुखोष्णाद्भिः प्रक्षालनम् ।

६३



ततः सङ्कल्पपूर्वं स्नानमाचरेत् ।

६४



दशविधस्नानमशक्तेषु ।

६५



अशुद्धे सत्यायुर्विनश्यति ।

६६



शुद्धकर्माधिकारः ।

६७



आयुष्कामयमानं भेषजम् ।

६८



शतायुः पुरुषश्शतेन्द्रिय आयुष्येवेन्द्रिये प्रतितिष्ठति ।

६९



पराशयमालक्ष्यान्तर्हितं कुर्वन् प्रवर्तेत ।

७०



यान्यनवद्यानि कर्माणि तानि सेवितव्यानि ।

७१



यान्यनिन्दितानि तानि त्वयोपास्यानि ।

७२



नो इतराणि ।

७३



यान्यस्माकं सुचरितानि ।

७४



ये के चास्मच्छ्रेयांसो ब्राह्मणाः तेषां त्वयाऽऽसनेन प्रश्वसितव्यम् ।

७५



श्रद्धया देयम् ।

७६



अश्रद्धयाऽदेयम् ।

७७



श्रिया देयम् ।

७८



ह्रिया देयम् ।

७९



भिया देयम् ।

८०



संविदा देयम् ।

८१



वित्तशाठ्यं न कारयेत् ।

८२



तस्माद्विषयप्रवृत्त्या सुखमेकमनुभूयते ।

८३



धर्मार्थकामहेतुपूर्वकम् ।

८४



मध्यमस्सर्वपुरुषार्थः ।

८५



प्रकाशयेत्पण्डितानाम् ।

८६



न पीडयेन्नातिलालयेदिन्द्रियाणि ।

८७



एवं सततम् ।

८८



न हिंस्यात्सर्वभूतानि ।

८९



प्रातरविकारं निरीक्षयेत् ।

९०



विसृष्टविण्मूत्राद्विमलाशयः ।

९१



सर्वात्मानं स्वशरीरवत्पश्यति ।

९२



देवब्राह्मणगोऽर्थिनस्सुपूजयेत् ।

९३



विधिनियमिताचारवान् भुङ्क्ते ।

९४



आयुरारोग्यमैश्वर्यं यशोलोकांश्च शाश्वतान् ।

९५



अर्कानिलानलनक्षत्रादयः कालचक्रसिद्धाः प्रचरन्ति ।

९६



विविधसुखं कालचक्रं प्रयच्छति ।

९७



स कालस्सर्वं सृजति ।

९८



स सर्वजगत्पोषकः ।

९९



स एव नाशहेतुकः ।

१००



नित्य^([\[२१\]](#cite_note-21))नियन्ता स एकः ।

१०१



स एवंवित् ।

१०२



जगदन्नमयं करोति ।

१०३



कालकर्मवशात्तत्तत्फलं प्रददाति ।

१०४



इत्यायुर्वेदस्य अष्टमः प्रश्नः समाप्तः.

------------------------------------------------------------------------

1.  [↑](#cite_ref-1) जलमेहाति--A.
2.  [↑](#cite_ref-2) पुष्पी--B.
3.  [↑](#cite_ref-3) पुष्पी--B.
4.  [↑](#cite_ref-4) पुष्पी--B.
5.  [↑](#cite_ref-5) रसास्थिमज्जा-–B.
6.  [↑](#cite_ref-6) काण्डा--A&C
7.  [↑](#cite_ref-7) हव--A&C.
8.  [↑](#cite_ref-8) प्रदहन्ति--B.
9.  [↑](#cite_ref-9) वर्णा--B&C.
10. [↑](#cite_ref-10) 'रक्तरूपे'-- इत्यादि 'द्रव्याणि' इत्यन्तं न A.C.
    कोशयोर्द्दृश्यते ।
11. [↑](#cite_ref-11) पित्रप्रभा इति पाठः.
12. [↑](#cite_ref-12) दोषभाव--A&C.
13. [↑](#cite_ref-13) स्थितान्पुष्णन्ति--A.
14. [↑](#cite_ref-14) तच्चकिलोको--C.
15. [↑](#cite_ref-15) भाषणवि--B.
16. [↑](#cite_ref-16) रूपप्रकारं--A&C.
17. [↑](#cite_ref-17) A.C.कोशयोनैतद्दृश्यते ।
18. [↑](#cite_ref-18) तैर्दाहः—-A.B.C.
19. [↑](#cite_ref-19) तैर्दाहः—-A.B.C.
20. [↑](#cite_ref-20) भिगमनं न्यव्यात्--B. भिगमनं स्वस्यात्--A&C.
21. [↑](#cite_ref-21) नित्यो--A.
