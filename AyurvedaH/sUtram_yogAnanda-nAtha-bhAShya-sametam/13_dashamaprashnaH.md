+++
title = "13 दशमप्रश्नः"

+++


## अथ दशमः प्रश्नः.

------------------------------------------------------------------------

देहानिलपथगतसुखकालविरुद्धकर्मकरणं देहविनाशकं भवति ।

१



तत्तत्पोषकद्रव्यजन्यं भेषजम् ।

२



तत्कालोचितकार्य^([\[१\]](#cite_note-1))करणम् ।

३



यावदृतुजातरसाः पोषकाः ।

४



अहरहरविकारं निरीक्षयेत् ।

५



पथ्योचितान् पोषयेत् ।

६



तदुपकारकद्रव्यावलोचनमार्जनं^([\[२\]](#cite_note-2)) धातुपोषकम् ।

७



(अ) शुचिमलापहारकम् ।

८



पार्थिवावयवयोगात्सर्वरसानुगुणदं भवति ।

९



स्वादुरसवद्द्रव्ययोगाच्छुक्लाभिवृद्धिं करोति ।

१०



अब्भूताभिवर्धकम् ।

११



तत्कालातियोगादम्लरसवज्जलं ^([\[३\]](#cite_note-3))पचनपित्तप्रकोपहारकम् ।

१२



^([\[४\]](#cite_note-4))तिन्त्रिका तिक्तरसा ज्वरपित्तापहा ।

१३



^([\[५\]](#cite_note-5))शृंगीसतिक्तं ज्वरातिसारनुत् ।

१४



^([\[६\]](#cite_note-6))मूर्वा स्वादुरसा विषमज्वरहृद्रोगनाशिनी ।

९५



^([\[७\]](#cite_note-7))विषा तिक्तरसा विषमज्वरक्षयतृष्णापहा ।

१६



^([\[८\]](#cite_note-8))कल्यस्तिक्तरसो रक्तपित्तकुष्ठकण्डूकफरोगघ्नः ।

१७



^([\[९\]](#cite_note-9))नेता तिक्तरसा रक्तपित्तकण्डूव्रणघ्नी ।

१८



^([\[१०\]](#cite_note-10))दीपनीरसा भूनिम्बा तिक्तरसा
कफज्वरतृष्णाप्रकोपहारिणी ।

१९



कैडर्यः कटुरसो रुच्यो ग्राही दीपनः कासापहः ।

२०



रोहिणी तिक्तरसा सर्वज्वरकासजित् ।

२१



मुस्ता तिक्तरसा कफपित्तज्वरारोचकविनाशिका ।

२२



तारस्तिक्तरसः मदभ्रमज्वरातिदाहनुत् ।

२३



वालुकं तिक्तरसं
दुष्ट^([\[११\]](#cite_note-11))कण्डूविसर्पकविदाहज्वरविनाशकम् ।

२४



तुरुष्कः कटुरसो देवताप्रियः
^([\[१२\]](#cite_note-12))कुष्ठकण्डूकासतृष्णाप्रदः ।

२५



मृगमदः कटुरसः कासपवनहरः हृद्यगन्धप्रदः ।

२६



उशीरः कटुरसः शीतलहृन्नेत्र^([\[१३\]](#cite_note-13))रुजापहः ।

२७



शौण्डं तिक्तरसं कफमुखरोगहरं वृष्यं बल्यं रसायनम् ।

२८



कोलिकं कटुरसं वातपित्तान्यमुखरोगजित् ।

२९



गुवाकः^([\[१४\]](#cite_note-14)) कषायरसो
भेदिमोहकृत्कफ^([\[१५\]](#cite_note-15))पित्तहरः ।

३०



नीली^([\[१६\]](#cite_note-16)) तिक्तरसः वृष्यादिविषप्रमोहजित् ।

३१



तपस्विनी तिक्तरसा श्लेष्मामयरक्तपित्तविनाशिनी ।

३२



धरुषी^([\[१७\]](#cite_note-17)) तिक्तरसो विषकुष्ठविनाशकः ।

३३



शैलेयकं तिक्तरसं विषमुर्च्छाभ्रमपवनपित्तविनाशकम् ।

३४



वालुकं^([\[१८\]](#cite_note-18)) तिक्तरसं^([\[१९\]](#cite_note-19))
वातपित्तशिरोरुङ्नुत् ।

३५



लाक्षा तिक्तरसा कफकुष्ठज्वरभ्रमविनाशिनी ।

३६



सुप्रभा तिक्तरसा ज्वरविदाहापहा गर्भस्थामयान् हन्ति ।

३७



ताम्रपुष्पी^([\[२०\]](#cite_note-20)) कषायरसः
रक्त^([\[२१\]](#cite_note-21))पित्तातिसारजिद्गर्भसंस्थापनः^([\[२२\]](#cite_note-22))
।

३८



पौण्डरीकं^([\[२३\]](#cite_note-23)) मदभ्रमरक्तपित्तातिसारजित् ।

३९



सिंहिका कटुरसा उष्णज्वरारोचकानाहघ्नी ।

४०



तिन्त्रिका^([\[२४\]](#cite_note-24)) कटुरसा कफमेहामयापहा वृष्यबृह्मणी ।

४१



शैलूषः स्वादुरसः सर्वशूलछर्द्यतिसारहरा दीपनपाचनबल्या ।

४२



तिन्त्रिका कटुरसा शोभपाण्डुकफानिलघ्नी दोषापहा ।

४३



तिन्दुकः^([\[२५\]](#cite_note-25)) कटुरसः कफामयापहः ।

४४



स्थौणेयः^([\[२६\]](#cite_note-26)) तिक्तरसः
शोभकासहिक्कावम्यरोचकहिध्माविनाशनः ।

४५



दीर्घायुस्स्वादुरसः रक्तपित्तानिलविनाशकः ।

४६



जीवकं^([\[२७\]](#cite_note-27)) कटुरसं चक्षुष्यं सर्वरोगजित् ।

४७



माषा स्वादुरसा रक्तपित्तहरा कफशुक्लकारिका ।

४८



वृष्यवल्ली स्वादुरसा बल्या वृष्या समीरजित् ।

४९



यष्टिः स्वादुरसा छर्दिविषमपित्तपवनापहा ।

५०



इक्षु^([\[२८\]](#cite_note-28))स्स्वादुरसः श्वासकासपवनासृक्पितरसहरा
रसायनी ।

५१



गोपा स्वादुरसा वातपित्तातिसारघ्नी ।

५२



कर्णिका स्वादुरसा लघुज्वरश्वासकासादिदाह^([\[२९\]](#cite_note-29)) जित् ।

५३



वाकूची^([\[३०\]](#cite_note-30)) स्वादुरसा कुष्ठवातज्वरविनाशिनी ।

५४



मदनस्तिक्तरसः क्षयगुल्मप्रमेहकारकः ।

५५



वंशस्तिक्तरसः^([\[३१\]](#cite_note-31)) कफविषहरो
वर्ण्यः^([\[३२\]](#cite_note-32)) ।

५६



त्रपुसं स्वादुरसं वातासृक्पित्तमूत्रकृच्छ्रविकारजुनुत् ।

५७



कोशातकी स्वादुरसा वातपित्तगुल्मप्रमेहहारिका ।

५८



वन्ध्या कषायरसा पाण्डुशोभोदरार्शःकफपित्तातिसारजित्
सरा^([\[३३\]](#cite_note-33)) ।

५९



धात्री^([\[३४\]](#cite_note-34)) कषायरसा कफपित्तहरा वृष्या ।

६०



विद्रुमः^([\[३५\]](#cite_note-35)) तिक्तरसः नेत्रकण्ठरोगघ्नः
केशवृद्धिकरो लघुः ।

६१



शशि^([\[३६\]](#cite_note-36)) स्तिक्तरसा
गुल्मव्रणप्रमेहोष्णोदरक्रिमिशूलहरा ।

६२



विशल्या कटुरसा कफवातहरा^([\[३७\]](#cite_note-37)) विरेचनी ।

६३



आखुकर्णी^([\[३८\]](#cite_note-38)) स्वादुरसा
वातपित्तपाण्डुझिक्रिमिशोभदाहरा ।

६४



कलला^([\[३९\]](#cite_note-39)) कटुरसा श्वासकासपित्तामयविनाशिनी ।

६५



.... तिक्तरसः कफवातगुल्मार्शोहरो विरेचकः ।

६६



विशल्या तिक्तरसा प्लीहगुल्मोदरकफपित्तापहा ।

६७



हैमवती कटुरसा कुष्ठपाण्डुशोभक्षयापहा ।

६८



त्रिवृत् स्वादुरसा वातपित्तप्रशमनी विरचनी ।

६९



रास्ना कटुरसा शोभवातोदरकफविघातकी ।

७०



तुरगी कटुरसा वातश्लेष्मक्षयकासनेत्रामयान् जयेत् ।

७१



वर्षाभूस्तिक्तरसा कफपित्तशोभपाण्डुजित्^([\[४०\]](#cite_note-40)) ।

७२



बला स्वादुरसा वातपित्तज्वरविनाशिनी ।

७३



पिप्पली स्वादुरसा वातपित्तजिद्रम्यरसायनी^([\[४१\]](#cite_note-41)) ।

७४



आमण्डा^([\[४२\]](#cite_note-42)) स्वादुरसा पित्तगुल्मोदरार्तिहरा विरेचनी
।

७५



मिसी^([\[४३\]](#cite_note-43)) कटुरसा वातपित्तज्वरव्रणविनाशिनी बल्या ।

७६



बला पीवरा स्वादुरसा वातपित्तव्रणज्वरनेत्रामयापहा ।

७७



शालिनी^([\[४४\]](#cite_note-44)) स्वादुरसा वातपित्तजित् बल्या ।

७८



वामनी कटुरसा वातश्लेष्महरा हृत्कण्ठकृमीन् हन्ति ।

७९



क्रिमिघ्नः^([\[४५\]](#cite_note-45)) कटुरसः वातपित्तजित्
क्रिमिनेत्रामयान्हन्ति ।

८०



लवणो लवणरस उच्यते^([\[४६\]](#cite_note-46)) ।
सकलशूलपवनापहः^([\[४७\]](#cite_note-47)) ।

८१



पटुजः कटुरसः रक्तातिसारत्रिदोषघ्नः ।

८२



सामकं^([\[४८\]](#cite_note-48)) कटुरसं गुल्मादनावचनम्? ।

८३



गुदाच्च द्व्यङ्गुलादूर्ध्वं मेढ्राश्च द्व्यङ्गुले तथा ।



चतुरङ्गुलिमायामं विस्तारं कुक्कुटाण्डवत् ॥

८४



ओमात्महितदण्डेस्मिऽन् चक्रमध्ये मतेऽनिशम् ।



अष्टप्रकृतिरूपाऽस्ति कुण्डली सुप्तनागवत् ॥

८५



इत्यायुर्वेदस्य दशमः प्रश्नः समाप्तः.

------------------------------------------------------------------------

1.  [↑](#cite_ref-1) कारणम्--B.
2.  [↑](#cite_ref-2) मज्ञवनं--A. मज्जवनं--C.
3.  [↑](#cite_ref-3) पवन--B.
4.  [↑](#cite_ref-4) तन्द्रिका-–A&C.
5.  [↑](#cite_ref-5) स्रंगीस--B.
6.  [↑](#cite_ref-6) मूला--A&C.
7.  [↑](#cite_ref-7) वृषा-–A&C.
8.  [↑](#cite_ref-8) कल्यास्तिरसो--A&C.
9.  [↑](#cite_ref-9) सता–-A.
10. [↑](#cite_ref-10) दिवनिरसारः--A&C.
11. [↑](#cite_ref-11) कुष्ठ--A.
12. [↑](#cite_ref-12) कुष्ठकामलकफतृष्णा-–A&C.
13. [↑](#cite_ref-13) शीतलकफहृन्नेत्र--A.
14. [↑](#cite_ref-14) गुवा--B.
15. [↑](#cite_ref-15) मोहहृत्कफ--A.C.
16. [↑](#cite_ref-16) निरि--A.&.C.
17. [↑](#cite_ref-17) धरुषिः--C.
18. [↑](#cite_ref-18) B कोशे पदद्वयमिदं त्यक्तम्.
19. [↑](#cite_ref-19) B कोशे पदद्वयमिदं त्यक्तम्.
20. [↑](#cite_ref-20) ताम्रपुष्पं--A.&.C.
21. [↑](#cite_ref-21) कफ--A.&.C.
22. [↑](#cite_ref-22) सारद्विड्भवसंस्थापिनी--B.
23. [↑](#cite_ref-23) हेण्डलिकं--B.
24. [↑](#cite_ref-24) तन्त्री दन्ती--B.&.CA.
25. [↑](#cite_ref-25) टुन्दुकः--A. डुन्दुकः--C.
26. [↑](#cite_ref-26) स्थौणः--A.&.C.
27. [↑](#cite_ref-27) देवकं--A. वनं--C.
28. [↑](#cite_ref-28) बिक्षुः--A.&.B. निक्षुः--C.
29. [↑](#cite_ref-29) कासविदाह--A.&.C.
30. [↑](#cite_ref-30) दाहाची--B. वारुजिः--C.
31. [↑](#cite_ref-31) A.C. कोशयोस्त्यक्तमिदं पदद्वयम्.
32. [↑](#cite_ref-32) वृष्यः
33. [↑](#cite_ref-33) स्थिरा--B.
34. [↑](#cite_ref-34) रात्रिः--A.&.C.
35. [↑](#cite_ref-35) कतिद्रुमः--A.&.C.
36. [↑](#cite_ref-36) कसि–-A.&.C.
37. [↑](#cite_ref-37) कफवातगुल्मार्शोहरा--A&C.
38. [↑](#cite_ref-38) आघुपर्णी—-A.
39. [↑](#cite_ref-39) कला--A.
40. [↑](#cite_ref-40) जित्वरा--A.
41. [↑](#cite_ref-41) जिद्वृष्या--A.
42. [↑](#cite_ref-42) आमन्ता-–A&C.
43. [↑](#cite_ref-43) मिशि--B मिशी--A.
44. [↑](#cite_ref-44) शाली--A&C.
45. [↑](#cite_ref-45) क्रिमि मः--B&C.
46. [↑](#cite_ref-46) रुच्यते-—A.
47. [↑](#cite_ref-47) नातः परं B कोशे A ग्रन्थो दृश्यते--
48. [↑](#cite_ref-48) नामकं Namak=Salt?
