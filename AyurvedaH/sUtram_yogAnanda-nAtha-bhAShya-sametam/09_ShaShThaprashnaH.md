+++
title = "09 षष्ठप्रश्नः"

+++


अथ षष्ठः प्रश्नः.

------------------------------------------------------------------------

लवणरसोऽस्थिदृढ़करः ।

१



लवणविरसोऽस्थिमृदुकरः ।

२



तिक्तरसो मेदःप्रवर्धकः ।

३



तिक्तरसविरसो मेदोऽभिघातकः ।

४



ऊषणरसो मांसाधिक्यप्रदः ।

५



ऊषणविरसो मांसहीनताप्रदः ।

६



कषायरसोऽसृग्धात्वाधिक्यप्रदः ।

७



विरसकषायो निर्गतरसासृक्प्रवर्धकः ।

८



असृगेव रसः ।

९



असृगेव रसासृक् ।

१०



विरुद्धद्रव्ययोगाद्विरसो भवति ।

११



विषमोत्पादको भवति ।

१२



सोऽविपक्वो भवति ।

१३



तस्माद्विषमानलो भवति ।

१४



यद्रसाज्जातोऽनलस्तद्रसं पचति ।

१५



रसानुसरो ^([\[१\]](#cite_note-1))दोषः ।

१६



दोषानुसरो रोगः ।

१७



रोगानुसरो धातुः ।

१८



धातुप्रचरा दोषाः ।

१९



आद्यास्त्रयः ।

२०



पवनप्रकोपं हरन् तद्रसानुसरो धातुपोषकः ।

२१



आद्यास्त्रयो विरसैकताभावात् तदनुगतरोगाः ।

२२



पवनप्रकोपजाताश्चासाध्याः ।

२३



आद्याज्जातरोगस्सद्यो मारकः ।

२४



द्वितीयाज्जातश्चतुरहः ।

२५



तृतीयष्षड्रात्रम् ।

२६



तत्रैकरसो विरसोऽष्टमे प्राणघातकः^([\[२\]](#cite_note-2))।

२७



आद्यरसाद्विरसो दशमेऽहनि ।

२८



अन्यरसाद्विरसश्चतुर्दशाहनि ।

२९



अन्त्यद्विरसरस एकरसो विरसोऽष्टादशेऽहनि ।

३०



तिक्तास्त्रयो मेदोमांसासृक्प्रचारं प्रवर्धयन्ति ।

३१



विरसा रसविषमप्रदा भवन्ति ।

३२



तिक्तास्त्रय एकदा रसा विरसा
भूत्वैकैकमनेकगुणरसान्प्र^([\[३\]](#cite_note-3))दर्शयन्
नान्यरसोत्पादकोऽनलो भवेत् त्रिस्सप्ताहान्निवर्तते ।

३३



तत्तद्रोगास्सुसाध्याः ।

३४



तिक्तरसाद्विरसष्षोडशाहस्सुसाध्यः ।

३५



तिक्तरसाद्विरसैकरसविरस एकादशाहस्सुसाध्यः ।

३६



अधिकरसवद्द्रव्य^([\[४\]](#cite_note-4))मामयहेतुकम् ।

३७



^([\[५\]](#cite_note-5))यद्दोषाहारसातिमात्रका रसास्तद्दोषजनकाः ।

३८



यावदजीर्णं तावद्रोगः ।

३९



यावज्जीर्णं समयो निवर्तकः^([\[६\]](#cite_note-6)) ।

४०



मधुररसादि^([\[७\]](#cite_note-7))सन्निपातज्वरापहम् ।

४१



गोघृतं सर्वरोगहृत् ।

४२



आजमाविकं बालरोगविनाशनम् ।

४३



क्ष्माल्पानलाम्बुजस्वादुरसं पित्तहरम् ।

४४



पाकाम्लरसः पवनानुगमन्दाक्षिरोगहारकः ।

४५



सिद्धपाकाद्धि स्वादुरसः पवनहारकः ।

४६



^([\[८\]](#cite_note-8))अभिपाकरसवद्द्रव्यमनिलामयनिवर्तकम् ।

४७



स्वादुबीजलवणाम्लकद्रव्यं सकलपवनापहरम् ।

४८



आम्लबीजलवणकाण्डस्वादुपत्रादिकं पित्तावृतानिलनिवारकम् ।

४९



लवणबीजस्वाद्वम्लगात्रद्रव्यं कफावृतानिलगदापहम् ।

५०



कषायरसनिभं आम्लगात्रभूरुहं सकलामयापहारकम् ।

५१



कषायरसश्शुक्लशरीरनाशहेतुकः ।

५२



स्वादुरसाश्चरमधातुनाशकरसविनाशकाः ।

५३



ऊषणरसवत्पोषकमज्जाप्रबोधकपवनहराम्लरसः तदुद्भूतरोगघातकः ।

५४



तिक्तरसवदस्थिशोषकामयनिवर्तकम्^([\[९\]](#cite_note-9)) ।

५५



लवणरसोऽन्तस्स्थितामयापहः ।

५६



लवणरसगुणकमेदोधातु^([\[१०\]](#cite_note-10))दूषकनिवर्तकः ।

५७



तिक्तबीजं कटुशाखाशरीरं
कफरोगजालामयरसाज्जाताजीर्णज्वरस्य^([\[११\]](#cite_note-11))सप्ताहान्निवर्तकम्
।

५८



तावदजीर्णरसो रसान्तरं भवति ।

५९



तत्तद्रसस्तत्तद्रोगनिवर्तकः ।

६०



तद्विषमो भवति ।

६१



^([\[१२\]](#cite_note-12))पित्तहेतुकाम्लरसाजीर्णं षड्रात्रात्तद्रसान्तरं
भवति ।

६२



तद्रसस्तद्दोषजनकः ।

६३



कफहेतुकलवणरसाजीर्णं नवरात्रं तावद्रसान्तरं भवति ।

६४



तद्रसस्तद्दोषजनकः ।

६५



विरसान्नजाताजीर्णेऽपि ज्वरः ।

६६



यद्विरसानलापाच्यः स्वादुरसः, कषायो यद्भवेदनिलहेतुकः,
आम्लविरस^([\[१३\]](#cite_note-13))स्तिक्तरसः पित्तहेतुकः
तद्विरसास्तद्भेषजाः ।

६७



अनल^([\[१४\]](#cite_note-14))एव निवर्तकः ।

६८



जीर्णाजीर्णविवेको जिह्वायां विद्यते नृणाम् ।

६९



स्वाञ्जल्यां दृश्यते रसः ।

७०



यत्रस्था ये रसास्तत्रैव भान्ति ।

७१



तस्मात्पाचकपित्तं पचत्याहारम् ।

७२



धातून्पचत्यनिलः^([\[१५\]](#cite_note-15)) ।

७३



स एव ज्वरः ।

७४



धातुक्षयो भवति ।

७५



पित्तो ह्यूष्मा ज्वरो नास्त्यूष्मणा विना ।

७६



कषायतिक्तमधुराः पित्तनिवर्तकाः ।

७७



^([\[१६\]](#cite_note-16))यद्वह्निस्स्वस्थाने
ज्वलितो^([\[१७\]](#cite_note-17)) भवति तदाहारो धातुप्रदो भवति
तदानलस्स्वस्थः ।

७८



तदाहारविहारौ धातुपोषकौ ।

७९



रसासृक्स्वादुमांसाम्लमेदोलवणोऽस्थि तिक्तमज्जोषणशुक्लकषायाः प्रतिपक्षकाः
।

८०



शुक्ले स्वादु मज्जाम्लः लवणमेदस्तिक्तमांसोषणकषायरसा
रसासृग्धातुप्रबर्धकाः ।

८१



दोषप्रकोपहेतूद्भवदोष एव विकारः ।

८२



यदा विकारमङ्गे पश्यति तदाऽविकारकरणं कुर्यात् ।

८३



आप्यं तापहारि ।

८४



धातुधारणस्वादुरसवद्द्रव्यं अनिलजातानलामयभेषजम् ।

८५



यद्रसाधिक्यभूतोऽस्ति तद्रसाधिक्यरसो गुणदायकः ।

८३



प्रातः पीत्वाऽम्बु आमाशयस्थरोगं विशोधयत् सर्वरोगहारकम् ।

८७



पयः पित्तकफपवनस्पन्दहरं श्वासखासज्वरविनाशनम् ।

८८



गव्यं धातुविवर्धनम् ।

८९



आजं श्वासकासजित् ।

९०



औष्ट्रकं कफपित्तनुत्^([\[१८\]](#cite_note-18)) ।

९१



मानुष्यं सर्वदोषघ्नं सन्निपातज्वरनिवारणम् ।

९२



कटुकादिः रक्तरोगादिकषायकाण्डदेहकफावृत्तरुजापहः ।

९३



सर्वदेशकालदेहगतैकरसस्तत्तद्धातुगतरोगविनाशकः ।

९४



इत्यायुर्वेदस्य षष्ठः प्रश्नः समाप्तः.

------------------------------------------------------------------------

1.  [↑](#cite_ref-1) रोगः--A.
2.  [↑](#cite_ref-2) तत्रैकरसो द्विरसो–-रसाद्विरसः--A&B.
3.  [↑](#cite_ref-3) मनेकरसगुणान्प्रद--B.
4.  [↑](#cite_ref-4) मामहेतु.
5.  [↑](#cite_ref-5) यद्दोषहार.
6.  [↑](#cite_ref-6) Bकोशे नास्त्येतत्.
7.  [↑](#cite_ref-7) रोगादिसन्निपात--A.
8.  [↑](#cite_ref-8) अधिकंपात–-A.
9.  [↑](#cite_ref-9) विवर्धकम्--A.
10. [↑](#cite_ref-10) पोषक--B.
11. [↑](#cite_ref-11) ज्वर:--A&B.
12. [↑](#cite_ref-12) दीप्ति--A.
13. [↑](#cite_ref-13) विरसः कटु--A.
14. [↑](#cite_ref-14) अनिल--A.
15. [↑](#cite_ref-15) नलः--B.
16. [↑](#cite_ref-16) यो वह्नि--A.
17. [↑](#cite_ref-17) ज्वरो--A.
18. [↑](#cite_ref-18) नैतत् A. कोशेऽस्ति.
