+++
title = "10 सप्तमप्रश्नः"

+++


अथ सप्तमः प्रश्नः.

------------------------------------------------------------------------

एकशरीरवद्द्रव्यमेकैकभेषजम् ।

१



तिक्तरसवत्तदामयजन्यरोगहारकः ॥

२



ऊषणरसवन्मांसधातुनाशकाम्लरसस्तद्धातुमयान्^([\[१\]](#cite_note-1)) हन्ति ।

३



स्वादुरसैः रसासृग्धातुनाशकामयैः
तद्विरुद्धकषायरसै^([\[२\]](#cite_note-2))स्तद्विनाशकश्शोणितवायुरुत्पद्यते
।

४



यद्द्रव्योचितसारो यद्रसा^([\[३\]](#cite_note-3))नुसरितगुणप्रधानकरसः
तज्जातीयोऽन्य^([\[४\]](#cite_note-4)) रसप्रतिबन्धकगुणदायकः ।

५



यावद्धातुगतद्रव्योचितसारा^([\[५\]](#cite_note-5))
स्तज्जातीयान्यद्रव्यस्थास्तद्रसानुगुणकामयोत्पादकाः^([\[६\]](#cite_note-6))
।

६



व्युत्क्रमैर्विरसैर्धातुरसैर्विषमैर्धातुशोषक^([\[७\]](#cite_note-7))
जातानिल उत्पद्यते ।

७



अप्स्वासृक्स्वादुविरसस्तद्धातुजन्यपवनजनकः ।

८



यावद्योगैक^([\[८\]](#cite_note-8)) कषायरसनिवर्तकः
^([\[९\]](#cite_note-9))प्रथमद्धातुस्थविभूतगुणशुद्धस्वादुरसविरसान्त्यजन्यानिलः
तिक्तधातौ चरन्^([\[१०\]](#cite_note-10)) एकैकं नैकविधो बहु
हूयते^([\[११\]](#cite_note-11)) ।

९



प्राकृतवैकृतरूपानिलाम्लरसानुगतस्वादुरसोऽनिलहरः ।

१०



मन्दमधुरमध्यमाम्लाधिकलवणद्रव्यैकसंसृष्टान्तिक^([\[१२\]](#cite_note-12))
मलरोधार्शसः कायपवनादिरोगाः प्रपद्यन्ते ।

११



हीनाम्लरसमध्यलवणधिकाम्लरसवद्द्रव्यैः श्वासखासवमनोद्गारादीनां
इन्द्रियाधिगताध्मानाद्यामयाश्च दृश्यन्ते ।

१२



क्ष्माम्भोरसवद्भूताम्बुरसक्षारगुणानुसर^([\[१३\]](#cite_note-13))
स्वादुरसवद्भूरुहाः रसासृक्पित्तपवनापहाः ।

१३



यद्द्रव्यानुसरितं^([\[१४\]](#cite_note-14)) यद्द्रव्यं
तत्सारान्यसारवद्बीजं तज्जन्यतैलं तद्द्रव्यं
वर्धयन्^([\[१५\]](#cite_note-15)) यावत्सारफलदं पवनहरं सकलधातुपोषकम् ।

१४



यावद्द्रव्यसारान्यद्रव्ययोगरसान्यसारोषणजातं

यावद्द्रव्यान्यजन्यधूमहेतुक^([\[१६\]](#cite_note-16))मनलगुणानुसरि

तमार्द्रज्वलनज्योतिरात्मकभूतोषण^([\[१७\]](#cite_note-17))रसगुणदं
कफानिलहरं पित्तप्रकोपकारकं मूलाधारोद्बोधकम्^([\[१८\]](#cite_note-18)) ।

१५



पवनात्मकासवपेय^([\[१९\]](#cite_note-19))
भूरुहास्सतुषैकबीजकाण्डा^([\[२०\]](#cite_note-20))देहवातयोग्यसकलदोषहरास्सुप्तधातुप्रदाः
।

१६



हृस्वं लघु । उत्तरोत्तरं गुरु कालपाकजद्रव्यम् ।

१७



तथाश्वेतकृष्णरक्तधूम्रभेदाह्वया
^([\[२१\]](#cite_note-21))गुरुसमलघुगुणदाः ।

१८



क्रमाद्वातपित्तकफामयापहाः ।

१९



प्रथममध्यमान्तिमानामेकैकवर्णा
विरसमध्यमोत्तमरूपभूसारजात^([\[२२\]](#cite_note-22)) रूपभेदा भवन्ति ।

२०



वर्णभेदादिकं धान्यम् ।

२१



नवधान्यानि भवन्ति ।

२२



सप्तधातूनां दोषत्रयाणां पोषकशोषकसमहीनमध्यमोत्तमगुणदं धान्यम् ।

२३



एवमेतावान्प्रियङ्गवः^([\[२३\]](#cite_note-23)) ।

२४



श्यामाकाश्च मे नीवाराश्च मे ।

२५



उद्दालकानामेवं विद्यात् ।

२६



आद्यास्त्रयो धातुपोषकाः ।

२७



इतरे शोषकाः ।

२८



उद्दालकस्स्वादुरसः । पवनप्रकोपहारकः । स्थूलादिभेदात्पूर्ववद्गुणदायकः ।
अस्थिरसदोषनिवर्तकः ।

२९



आद्यपवनगतिक्रमोद्भूता^([\[२४\]](#cite_note-24))तिरिक्तगत्यागतामृत^([\[२५\]](#cite_note-25))
सुधाभावभूतास्तत्तद्गुर्णं^([\[२६\]](#cite_note-26))शोषकाः ।

३०



पवनप्रथमप्रयाणाधिगतनिस्सृतामृतपूताम्भःक्ष्मारसगुणाम्लरसो विरसो भवति ।

३१



हीनाधिकश्चायमितरेतरं^([\[२७\]](#cite_note-27)) विभाति ।

३२



मध्यानिलगतिकृत^([\[२८\]](#cite_note-28))कार्यं
घ्राणेन्द्रियमविषयीकुरुते^([\[२९\]](#cite_note-29)) ।

३३



दोषगत्या तद्विषयमविषयीकुरुते ।

३४



गन्धवती पृथिवी ।

३५



मधुमाधवसमयोचित^([\[३०\]](#cite_note-30))मधुररसोऽरिष्टरोगहारकः ।

३६



मधुश्च माधवश्च वासन्तिकावृतू ।

३७



द्वितीय^([\[३१\]](#cite_note-31))भूतोद्भवस्वादुरसक्रमातिक्रमाद्विरसो
भवति ।

३८



तद्रसश्चरमधातुपोषकः । तज्जन्यगुणो विकारकः ।

३९



जलमलं अजलजम्बुलं^([\[३२\]](#cite_note-32)) विभाति ।

४०



यावत्सारविकार^([\[३३\]](#cite_note-33))निवर्त्यनिवर्तका^([\[३४\]](#cite_note-34))
निवर्तन्ते ।

४१



तज्जन्यान्यजन्यश्वयथुजन्यमरिष्टसूचकम् ।

४२



अन्नाद्यनद्य^([\[३५\]](#cite_note-35))मतिसारसरणं गतायुर्ज्ञापकम् ।

४३



अनामसार^([\[३६\]](#cite_note-36))विगतिर्यत्रान्तकालमयात्मिका^([\[३७\]](#cite_note-37))
।

४४



कषायरसनिभं आम्लगात्रभूरुहे^([\[३८\]](#cite_note-38)) ।

४५



अविषयविषयानुभवः^([\[३९\]](#cite_note-39)) तत्कार्यनाशकः ।

४६



साध्यासाध्यज्ञानपूर्विका चिकित्सा^([\[४०\]](#cite_note-40)) ।

४७



सारविषये^([\[४१\]](#cite_note-41)) विधिज्ञं पण्डितमभिमन्येत ।

४८



अप्रमत्तश्चिकित्सायाम् ।

४९



असाध्यात्स्याज्याः ।

५०



साध्येषु प्रवर्तयेत् ।

५१



परोपकारः पुण्याय भवति ।

५२



ताश्च वर्तकाः^([\[४२\]](#cite_note-42)) ।

५३



एवमनामपालनं कुर्यात् ।

५४



पवनामृतपूरितपूतधातुवद्रसाश्च निवर्तकाः ।

५५



भूतधातुशोषकहेत्वजन्यान्यहे^([\[४३\]](#cite_note-43))तुकामयास्संसाध्याः ।

५६



यावदजीर्णानुभवकालो यावदामहतानलस्तावत्कालं ज्वरो निवर्तते ।

५७



आममेवानलविकारकारकम् ।

५८



आमेनाहतोऽनलो बहिरुज्ज्वलयन् ज्वरयति ।

५९



यावत्समये समयो नियामकः ।

६०



अजीर्णारिष्टारोचकश्वयथ्वतिसाराधीनसर्वेन्द्रियविनाशास्ते दृश्यन्ते ।

६१



यत्रस्था ये रसा रसासृग्बिरसनात् द्रव्यं द्रव्यान्तरं विभाति ।

६२



शोभा प्रभेषजम् ।

६३



ग्रीष्मोत्थितरसा
आकाशावकाशपवनगमनात्पञ्चपवनानिरीक्षणात्^([\[४४\]](#cite_note-44))गगनानिलगुणकषायतिक्तरसावष्टम्भविकारकारकाः
।

६४



पवनगतात्प्रयत्नच्युताद्यद्भुतशोषास्तद्रसानपहरन् तद्विरसस्तन्निवर्तकः ।

६५



आद्याद्विभूतोद्भवशब्दश्शब्दान्तरं श्रूयते ।

६६



एकमनकं भाति ।

६७



नीलपीततृणानि सुषुप्तौ दृश्यन्ते ।

६८



महिषाहिगर्दभदर्शनम् ।

६९



भूतप्रेतपिशाचाश्च ।

७०



एतान्यरिष्टसूचनाङ्गानि^([\[४५\]](#cite_note-45)) ।

७१



द्विधातुशोकमधुररसः कफदोषहेतुकः ।

७२



गगनानिलगुणरसकटुरसास्स्वादुरसजनितकफापहाः ।

७३



आद्यद्विधातुशोषकं यादृशं एतादृशं यच्चाक्षुषं सकृदविषयीकरोति ।

७४



यद्भूताधिकजाता धातवस्तद्भूताधिकगुणाभिवर्धकाः ।

७५



यद्धीनगुणो भवेत्तच्छोषकः ।

७६



तज्जाताश्च साध्याः^([\[४६\]](#cite_note-46)) ।

७७



मन्दं मन्दं पचत्यनलः ।

७८



जीर्णानलादजीर्णानलः ।

७९



अनलधातुवर्धकमरिष्टनिवर्तकम् ।

८०



पवनधारणात्तत्तत्सारादुत्थितरसास्तेजोभूतोद्भवसकलरसा
अमृताहितपथरोधनाद्विरसा^([\[४७\]](#cite_note-47)) भवन्ति ।

८१



न^([\[४८\]](#cite_note-48)) प्रकाशार्थं न गोचरति ।

८२



चन्द्रानलनक्षत्राश्च तैजसानि भान्ति^([\[४९\]](#cite_note-49)) ।

८३



हीनर्क्षं नभोऽर्थं संवत्सरारिष्टहेतुवद्दृश्यते ।

८४



तज्जन्यजातरोगाश्चासाध्याः ।

८५



सार्द्रस्वादुरसवद्द्रव्यं तत्तत्प्रदिष्टारिष्टहारकम् ।

८६



अब्भूतो^([\[५०\]](#cite_note-50))द्भवस्वादुरसश्शुक्लधातुगतविकारनिवर्तकः
।

८७



स्वस्थेष्वेवमरिष्टानां कायिकानामेवंविधिः ।

८८



बालानामेकमासम् ।

८९



मासैकस्यार्धं^([\[५१\]](#cite_note-51)) दिनम् ।

९०



वातपित्तविकृतिविकारारोचकजातज्वरा न साध्याः ।

९१



पवनश्लेष्मविकृतश्वयथुविकारजातज्वरो मारकः ।

९२



श्लेष्मपित्तविकृतिविकारातिसारजातज्वरः शरीरनाशकः ।

९३



पित्तपवनविकृतिश्लेष्मविकारारतिजातज्वरः प्राणघातकः ।

९४



वातपित्तश्लेष्मविकृतिसर्वेन्द्रियविकारजातज्वरः शरीरनाशकः ।

९५



वेगधारणात्यशनादभिघातजामयानां अन्तरुदीरणानामल्पाशनमरसवद्द्रव्यं
क्वचिद्दृश्यते ।

९६



अदृष्टार्थं वाञ्छन्ति ।

९७



इत्यायुर्वेदस्य सप्तमः प्रश्नः समाप्तः.

------------------------------------------------------------------------

1.  [↑](#cite_ref-1) न्मांसधातुनाश्याम्लधातुस्थामयान् B.
    न्मांसधातुनाशकाम्लरसस्थधातुस्थामयान्--A.
2.  [↑](#cite_ref-2) कषायरसः-B&C.
3.  [↑](#cite_ref-3) तद्रसानुसरितः--A
4.  [↑](#cite_ref-4) तज्जातीयान्य--C.
5.  [↑](#cite_ref-5) सारः--A. B. C.
6.  [↑](#cite_ref-6) मयोद्बन्धका:--C.
7.  [↑](#cite_ref-7) विरसैर्धातुशोषकजातानिल--A&C.
8.  [↑](#cite_ref-8) यावद्द्रव्यैक--C.
9.  [↑](#cite_ref-9) निवर्तकाः--A. B. C.
10. [↑](#cite_ref-10) तिक्तधतुचरन्--A. B&C.
11. [↑](#cite_ref-11) बहूयते—-A.
12. [↑](#cite_ref-12) द्रव्यैः कविपृष्टान्तिक–-B.
13. [↑](#cite_ref-13) म्बुरसक्ष्मानुगुणानुरस--A&C.
14. [↑](#cite_ref-14) नुसृतं--C.
15. [↑](#cite_ref-15) दर्शयन्--B.
16. [↑](#cite_ref-16) धूमधातुक--A.
17. [↑](#cite_ref-17) त्मकमृतोष्णरस--A&C.
18. [↑](#cite_ref-18) धारबोधकम्—-C.
19. [↑](#cite_ref-19) पवनात्मकमासवपेये--A&C.
20. [↑](#cite_ref-20) स्तुष्टेकबीजकाण्डे-–A&C.
21. [↑](#cite_ref-21) धूमभेदास्त्रिहयो--A.
22. [↑](#cite_ref-22) भूतस्सारजात--C.
23. [↑](#cite_ref-23) ङ्गत:--B&C.
24. [↑](#cite_ref-24) क्रमायाद्भूताति--A&C.
25. [↑](#cite_ref-25) गतमृत--A.C.
26. [↑](#cite_ref-26) स्तद्गुण--A.C.
27. [↑](#cite_ref-27) धिकछायेतरेतरं--B.
28. [↑](#cite_ref-28) गतकृत--A&C.
29. [↑](#cite_ref-29) मविषयं कुरुते--B.
30. [↑](#cite_ref-30) माधवसंयोजित-–AC.
31. [↑](#cite_ref-31) द्वितृतीय--B.
32. [↑](#cite_ref-32) अजलजम्बुला--A&C.
33. [↑](#cite_ref-33) विकारा इति सुपठम्.
34. [↑](#cite_ref-34) निवर्तकेन--A&C.
35. [↑](#cite_ref-35) दन्याद्य--A&B&C.
36. [↑](#cite_ref-36) अनायासार--A&C. अनायसार--B.
37. [↑](#cite_ref-37) कालमयापिका–-A.
38. [↑](#cite_ref-38) नैतत् A.C. कोशयोरस्ति.
39. [↑](#cite_ref-39) नुभवात्--B.
40. [↑](#cite_ref-40) कार्या स्वचिकित्सा-A.C.
41. [↑](#cite_ref-41) साध्यविषये इति सुपाठः.
42. [↑](#cite_ref-42) निवर्तका इति सुपाठः.
43. [↑](#cite_ref-43) हेत्वजन्यहेतु--C.
44. [↑](#cite_ref-44) त्पञ्चपवनपञ्चानिरीक्षणात्--C.
45. [↑](#cite_ref-45) रिष्टसूचकानि--B.
46. [↑](#cite_ref-46) श्चासाध्याः--A&C.
47. [↑](#cite_ref-47) अमृताहितपथिरुदानद्विरसा--A&C.
48. [↑](#cite_ref-48) B कोशे प्रकाशार्थमित्येव पाठः.
49. [↑](#cite_ref-49) तैजसान्निहन्ति--C.
50. [↑](#cite_ref-50) आकाशभूतो-–A&C.
51. [↑](#cite_ref-51) मासैकसार्थं दिनम्--C.
