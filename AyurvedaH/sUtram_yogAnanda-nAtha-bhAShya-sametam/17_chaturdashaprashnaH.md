+++
title = "17 चतुर्दशप्रश्नः"

+++


अथ चतुर्दशः प्रश्नः.

------------------------------------------------------------------------

अश्वनीनक्षत्रात्मकं सप्तत्रिंशत्सिरावृतं अवर्णाधारकपादपद्मं
सर्वशरीराधारकम् ।

१



भरणि-ऋक्षरूपं सप्तत्रिंशत्सिराश्रितं इवर्णजानुपद्म
चलनक्रियाकारकगतागतकर्मोपकारकम् ।

२



कृत्तिकाभाधिष्ठितं सप्तत्रिंशत्सिरावृतं उवर्णाश्रितजङ्घापद्मं
जङ्गमशरीराधारकम् ।

३



रोहिणी-ऋक्षरूपं सप्तत्रिंशत्सिरावृतं ऋवर्णाश्रितमेढ्रपद्मं

प्रजाजननकारकं । सिरावलम्बक-ऋवर्णबोधकोरुपद्मं

जङ्गमशरीरधारकम् ।

४



मृगशिरोनक्षत्ररूपं सप्तत्रिंशत्सिराश्रितं लृवर्णबोधकप्रदेशगतकमलं
जलमलाशयधारकम् ।

५



आर्द्रानक्षत्रात्मकं सप्तत्रिंशत्सिराश्रितं
एवर्णज्ञापकपृष्ठप्रदेशकमलं^([\[१\]](#cite_note-1)) अतिसुखकारकम् ।

6



पुनर्वसूभाप्रतिपादकं सप्तत्रिंशत्सिराधारकं ऐवर्णाधारकमलं रतिसुखकारकम् ।

७



तिष्यतारारूपं सप्तत्रिंशत्सिरावृतं ओवर्णाश्रितनाभिपद्मं
श्वासपवनगतिकारकम् ।

८



आश्लेषानक्षत्रात्मकं साप्तत्रिंशत्सिरावृतं औवर्णाधारभूतं
कुण्डलीकृतनाभ्यावृतपद्मं पवनगतिकारकम् ।

९



मखानक्षत्रात्मकं सप्तत्रिंशत्सिरावलम्बकं ‘अम्’
इत्यनुसारबोधकनाभ्यावृतपद्मं पाचकपित्तप्रतिपादकम् ।

१०



फल्गुनीनक्षत्ररूपं सप्तत्रिंशत्सिरावलम्बकवर्णज्ञापकवृषणद्वयपद्मं
सप्तधात्वङ्कुरालवालपोषकम् ।

११



उत्तरफल्गुनीनक्षत्रात्मकं सप्तत्रिंशत्सिरावलम्बखवर्णज्ञापकरोमराजिपद्मं
विसर्जनरूपसुखहेतुकम् ।

१२



फल्गुनीनक्षत्रात्मकं सप्तत्रिंशत्सिरावलम्बकखवर्णज्ञापकस्वाधिष्ठानपद्मं
सर्वाशयद्योतकम्^([\[२\]](#cite_note-2)) ।

१३



हस्तोडुरूपप्रतिपादकं सप्तत्रिंशत्सिराश्रितगवर्णज्ञापिदक्षिणपक्षपद्मं
गर्भाशयकारकम् ।

१४



चित्रानक्षत्ररूपं सप्तविंशत्सिरावृतं घवर्णबोधकवामपक्षगतपद्मं
परिपूर्णगर्भाशयकारणम् ।

१५



स्वातीताराप्रतिपादकं सप्तत्रिंशत्सिराधारकं ङवर्णज्ञापकं
^([\[३\]](#cite_note-3))दक्षिणहस्तपद्मं
तत्तच्छरीरगतभिन्नस्वर^([\[४\]](#cite_note-4))ज्ञापकम् ।

१६



विशाखानत्ररूपं सप्तत्रिंशत्सिरावलम्बकचवर्णद्योतकवामहस्तपद्मं
स्त्रीपुंसस्वरभेदज्ञापकम् ।

१७



अनूराधानक्षत्रात्मकं सप्तत्रिंशत्सिरावृतं छवर्णद्योतकं दक्षिणभुजपद्मं
ऊर्ध्वकायधारकम् ।

१८



रोहिणी^([\[५\]](#cite_note-5))नक्षत्ररूपणं सप्तत्रिंशत्सिरावृतं
वामभुजपद्मं ऊर्ध्वकायाधारकम् ।

१९



^([\[६\]](#cite_note-6))विचितृ ऋक्षरूपं सप्तत्रिंशत्सिराधारकजवर्णद्योतकं
दक्षिणबाहुपद्मं सर्वकर्मोपकारकम् ।

२०



आषाढऋक्षरूपं सप्तत्रिंशत्सिरावृतं झवर्णज्ञापकं वामबाहुपद्मं
सर्वकर्मोपकारकम् ।

२१



आषाढनक्षत्रात्मकं सप्तत्रिंशत्सिराधारकं ञवर्णद्योतकं दक्षिणप्रकोष्ठपद्मं
हस्तकौसल्यद्योतकम् ।

२२



श्रोणानक्षत्रात्मकं सप्तत्रिंशत्सिरावृतं टवर्णबोधकवामप्रकोष्ठपद्मं
हस्तकौशल्यज्ञापकम् ।

२३



श्रविष्ठानक्षत्रात्मकं सप्तत्रिंशत्सिरावृतं ठवर्णयोबोधकं
दक्षिणपाणितलपद्मं सर्वार्थाभिनय (ज्ञानज्ञापक) ज्ञापकम् ।

२४



शतभिषक्-नक्षत्रात्मकं सप्तत्रिंशत्सिराधारकं डवर्णबोधकं वामपाणितलपद्मं
सर्वार्थाभिनयज्ञान (ज्ञापकज्ञान) हेतुकम् ।

२५



प्रोष्ठपदानक्षत्रात्मकं सप्तत्रिंशत्सिरावृतं ढवर्णद्योतककण्ठपद्मं
तत्तद्वर्णाश्रिततत्तत्स्वरभेदज्ञापकम् ।

२६



प्रोष्ठपदानक्षत्रात्मकं सप्तत्रिंशत्सिरावृतं णवर्णद्योतकग्रीवापद्मं
पञ्चप्राणाधारकम् ।

२७



प्रोष्ठपदानक्षत्रात्मकं सप्तत्रिंशत्सिरावृतं तवर्णबोधकहृदयपद्मं
इच्छाप्रयत्नात्मज्ञानहेतुकम्^([\[७\]](#cite_note-7)) ।

२८



रेवतीऋक्षरूपं सप्तत्रिंशत्सिरावृतं थवर्णबोधकं शिरःकमलात्मकपद्मं
सहस्रसिराश्रितवर्णज्ञानज्ञापकम् ।

२९



षष्टिर्नाडिकानामहर्निशम् ।

३०



पञ्चदशाहः पक्षः ।

३१



पक्षद्वयं मासः ।

३२



मासद्वयमृतुः ।

३३



त्रिऋतु एकायनम् ।

३४



षडृतवो द्वादशमासास्संवत्सरः ।

३५



अश्विनी ज्वरः ।

३६



भरण्यतिसारः ।

३७



कृत्तिका ग्रहणी ।

३८



रोहिण्यर्शोविकारः ।

३९



मृगशीर्षमजीर्णम् ।

४०



आर्द्रा मन्दानिलः ।

४१



पुनर्वसू विषूची ।

४२



तिष्यमरुचिः ।

४३



आश्लेषा पाण्डुः ।

४४



मखा श्वासः ।

४५



फल्गुनी कासः ।

४६



फल्गुनी कुष्ठामयः ।

४७



हस्तो मेहः ।

४८



चित्ता कुक्षिरोगः ।

४९



स्वाती नेत्रामयः ।

५०



विशाखा कर्णरोगः ।

५१



अनूराधा नासिकामयः ।

५२



रोहिण्यपस्मारः^([\[८\]](#cite_note-8)) ।

५३



विचृतिः क्षयः^([\[९\]](#cite_note-9)) ।

५४



पूर्वाषाढा कुष्ठा^([\[१०\]](#cite_note-10))श्मरीरोगः ।

५५



उत्तराषाढा कुष्ठ^([\[११\]](#cite_note-11))छर्दिविकारकः ।

५६



श्रोणा हृदयामयः ।

५७



श्रविष्ठा पवनः ।

५८



शतभिषक् पित्तरोगः ।

५९



प्रोष्ठपदं कफामयः ।

६०



प्रोष्ठपदं मदात्ययः ।

६१



रेवती व्रणम्^([\[१२\]](#cite_note-12)) ।

६२



अश्विनीनक्षत्रविरुद्धगतिहेतुग्रहयुक्ततत्तत्कालानुगतरसाजीर्णजन्यामपित्तविषक्रिमिविकारकज्वराः
प्रदृश्यन्ते ।

६३



अवर्णज्ञापकयावत्सिरानालावृतौषधयः ज्वरप्रकोपनिवर्तकाः ।

६४



अजीर्णजन्यामपित्तविषक्रिमिनिवर्तकं यत्तदेव भेषजम् ।

६५



{{rh\|left=औषधिदानजपहोमदेवतार्चनं निवर्तकम् ।\|right=६६

"यत्रौषधयस्समग्मत राजानस्समिताविव । विप्रस्स उच्यते भिषक् रक्षोहा
अमीवचातनः"^([\[१३\]](#cite_note-13)) ।

६७



कटु^([\[१४\]](#cite_note-14))रोहिकागणचोविर^([\[१५\]](#cite_note-15))सविषपाषाणलोहपुटद्रव्यप्रयुक्तयोगास्तदामयनिवर्तकाः
।

६८



क्वचित्क्वाथयोगाः ।

६९



क्वचिच्चूर्णादयः ।

७०



क्वचित्तैललेहघृतादयश्च ।

७१



अश्विनीदेवतार्चनं तत्र भेषजम् ।

७२



तत्तन्नक्षत्रविगतियोगग्रहयुक्तकालसंयोगवशाज्जातज्वराः कष्टसाध्याः ।
निवर्त्यनिवर्तकज्ञानं यथायोगं तन्निवर्तकम् ।

७३



भरणिविगतियोगग्रहयुक्तकालसंयोगादतिसारामयाः प्रदृश्यन्ते ।

७४



इवर्णज्ञापकयावत्सिरानालावृततत्तदौषधियोगाः तन्निवर्तकाः ।

७५



यमदेवतार्चनं निवर्तकम् ।

७६



कृत्तिकाभाविरुद्धगतिजातग्रहयुक्तकालसंयोगवशाद्ग्रहणीरोगः प्रपद्यते ।

७७



उवर्णज्ञापकयावत्सिरानालाऋवृतौषधियोगकरणं ग्रहणीरोगनिवर्तकम् ।

७८



अग्निदेवताप्रार्थनविधिः निवर्तकः ।

७९



रोहिणीऋक्ष विगतियोगजातग्रहयुक्तकालसंयोगवशादर्शारोगप्रवृत्तिः ।

८०



ऋवर्णद्योतकयावत्सिरानालावृतनिवर्तकद्रव्यं अर्शोरोगनिवर्तकम् ।

८१



प्रजापतिदेवताप्रार्थनं तत्र भेषजम् ।

८२



मृगशीर्षविरुद्धगतियोगजातग्रहयुक्तकालसंयोगवशादजीर्णामयाः प्रपद्यन्ते ।

८३



लृर्णबोधकयावत्सिरानालावृतौषधियोगकरणं अजीर्णामयनिवर्तकम् ।

८४



सोमदेवताप्रार्थनादिकं निवर्तकम् ।

८५



आर्द्रानक्षत्रविगतियोगजातग्रहयुक्तकालसंयोगवशात् मन्दानलरोगः प्रवर्तते ।
ए ऐ वर्णज्ञापकयावत्सिरानालावृतयावन्निवर्तकद्रव्यं मन्दानलभेषजम् ।

८६



तत्तद्दुरितनिवर्तकयावत्प्रायश्चित्तरूपरुद्रदेवताप्रार्थनं विधिः ।

८७



इत्यायुर्वेदस्य चतुर्दशः प्रश्नः समाप्तः.

------------------------------------------------------------------------

1.  [↑](#cite_ref-1) रतिसुखकारकम्--C.
2.  [↑](#cite_ref-2) तृतीयं फल्गुनीनक्षत्रमिदमधिकमिति भाति.
3.  [↑](#cite_ref-3) हस्तद्वयपद्मं--A&C.
4.  [↑](#cite_ref-4) सर्वA&C.
5.  [↑](#cite_ref-5) रोहिणीति ज्येष्ठानक्षत्राय नामान्तरम्
    वर्णविन्यासस्तु नकृतः
6.  [↑](#cite_ref-6) विचृतिः इ वेदे. तै. सं. IV. 4, 10.
7.  [↑](#cite_ref-7) तृतीयमिदं प्रोष्ठपदानक्षत्रमधिकमिति भाति.
8.  [↑](#cite_ref-8) ज्येष्ठारोह्यपस्मारः--A.
9.  [↑](#cite_ref-9) मूलं विद्रधिः क्षयः--A. मूलं विधृतिः क्षयः--C.
10. [↑](#cite_ref-10) अत्र रोहिणी विचृतिरिति ज्येष्ठामूलयोर्वेदिके
    नामधेयेऽजानता लेखकेन ज्येष्ठामूले सूत्रयोः प्रक्षिप्य
    रोहिणीविचृतिशब्दौ रोगबोधकाविति वर्णव्यत्यासेन लिखिताविति भाति.
11. [↑](#cite_ref-11) अष्ट--A&C.
12. [↑](#cite_ref-12) श्रवणम्--C. स्रवणम्--A.
13. [↑](#cite_ref-13) ऋग्वेद X 97, 6.
14. [↑](#cite_ref-14) कउ--A & C.
15. [↑](#cite_ref-15) चविरस--Dr. B.S.
