+++
title = "19 षोडशप्रश्नः"

+++


अथ षोडशः प्रश्नः.

------------------------------------------------------------------------

  

तद्वत्सगुडादियुक्तलेह्यादयस्तथा ।

१



कपित्थादिद्वाविंशतिपदार्थाः हिध्मामयघातकाः ।

२



तावत्पदार्थास्तैलघृतलेहरूपाः हिध्मामयनिवर्तकाः ।

३



तत्तद्भूतविशुद्धद्रव्यादनाजीर्णजन्यामयधातुशोषकारकयावद्द्रव्यनिवर्तकद्रव्यं
तत्तद्धातुपोषकम् ।

४



दशमूलादिपञ्चदशद्रव्यं यथायोगं रसधातुशोषकपोषकम् ।

५



घनादिपञ्चदशद्रव्यं रक्तधातुशोषकपोषकम् ।

६



रास्नादिपञ्चदशद्रव्यं यथायोगं धातुशोषकमांसधातुगतामयहारकम् ।

७



वालुकादिचतुर्दशद्रव्यं मेदोधातुविकारनाशकम् ।

८



निम्बादि^([\[१\]](#cite_note-1)) पञ्चदशद्रव्यं
अस्थिधातुगतरोगप्रकोपहारकम् ।

९



विद्रादिपञ्चदशद्रव्यं
मज्जाधातुनिष्ठरोगप्रकोपकारकम्^([\[२\]](#cite_note-2)) ।

१०



जात्यादिषड्द्रव्यं यथायोगं चरमधातुगतरोगप्रकोपहारकम् ।



पवनभूतगुणाधिकद्रव्यादनाजीर्णजन्यामपित्तविषक्रिमिगतसिराविकारजातं
छर्दिरोगहेतुकम् ।

१२



तन्निवर्तकवह्निभूतगुणोपलम्भकयावद्द्रव्यादनं छर्द्यामयभेषजम् ।

१३



शठधनिजलजाजाजि^([\[३\]](#cite_note-3))
मुद्गपाठाकटुकमधुकपित्थिशिवायुतामृतामरीच्येलाकार्पासचन्दनमाक्षिकजीरकलवङ्गयत्वक्केसरप्रियङ्गुशशियुतार्थाः
चूर्णक्वाथतैललेह्यरूपाः छर्द्यामयनाशकाः ।

१४



त्वङ्मांसमेदोवर्धकाधिकरसविरसद्रव्यादनाजीर्णजम्यान्यामपित्तविषक्रिमिग्रस्तसिराविकारकारकगुदाङ्कुरामयप्रकोपहारकद्रव्यादनं
तत्तदामयविनाशकम् ।

१५



स्वर्जिकानिशावन्तोन्तीमुसलीशिरीषकणातुत्थजाजि(नि)वेण्वर्कस्नुग्भल्लातककरञ्जवकुलधात्रीविभीतकाभयायवानीबिल्वपुनर्नवाशिरिषलि^([\[४\]](#cite_note-4))सैन्धव(ति)
मरिचसूरण^([\[५\]](#cite_note-5)) चव्यजीरक वज्रवल्ली मूर्वापामार्गक
दशमूललवङ्ग केसर मुरगि^([\[६\]](#cite_note-6))
मोहा^([\[७\]](#cite_note-7)) भीरुब्राह्मीघोषाकुष्ठहिंगुसैन्धव
भार्ङ्गिरास्नामधूकवचाशिरीषधातुमयूरकोशीरपाठा दुस्पृक्सिद्धार्थपलाण्डवः
पदार्थाः भूपरि^([\[८\]](#cite_note-8))पक्वगन्धघृततैललेह्यरूपभूता
गुदाङ्कुरामयहारकाः ।

१६



यावद्भूतविहितविरुद्धरसाधिकधातुवद्द्रव्यादनाजीर्णजातामपित्तविषक्रिमिकारकद्रव्यविरुद्धयावद्द्रव्यादनं
रसधातुसारातिसारनिवर्तकम् ।

१७



अतो^([\[९\]](#cite_note-9)) विषघनविरोषण^([\[१०\]](#cite_note-10))
दिव्यपाठाभयाकुटजाजाज्यजमोदमोचरसधातुचिरिबिल्वतिन्दुकदाडिमपद्मफलिनीमरिचधविकाजाजिकगुणितिन्त्रिणीयवशूर^([\[११\]](#cite_note-11))
ककपि



त्थाम्र
चूतजम्बूविजयाबीजफेनुजीरकोलचव्यचित्रकवराम्लघुणप्रियावत्सकबीजयष्टित्रुतृटिकैडर्यशरपुङ्खलशुनहिङ्गुधात्रीविभीतकग्रन्थितलपोटक^([\[१२\]](#cite_note-12))तितीरसवद्द्रव्यवद्यावत्पदार्थाः
चूर्णक्काथघृततैललेह्यरूपा अतिसारग्रहणीरोगनिवर्तकाः ।

१८



पृथिव्यादि^([\[१३\]](#cite_note-13)) गुणाधिकस्वसमानाधिकरणस्वादुरसोपलम्भक
द्रव्यादनजाताजीर्णामयनिवर्तकरजोगुणाधिकोपलम्भकाम्लरसवदम्बुभूतद्रव्यं
अजीर्णामयनाशकम् ।

१९



पत्थ्याधात्र्यक्षपुनर्नवाहिङ्गुशरपुङ्खव्याघ्रीदुरालभपूगीफलतमालक्षाराम्लजम्बीरार्कस्नुहिशिग्रुपर्वकोग्रगन्धकरञ्जखदिराग्निश्रीपर्णीश्रीभन^([\[१४\]](#cite_note-14))जयाग्नेयाः
चूर्णक्वाथलेहरूपाः अजीर्णामयनिवर्तकाः ।

२०



अग्निभूतद्रव्याधिकस्वसमानाधिकरणाम्लरसोपलम्भकद्रव्यादनजाताजीर्णजातामरोगनिवर्तकं
पार्थिवगुणाधिकस्वादुरसवद्द्रव्यम् ।

२१



विश्वदेवकुसुमकटुकणाग्निरसोनदीप्यककरञ्ज
पुनर्नवायवजीरकहिङ्गुस्तवत्सकवसुकपत्थ्या^([\[१५\]](#cite_note-15))जिग्रसुरगीजातिफलतलपोटकटकबर्बुरकुष्ठयावत्सरसवद्द्रव्यं
चूर्णक्वाथकल्कादिविकारं सर्वाजीर्णामरोगनिवर्तकम् ।

२२



अम्बुपवनभूतस्वसमानाधिकरणरसोपलम्भकद्रव्यादनाजीर्णामपित्तज्वरजन्यमन्दानिलरुङ्निवर्तकपवन



भूताधिकसन्धुक्षणकर्मकारकतिक्तरसवद्द्रव्यं अग्निमान्द्यामनिवर्तकम् ।

२३



पाठाकरञ्जानलशरपुङ्ग
पुनर्नवानिम्बलशुनयवानीचरबन्धन^([\[१६\]](#cite_note-16))
दीप्यकजीरकबिल्वातिविषावचासैन्धवविश्वचव्यनैतलरास्ना^([\[१७\]](#cite_note-17))
मृतातसी^([\[१८\]](#cite_note-18))
भृङ्गकुबेराक्षलोध्रकवचामांसि-एलावतालपत्रिका^([\[१९\]](#cite_note-19))
केसदारुलुक^([\[२०\]](#cite_note-20)) ग्रन्ध्याग्नेयाः
चूर्णक्वाथघृततैललेहरूपाः मन्दानलामयनिवर्तकाः ।

२४



गगनपवनभूतस्वसमानाधिकरणोषणरसोपलम्भकद्रव्यादनजाताजीर्णमपित्तविषरूपोपाधिकग्रहणीरोगहारकगगनभूताधिकगुणोपलम्भककटुरसवद्द्रव्यम्
ग्रहणीरोगनिवर्तकम् ।

२५



आर्द्रकवत्सकतलपोटकचूतार्जुनवटाश्वत्थबिल्वबदरलशुनविश्वगाङ्गेरुकीनागबलचिञ्चाजमोदरसदाडिमकरञ्जवाशाशुकलोध्रवृद्धदारुशरपुङ्खमरीचदीप्यकजीरकलवङ्गकरुणाभीरुनिम्बकुटजाद्याः
चूर्णक्वाथलेहभृता ग्रहणीरुजापहाः ।

२६



अनलानिलगुणभूयिष्ठस्वसमानाधिकरणकषायरसोपलम्भकयावद्द्रव्यादनजाताजीर्णपित्तविषक्रिमिगतसिराविकारजातसप्तधातुरसकारक
गगनभूयिष्ठद्रव्यं विषूच्यामयनिवर्तकम् ।

२७



कट्वादि दशद्रव्यं चूर्णक्वाथभेषनं श्वासछर्द्यामयनिवारकम् ।

२८



चन्दनादिसप्तपदार्थाः चूर्णक्वाथोपयुक्ताः श्वासछर्द्यामयनिवारकाः ।

२९



स्वर्जिकादिद्वादशपदार्थाः धूपलेपक्वाथीकृताः गुदाङ्कुरामयहारकाः ।

३०



करञ्जादेकादशार्थाः धूपलेपक्वाथतैलोपयुक्ताः अर्शोरोगनिवारकाः ।

३१



दशमूलाद्येकविंशद्रव्यं धूपलेपकाथतैललेहरूपं सत् गुदाङ्कुरामयताहारकम् ।

३२



भार्ङ्ग्यादि^([\[२१\]](#cite_note-21)) द्वादशभेषजाः
चूर्णक्वाथघृततैललेह्यरूपाः गुदाङ्कुरामयहारकाः ।

३३



अतिविषादिपञ्चदशपदार्थाः चूर्णक्वाथलेहविकारभूता अतिसारविकारहारकाः ।

३४



मरीच्याद्यष्टादशद्रव्यं तद्वदतिसारनिवर्तकम् ।

३५



^([\[२२\]](#cite_note-22))निष्ठादि दशद्रव्यं तद्वदतिसारनिवर्तकम् ।

३६



पथ्यादित्रयोदशद्रव्यचूर्णक्वाथाभ्यां अजीर्णामयो निवर्तते ।

३७



^([\[२३\]](#cite_note-23))आक्रन्दित्रयोदशपदार्थाः चूर्णक्वाथरूपाः
अजीर्णामयहारकाः ।

३८



विश्वादिदशद्रव्यं चूर्णक्वाथलेहरूपं सत् अजीर्णामरोगनिवर्तकम् ।

३९



मुस्तादिद्वादशद्रव्यं चूर्णक्वाथोपयुक्तं अजीर्णामयरोगनिवर्तकम् ।

४०



^([\[२४\]](#cite_note-24))वेण्वादि पञ्चदशद्रव्यं चूर्णक्वाथ घृततैलरूपं
अग्निमान्द्यामयहारकम् ।

४१



सैन्धवादिद्वादशद्रव्यं तद्वद्भेषजं मन्दाग्निरोगनिवर्तकम् ।

४२



विश्वादि सप्तपदार्थाः क्वाथरूपा ^([\[२५\]](#cite_note-25))मन्दानलहारकाः
।

४३



आर्द्रकादिदशद्रव्यं क्वाथलेहरूपं ग्रहणीरोगनिवर्तकम् ।

४४



लशुनादिद्वादशद्रव्यं चूर्णक्वाथलेहघृतरूपं मन्दानलरोगनिवर्तकम् ।

४५



एलादिषट्पदार्था चूर्णक्वाथविकारभूताः मन्दानलरोगनिवर्तकाः ।

४६



आयुष्कामयमानेन धर्मार्थसुखसाधनम् ।  
आयुर्वेदोपदेशेषु विधेयः परमादरः ॥  
विचार्य यत्नात्सर्वस्मान्नित्यं देहं निरीक्षयेत् ।  
आ दशाहान्निरीक्ष्यैनं पथ्येनैव तु तं हरेत् ॥  
न पीडयेदिन्द्रियाणि न च तान्यतिलालयेत् ।  
त्रिवर्गशून्यं नारम्भं भजेत्तं चाविरोधयन् ॥  
वृद्धिस्समानैस्सर्वेषां विपरीतैर्विपर्ययः ।  
चयप्रकोपप्रशमा वायोर्ग्रीष्मादिषु त्रिषु ॥  
वर्षादिषु च पित्तस्य श्लेष्मणश्शिशिरादिषु ॥

इत्यायुर्वेदस्य षोडशः प्रश्नः समाप्तः.

------------------------------------------------------------------------

1.  [↑](#cite_ref-1) निम्बादीति A कोशे न दृश्यते.
2.  [↑](#cite_ref-2) नैतत् A कोशे.
3.  [↑](#cite_ref-3) for जलाजा of the text--Dr B.S.
4.  [↑](#cite_ref-4) शिरिषशलि--Dr. B.S.
5.  [↑](#cite_ref-5) पुराण–-C
6.  [↑](#cite_ref-6) मुरङ्गि, or सुरङ्गि--Dr. B.S.
7.  [↑](#cite_ref-7) मोदा--Dr. B.S.
8.  [↑](#cite_ref-8) भूपति--A&C.
9.  [↑](#cite_ref-9) अथो--Dr. B.S.
10. [↑](#cite_ref-10) वरोषण--A.
11. [↑](#cite_ref-11) चविकाजाजिकाङ्गुणितिन्त्रिणंणीयवशूक--Dr. B.S.
12. [↑](#cite_ref-12) तिक्तरस--DrB.S.
13. [↑](#cite_ref-13) पृथिव्याद्वि.
14. [↑](#cite_ref-14) श्रीफल--DrB.S.
15. [↑](#cite_ref-15) शिघ्र--DrB.S.
16. [↑](#cite_ref-16) चर्मबन्धन--A.
17. [↑](#cite_ref-17) चव्यानलरास्ना or चवनतलरास्ना--Dr. B.S.
18. [↑](#cite_ref-18) युतांसि–-C.
19. [↑](#cite_ref-19) एलातालपत्रिका--Dr. B.S.
20. [↑](#cite_ref-20) केशदारुशुक--,,
21. [↑](#cite_ref-21) भाज्यादि--A & C
22. [↑](#cite_ref-22) निष्टादि--A.
23. [↑](#cite_ref-23) आर्द्रादि?
24. [↑](#cite_ref-24) पाठादि?
25. [↑](#cite_ref-25) मन्दानिल--A & C.
